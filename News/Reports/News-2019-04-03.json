{"url": "https://news.bg/regions/kola-otnese-perkite-na-grafa.html", "text": "Столичанин сътвори голямо безумие на прясно прясно ремонтираната и все още неотворена ул. \"Граф Игнатиев\" около 19:30 часа, съобщи очевидец във фейсбук групата \"Забелязано в София\".Шофьорът реши да мине напряко през \"перките\", които са поставени като ограничители там. В резултат на необмислената каскада, регистрационният номер на автомобила остана на улицата, а прословутите \"перки\" бяха окъпани с автомобилно масло и събрани накуп.Водачът бяга от мястото, оставяйки диря от масло след себе си. Очаква се органите на реда да заловят извършителя.", "date": "2019.04.03", "title": "Кола отнесе перките на \"Графа\""}
{"url": "https://news.bg/comments/asansyorite-vozyat-i-nadolu.html", "text": "Според документи, представени от радио \"Свободна Европа\", апартаментът на Цветан Цветанов би трябвало да струва 831 600 евро (или 1 626 468 лева). Оказа се, че бившият вътрешен министър е заплатил за ВИП жилището + асансьор, с обща площ 315 кв.м. скромните 400 000 лв.Да сметнем приблизително колко време трябва да работи един учител например, за да си позволи апартамента на Цветанов, та дори и той да струва 400 000 лв. От 2019 г. основната минимална заплата на един учител е 920 лв. месечно, което нето означава 700 лв. При брутен доход 920 лв. ипотечен кредит може да отпусне всяка банка, но не по - голям от 80 - 90 хиляди лв. При положение обаче, че кандидатстващият няма други кредити. 700 лв. чист доход прави годишно 8400 лв. Да сметнем 400 000 лв. делено на 8400 лв. Получава се 48. Съответно, един учител трябва да работи 48 години, без да харчи средства за абсолютно нищо друго, за да си позволи покупка като на втория човек в ГЕРБ. Тези сметки са при преференциалната цена от 400 000 лв., срещу която Цветанов е получил апартамента от фирма \"Артекс\".Седмици вече държавата е разтърсена от сделките за милиони, частните асансьори, \"случайното\" съседство на ключови фигури от властта. Ситуацията вече взе главите на един министър (Цецка Цачева на правосъдието) и двама заместник - министри (Ваня Колева на младежта и спорта и Красимир Първанов на енергетиката). Цветан Цветанов с неговия ВИП асансьор също подаде оставка като народен представител след едночасова реч пред журналисти, на която обаче не отговори как апартаментът е купен на цена далеч под пазарната.Комисията за противодействие на корупцията и за отнемане на незаконно придобито имущество (КПКОНПИ) - една структура, създадена с гръмки обещания как ще бори корупцията и ще \"бие\" по олигархията - е точно органът, който трябва да се заеме с \"Апартамент гейт\". Но, изненада - нейният ръководител Пламен Георгиев също се оказва с луксозен имот, като той вместо на частен асансьор е заложил на сауна на покрива, който пък е устроен като тераса. Проблемът не е, че Пламен Георгиев има луксозен имот. Генералният проблем е, че той отрича собствеността върху 187 кв. м. покрив - тераса, неописан и в сделката за ипотечния му кредит към Първа инвестиционна банка; в нотариалния акт платената цена за имота е 150 хил. евро, а от същия документ се вижда, че данъчната оценка е с над 50% по - висока. Декларацията за апартамента на три нива шефът на Антикорупционната комисия е подал пред Сметната палата и пред структурата, която ръководи. В декларацията пише, че апартаментът е с обща 156 кв.м., тераса 48 кв.м. И отново нотариалният акт говори друго: някъде в имотната декларация са се \"изгубили\" две спални и тераса от 187 кв.м. с барбекю и сауна за 6 - ма души.И както Цветанов невинно обясни, че всичко в сделката му е законно, така Пламен Георгиев заяви, че на атаки на олигарси нямало да отговаря. За тези изявления на Цветанов и Георгиев е подходящо да цитираме изследване на Transparency International Bulgaria за \"Обществените нагласи относно противодействието на корупцията през 2018 г.\":В контекста на проблема за политическата корупция като най - съществени са посочени именно търговия с влияние и конфликт на интереси в министерства и агенции и отказ от ефективно разследване на корупцията по високите етажи на властта. Според същото изследване, 71% от респондентите заявяват, че приоритетна област на работа на антикорупционната комисия следва да бъде корупцията на високо политическо ниво.Тези нагласи на българите не са случайни. Българинът може да е беден, но не е глупав.В най - бедната държава в Европейския съюз (ЕП), в която над половината заети в края на месеца изкарват чисто под минималната работна заплата (МРЗ) за страната, политическият елит си купува жилища с частен асансьор. Дори и цената на подобен имот да беше все пак 627 евро на квадратен метър, а не над 2600 евро, както сочи елементарна справка чрез сайта Imot.bg, това е повече от подигравка, това е гавра с българските граждани. Впрочем, 80% от всички работещи в страната стигат до заплата 500 евро чисто на месец. Как и от къде тогава политик с ориентировъчна заплата от 5 хил. лв. си купува апартамент за 627 евро на кв. м.? Как хората с чист месечен доход от 350 - 400 лв. да повярват, да мислят, да преглътнат, че те едвам си купуват хляб и мляко, че са потънали в бързи кредити, а управляващите си взимат луксозен имот, без това да предизвика проблем за семейния бюджет?Обществото ще се радва политиците задълбочено да обърнат внимание на няколко неща, написани по - долу.Огромното неравенство в доходите, по което България е първенец в Европейския съюз, а в същото време е на дъното по мерки за справяне с проблема, генерира трайно и непреодолимо неравенство във възможностите. Това неравенство се проявява в достъпа до образование например, в достъпа до здравеопазване също. Бедността се превръща в наследствена, а оттам и обусловеността на развитието на хората, защото когато един талант няма възможността да се развие, той стои на едно място и по този начин няма своята добавена стойност за себе си, за обществото и за държавата. Логически, от тук следва, че социалният асансьор в един момент ще пропадне, на настоящия етап е само амортизиран. Заплахата от социални бунтове не е комунистически блян, както биха си помислили някои. Това е напълно реална възможност с оглед съпоставката между 1% суперелит и 99% хора в нужда. Притежателят на луксозен апартамент на последния етаж в още по - луксозна сграда Цветан Цветанов неуморно обяснява в телевизионни студия, че страната се развива добре. Е, през ВИП асансьора резултатите изглеждат наистина видими.Дали Цветанов и подчиненият му в партийно отношение финансов министър, също участник в интересна имотна игра, знаят, че 30% от българите или 2.1 млн. души живеят в тежки материални лишения, всеки четвърти живее под официалната линия на бедност, 2.7 млн. души официално попадат в графата \"в риск от бедност и социално изключване\", всеки трети не може да си плати месечните сметки навреме, 76% заявяват, че образованието става все по - недостъпно, а здравни грижи си позволяват все по - рядко. Тази картина никак не е европейска. Ние не просто се отдалечаваме от средноевропейските показатели, ние пропадаме все по - надолу.Не друг, а въздесищят за нашата политическа класа Брюксел всяка година в  за страната ни препотвърждава, че ситуацията с неравенството в додходите между бедни и богати в България е \"критична\".\"България все още е на първо място по най - голям брой на хората, живеещи в риск от бедност или социално изключване, както и по високите равнища на неравенство по отношение на додходите. Социалните трансфери имат слабо въздействие върху намаляването на бедността. Системата на образованието и обучението продължава да е изправена пред големи предизвикателства, в това число осигуряването на качествено приобщаващо образование и справяне с преждевременното напускане на училище\", пишат от Европейската комисия.Докладът засяга още важни въпроси като здравеопазване, данъчна система, социална политика. Темата за пазара на труда в България е зададена обаче по критерии и оценки на работодателите. Икономическият съветник на КТ \"Подкрепа\" Ваня Григорова, която последователно защитава тезата, че ниските възнаграждения в България са една от основните причини за демографската катастрофа, наследствената бедност, липсата на достъп до здравеопазване и образование, коментира така констатацията в доклада за \"недостиг на кадри\":Права е Ваня Григорова. Само чрез повишаване на доходите България би могла да \"дръпне от дъното\". Липса на кадри - да, със сигурност го има и този проблем, но главният е друг - масовата заплата в нашата страна не стига за покриване на основни битови нужди.На фона на всичко това, бившият вече председател на парламентарната група на управляващите (почти 10 години, с кратко прекъсване), вторият човек след Борисов, си купува луксозен имот с асансьор за 627 евро на кв.м. Дори и това да беше реалната цена на многостайния апартамент, покупката е шамар в лицето на българина. Той брои стотинките за хляб и мляко утре в магазина. Той е ипотекирал скромната си недовършена къща или апартамент от 65 кв.м., за да изучи детето си. Той, скромният българин, дори не може да си представи какво е това сауна на покрива, или частен асансьор (в неговия блок общият често не работи).ВИП асансьорът сигурно скоро няма да се амортизира, но социалният асансьор отива към счупване.Колкото и да са скъпи сградата, апартамента и ВИП съоръжението, което води от гаража директно в жилището, всъщност цената може и да се окаже много, много по - солена. Тя може да бъде политическа цена за партията, чийто заместник - председател е Цветан Цветанов. Според национално представително проучване на \"Алфа Рисърч\", ако евроизборите бяха днес, за ГЕРБ биха гласували 33.9%, а за БСП 33.4%. Разликата е в рамките на статистическата грешка, а проучвенето е проведено в разгара на скандала \"Апартаментгейт\". Може да се окаже, че ще има \"дежа вю\" с президентските избори 2016 г.Цветан Цветанов се качи на частния асансьор и като че ли качи и партията си със себе си. А асансьорите се движат и надолу.", "date": "2019.04.03", "title": "Асансьорите возят и надолу"}
{"url": "https://news.bg/politics/sazdavame-komitet-za-balkanskata-kandidatura-za-evropeysko-i-svetovno-po-futbol.html", "text": "Кабинетът одобри проект на Меморандум за разбирателство между правителствата на България, Сърбия, Гърция и Румъния за създаване на Инициативен организационен комитет за подаване на съвместни кандидатури за домакинства на Европейското първенство по футбол на УЕФА през 2028 година и на Световното първенство по футбол на ФИФА през 2030 година.Инициативният организационен комитет ще се състои от четирима представители на всяка от страните.Освен спортните министри или техните представители като членове комитетът ще включва по едно официално лице от всяка от страните и двама представители от националните футболни асоциации.Членовете на Инициативния организационен комитет ще се номинират от участващите страни при подписването на Меморандума за разбирателство.Инициативният комитет трябва да организира предварителната подготовка, свързана с подаването на съвместните кандидатури за домакинство.", "date": "2019.04.03", "title": "Създаваме комитет за балканската кандидатура за Европейско и Световно по футбол"}
{"url": "https://news.bg/world/moskva-ne-sazdavame-vtora-siriya-vav-venetsuela-sasht-imat-bazi-navsyakade.html", "text": "Русия не създава \"втора Сирия\" във Венецуела. Това увери руският външен министър Сергей Лавров, който отхвърли обвинения, че Москва се опитва да създаде \"втора Сирия\" в латиноамериканската държава, съобщават руски медии.По-рано днес британският външен министър Джереми Хънт коментира решението на Москва да изпрати руски военни специалисти във Венецуела през март. САЩ и други държави разкритикуваха руския ход. От своя страна Москва се защити, че решението е напълно законно.\"От 2001 г. има споразумение с Уго Чавес, което е ратифицирано от националния парламент. Ние прехвърлихме военно оборудване във Венецуела в съответствие с това споразумение. Това изисква поддръжка. Времето да се извърши тази поддръжка дойде. Това е\", обясни Лавров.Руският топ дипломат отхвърли като недопустим коментар на съветника по национална сигурност на Белия дом Джон Болтън, който осъди военното разгръщане във Венецуела от държави, \"чужди на Западното полукълбо\".Лавров припомни, че САЩ имат военни бази из целия свят, не само в Западното полукълбо.\"Какво правят САЩ? Вижте на картата, която показва военните бази на САЩ по света. Светът е покрит с \"червени точки\" - всяка от тях представлява огромен риск\", обяви Лавров.", "date": "2019.04.03", "title": "Москва: Не създаваме „втора Сирия” във Венецуела, САЩ имат бази навсякъде"}
{"url": "https://news.bg/auto/mertsedes-veche-ofitsialno-proizvezhdat-koli-v-rusiya.html", "text": "Германският автомобилен гигант Меrсеdеѕ-Веnz oфициaлнo започна производство в Pycия. Πъpвият мoдeл, слязъл oт пoтoчнaтa линия, бeшe ceдaнът нa Е-Сlаѕѕ. B близĸo бъдeщe щe зaпoчнe пpoизвoдcтвoтo нa ĸpocoyвъpи и джипoвe: GLС, GLЕ и GLЅ, cъoбщaвa money.bg, цитирайки руски медии.Зaвoдът c плoщ oт 85 xeĸтapa e пocтpoeн в индycтpиaлния пapĸ \"Ecипoвo\", нa 40 ĸм ceвepoзaпaднo oт Mocĸвa. Зa дa opгaнизиpa пpoизвoдcтвoтo в Pycия, ĸoнцepнът щe влoжи пoвeчe oт 15 милиapдa pyбли (oĸoлo 230 млн. дoлapa) ĸaтo чacт oт пoдпиcвaнeтo нa cпeциaлeн инвecтициoнeн дoгoвop (ЅРІС). Изгpaждaнeтo нa caмoтo пpeдпpиятиe oтнe пo-мaлĸo oт двe гoдини. Πpoизвoдcтвeният ĸaпaцитeт e 20-25 xил. aвтoмoбилa гoдишнo, ĸaтo в него щe paбoтят oĸoлo 1000 дyши.\"Oтĸpивaнeтo нa нoвия зaвoд в Mocĸoвcĸa oблacт e cтpaтeгичecĸи пpeтeглeнo peшeниe нa cвeтoвния aвтoмoбилeн пpoизвoдитeл, нaпpaвeнo нa бaзaтa нa мнoгo ĸoличecтвeни и ĸaчecтвeни изcлeдвaния. Mocĸoвcĸият peгиoн ce xapaĸтepизиpa c мнoгo дoбpи мaтepиaлни и тexничecĸи вpъзĸи, близocт дo cтoлицaтa и нaличиeтo нa виcoĸoĸвaлифициpaн пepcoнaл\", зaявиxa oт пpeccлyжбaтa нa pycĸия oфиc нa \"Mepцeдec\".Koмпaниятa в cъщoтo вpeмe пpeдyпpeди, чe нaмaлeниe нa цeнитe зa aвтoмoбили, cглoбeни в Pycия, в cpaвнeниe c внocнитe мoдeли нe ce пpeдвиждaт. От ĸoмпaниятa пoяcнявaт, чe цeнитe нa мoдeлитe \"ce oпpeдeлят тъpceнeтo и пpeдлaгaнeтo, oт пoлитиĸaтa нa ĸoнĸypeнтитe и дpyги фaĸтopи, a нe oт нaличиeтo нa лoĸaлизиpaнo пpoизвoдcтвo\".Tъpceнeтo нa aвтoмoбили \"Мерцедес\" в Pycия ocтaнa cтaбилнo пpeз пocлeднитe няĸoлĸo гoдини, въпpeĸи пocтoяннoтo нapacтвaнe нa цeнитe. Πpeз 2018 г., cпopeд Acoциaциятa нa eвpoпeйcĸитe пpeдпpиятия (AEБ), в Pycия ca били пpoдaдeни 37 788 ĸoли \"Мерцедес\", ĸoeтo e c 3% пoвeчe oт 2017 г. (36 808). Πpeз 2016 г. ĸoмпaниятa e peaлизиpaлa 36 888 aвтoмoбилa, a в пepиoдa пpeди ĸpизaтa oт 2012 г. нa pycĸия пaзap ca пpoдaдeни oĸoлo cъщия бpoй aвтoмoбили - 37 436 eдиници.", "date": "2019.04.03", "title": "\"Мерцедес\" вече официално произвеждат коли в Русия"}
{"url": "https://news.bg/world/turtsiya-ne-mozhe-da-bade-prinudena-da-izbira-mezhdu-rusiya-i-zapada-otseche-chavushoglu.html", "text": "Турция няма да се откаже от големия оръжеен договор с Русия, въпреки че САЩ замразиха Това заяви турският външен министър Мевлют Чавушоглу на форум във Вашингтон, където участва в мероприятията по случай 70 г. от основаването на НАТО, информират АФП и \"Дейли сабах\".\"Споразумението за С-400 е сключено и ние няма да се откажем от него\", подчерта той.Чавушоглу коментира, че САЩ са отправили предложение Турция да закупи \"Пейтриът\", но няма гаранция, че ще бъде сключено споразумение. Той добави, че администрацията на Доналд Тръмп признава, че правителството на Барак Обама е предложило лошо споразумение, но сега администрациите протакват процеса.Според него Анкара се е обърнала към Русия, тъй като не е успяла да закупи \"Пейтриът\" от САЩ.По думите му Анкара е предложила на САЩ формиране на работна група, за да докаже, че С-400 не е заплаха.Пред форума на Атлантическия съвет \"Ролята на Турция в НАТО и предизвикателствата пред регионалната сигурност\" Чавушоглу каза, че Ф-35 е мащабна програма и Турция е произвела много части от самолета, Турция е част от програмата.Преди дни САЩ спряха Ф-35 за Турция във връзка с казуса със С-400.С-400 няма да бъде интегриран в системата на НАТО...ние предлагаме САЩ да сформират техническа работна група, за да потвърди, че тази система не представлява заплаха нито за Ф-35, нито за системите на НАТО, увери той.Американците се опасяват, че Русия ще се сдобие с техническа информация за Ф-35, което ще позволи на С-400 да сваля западните самолети.Чавушоглу добави, че Турция не може да бъде принудена да избира между западния блок и Русия и че Анкара няма да попадне в този капан.Той каза още, че сделката за руския зенитно-ракетен комплекс не е сигнал за затопляне с Русия.\"Ние не сме съгласни с Русия по много въпроси\", поясни той и посочи \"агресията\" на Москва в Черно море и обещанието на Турция да не признава анексирането на Крим.Ние работим с Русия. Но не означава, че подкопаваме Алианса. Няма промяна във външнополитическия ни курс, обяви той.", "date": "2019.04.03", "title": "Турция не може да бъде принудена да избира между Русия и Запада, отсече Чавушоглу"}
{"url": "https://news.bg/int-politics/oon-predupredi-za-izklyuchitelno-visoka-zaplaha-ot-yadrena-voyna.html", "text": "ООН предупреди за изключително висока заплаха от използване на ядрено оръжие, като сега е \"по-висока, от поколения насам\", съобщава UN News.Върховният представител на ООН по въпросите на разоръжаването Изуми Накамицу коментира ситуацията на среща, свикана в подкрепа на \"Договора за неразпространение на ядрено оръжие\" - ДНЯО.Срещата е свикана от Съвета за сигурност на ООН в централата на ООН преди следващата конференция за преразглеждане на историческото споразумение, насрочено за 2020 г.Накамицу съжалява, че човечеството сега живее в свят, дефиниран от \"съревнование над сътрудничество и придобиване на оръжия като приоритет над дипломацията\".ДНЯО, който влиза в сила през 1970 г., представлява единственият многостранен ангажимент за постигане на разоръжаване от държавите, които официално съхраняват ядрени оръжия.Целта на ДНЯО е да се предотврати разпространението на ядрени оръжия и оръжейни технологии, да се насърчи сътрудничеството в мирното използване на ядрената енергия и да се постигне целта за постигане на ядрено разоръжаване и разоръжаване като цяло.Накамицу предупреди, че употребата на ядрени оръжия, \"умишлено, случайно или чрез грешна преценка\", е една от най-големите заплахи за международния мир и сигурност.\"Тя припомни, че \"потенциалните последици от ядрена война ще бъдат глобални и ще засегнат всички държави\".Договорът, допълва тя, е широко признат като \"крайъгълен камък на международния режим за неразпространение и съществена основа на ядреното разоръжаване\".\"Ролята му като стълб на нашата колективна сигурност също е приет факт\", коментира ръководителят на ядреното разоръжаване.Трайността на ДНЯО, която продължава почти половин век, не може да се приема за даденост, обясни тя.Накамицу добави, че понастоящем няма нищо, което да замени договора за разоръжаване и контрол на въоръжаването, който е основополагащ за ерата след Студената война.Генералният директор на Международната агенция за атомна енергия (МААЕ) Юкия Амано, докато информира Съвета обясни и че МААЕ е изправена пред няколко предизвикателства, включително постоянното увеличаване на количеството ядрен материал в обращение.Други предизвикателства пред агенцията са броят на ядрените съоръжения под гаранциите на МААЕ (системата за инспекция и проверка на използването на ядрени материали за мирни цели) и продължаващият натиск върху бюджета на агенцията.Той коментира пред Съвета, че наблюдението на ядрените програми на Иран и Северна Корея, са сред най-важните точки от дневния ред на МААЕ.В изявление, публикувано след срещата, Съветът за сигурност потвърждава подкрепата на своите членове за Договора за неразпространение - ДНЯО.Съветът потвърди ангажимента си да \"постигне целите на ДНЯО като крайъгълен камък на режима за неразпространение на ядреното оръжие, основа за постигане на ядрено разоръжаване и мирното използване на ядрената енергия\".", "date": "2019.04.03", "title": "ООН предупреди за изключително висока заплаха от ядрена война"}
{"url": "https://news.bg/int-politics/shokirashti-kadri-britanski-voynitsi-strelyat-po-plakat-na-korbin.html", "text": "Британските военни обявиха, че провеждат разследване, след като войници са били заснети, очевидно използвайки снимка на лидера на Лейбъристката партия Джереми Корбин като мишена за стрелба по време на тренировъчно занимание, съобщава \"Асошиейтед прес\".Видеокадри, публикувани в социалните мрежи, показват, че членовете на парашутния британски полк в Афганистан стрелят по снимка на Корбин, който е основният опозиционен лидер във Великобритания.Корбин, който е отявлен социалист, често е критикувал британските военни кампании в чужбина и отдавна получава обвинения за антисемитизъм от среди в партията си.От британската армия коментираха, че поведението на военнослужещите \"е напълно неприемливо и доста под високите стандарти, които армията очаква. Започна пълно разследване\".Говорителка на Лейбъристката партия написа в \"Туитър\", че видеото е \"шокиращо и напълно неприемливо\". Тя заяви, че е \"правилно, че армията извършва пълно разследване\".Политици съобщиха за увеличаване на заплахите към тях и споделиха страховете си за тяхната безопасност в контекста на засиленото напрежение във връзка с Брекзит.", "date": "2019.04.03", "title": "Шокиращи кадри: Британски войници стрелят по плакат на Корбин"}
{"url": "https://news.bg/world/oshte-edna-ostavka-v-britanskiya-kabinet-zaradi-brekzit.html", "text": "Един от министрите за Брекзит на Великобритания подаде оставка, пише \"Гардиън\".Държавният секретар по въпросите на Брекзит Крис Хийтън-Харис обяви, че се оттегля от поста, тъй като е категорично против ново отлагане на Брекзит.Харис е ентусиазиран поддръжник на Брекзит и през целия ден имаше спекулации, че ще последва .В писмото с оставката си Харис пише, че той смята, че Обединеното кралство е трябвало да напусне ЕС още на 29 март и че не подкрепя ново отлагане на процеса.Общо от началото на годината 13 души са напуснали британското правителство заради Брекзит, включително седем министри.", "date": "2019.04.03", "title": "Още една оставка в британския кабинет заради Брекзит"}
{"url": "https://news.bg/int-politics/rusiya-obyavi-che-mozhe-ubeditelno-da-otgovori-na-nato-po-granitsite-si.html", "text": "Москва разполага с необходимите средства, да предостави на НАТО убедителна, но не много скъпа реакция за засилване на военното присъствие на алианса до границите на Русия. Това заяви заместник-министърът на външните работи Александър Грушко във връзка с отношенията между Русия и НАТО, съобщава ТАСС.\"Ако тези тенденции (относно натрупването на оръжейни системи) не се прекратят, ние може да сме на ръба на една Студена война. Ние отлично знаем какви програми за въоръжаване съществуват днес. Тези оръжейни програми по никакъв начин не са насочени към борба с тероризма - те се подреждат до тези от Студената война\", обяснява Грушко.Той подчертава, че Русия ще отговори на това развитие на ситуацията. \"Ние имаме всички необходими средства, за да направим този отговор убедителен, симетричен, но не много скъп\".\"Въпреки това, това е предвестник на факта, че явно сме в логиката на Студената война. Логика, от която ще бъде много трудно да се измъкнем дори ако има достатъчно политическа воля.\"\"Военното планиране, недружелюбно към Руската федерация, ще генерира враждебна политика, а тази смес от военно планиране и враждебна политика е коктейл, който ще бъде много трудно да остане в миналото\", допълва Грушко.", "date": "2019.04.03", "title": "Русия обяви, че може убедително да отговори на НАТО по границите си"}
{"url": "https://news.bg/world/zelenski-pobezhdava-poroshenko-na-balotazha-pokazva-prouchvane.html", "text": "Кандидатът на украинската партия \"Слуга на народа\" Владимир Зеленски ще спечели на втория тур на президентските избори.Това показва социологическо проучване на Центъра за социален мониторинг (Украйна) и Института за социални изследвания (Австрия), публикувано от 112 Украйна и NewsOne, предаде ТАСС.49,4% от анкетираните ще гласуват за комика на балотажа, а 19,8% ще подкрепят настоящия президент Петро Порошенко.19,2 на сто от респондентите се затрудняват да отговорят, а 11,6% казват, че няма да участват на гласуването.Повече от 29 000 души са участвали в анкетата в деня на президентските избори на 31 март 2019 г.При 99,99% от преброените бюлетини Зеленски е първи с 30,24% подкрепа. След него се нареждат Порошенко с 15,95%, Юлия Тимошенко с 13,4%, Юрий Бойко с 11,67% и Анатолий Гриценко - 6,91%.", "date": "2019.04.03", "title": "Зеленски побеждава Порошенко на балотажа, показва проучване"}
{"url": "https://news.bg/politics/evrodeputati-ot-gerb-sryazaha-ninova-che-ne-poznava-pravilata-na-es.html", "text": "Утре Европейският парламент ще гласува едно искане до Съда на ЕС в Люксембург за тълкуване на възможността ЕС да ратифицира, за целия ЕС, Конвенцията за защита от домашно насилие или както е по-известна, Истанбулската конвенция. За това , а часове по-късно двама евродепутати от ГЕРБ й отговарят с посочването, че реално социалистите в ЕП през цялото време настояват за него.По думите на Андрей Ковачев отново се вижда огромното противоречие между партията, номинално член на партията на Партията на европейските социалисти, и партията в България, която е на обратното мнение.От ГЕРБ/ЕНП ще гласуват против искането с аргумент, че има решение на Конституционния съд и е логично българските представители в ЕП да гласуват против искането.За Ковачев остава големият въпрос защо винаги европейските социалисти натискат за ратификацията, а българският им член ни учат на християнски морал.\"Много обичам, когато бивши атеисти, празнуващи 9-ти септември, сега се правят на много християнски моралисти и сочат някого с пръст\", заявява Ковачев.Той изразява съжаление, че в Бъгария не се е състоял нормален дебат по темата.ЕС не може по никакъв начин да наложи на България ратификация, където той няма компетенции, успокоява Ковачев. Според него твърденията на Нинова показват и непознаване на процедурите в Европейския съюз. Няма как Съдът на Европейския съюз да реши Съветът да приеме или да наложи такова решение, когато една страна членка - в този случай България, е заявила, че има конституционен проблем с това и няма как да ратифицира Истанбулската конвенция. Затова всяка предизборна кампания по тази тема е абсолютно неуместна.Друг член от ГЕРБ/ЕНП, Андрей Новаков също отхвърля предупреждението на Нинова: \"Уроци по демокрация, точно от г-жа Корнелия Нинова, няма да получаваме. Ако се е загрижила толкова за българското семейство и за българските деца, да се погрижи партията, в която членува.\"Новаков също посочва, че именно европейските социалисти внасят документи, свързани с Истанбулската конвенция.", "date": "2019.04.03", "title": "Евродепутати от ГЕРБ срязаха Нинова, че не познава правилата на ЕС"}
{"url": "https://news.bg/world/kongresna-komisiya-na-sasht-poiska-tseliya-doklad-na-malar.html", "text": "Комисията по правни въпроси към Камарата на представителите на САЩ одобри призовка за предаване на целия доклад за разследването на Русия на Конгреса, информират АФП и АП.Десет дни след като главният прокурор Уилям Бар обяви, позовавайки се на доклада на специалния прокурор Робърт Мълър, че , комисията даде на Бар няколко дни доброволно да предаде целия доклад и останалите документи от разследването.Председателят на комисията Джери Надлър предупреди, че ако главният прокурор не предаде целия доклад, ще издадат необходимите призовки.През миналата седмица Бар обяви пред Конгреса, че ще предаде разкритията на Мълър до средата на април.Контролираната от демократите комисия гласува да се позволи издаване на една призовка за предаване на целия доклад на Мълър и всички доказателства. Отделно гласува призовки за разпит на петима бивши съветници на Тръмп, включително Стив Банън, Дон Макган и Рейнс Прийбъс.24 срещу 17 конгресмени одобриха призовките. Демократите настояват документите от разследването на Русия да бъдат предадени без редакция.Демократите в долната камара дадоха краен срок на Бар до вторник тази седмица да предаде доклада. Правосъдното министерство наруши крайния срок.Битката може да свърши в съда, ако двете страни не разрешат различията.", "date": "2019.04.03", "title": "Конгресна комисия на САЩ поиска целия доклад на Мълър"}
{"url": "https://news.bg/education/11-studenti-i-doktoranti-byaha-nagradeni-ot-prezidenta-v-konkursa-nay-vazhniyat-urok-na-pwc.html", "text": "Държавният глава Румен Радев награди победителите в конкурса \"Най-важният урок\" на PwC България.На официална церемония по награждаване в сградата на президентството бяха отличени с едногодишни стипендии и перспективни стажове в училища у нас 11 амбициозни български студенти и докторанти в педагогически специалности, пише .\"Най-важният урок\" се организира от консултантската компания PwC България в подкрепа на бъдещите български учители и успешната им реализация в образователната сфера у нас.Повече от 400 студенти и докторанти по педагогика от над 20 университета у нас се включиха в инициативата.Участниците кандидатстваха с есета на тема \"Най-важният урок. Послание към бъдещите ми ученици\", в които споделиха какво е най-ценното, което искат да преподадат на младите поколения. Експертно жури от журналисти и образователни експерти оцени кандидатурите.\"Има огромна разлика в това да посещаваш задължително учебно заведение и да получиш задължително образование. Необходимо е да научим младите хора да си задават въпроси, да търсят информация и я осмислят критично, да имат компетенции и умения на адаптивност, провокиране и търсене на истината, за да градят модела на успешното общество. Нашите млади хора трябва да имат активна представа за света и трябва да мислим за образование извън класната стая\", коментира държавният глава, който бе и патрон на инициативата.Старшият съдружник в PwC България Божидар Нейчев от своя страна заяви: \"Изключително сме щастливи от големия интерес към проекта. Толкова много будни и амбициозни български педагози показаха огромното си желание да се развиват в образователната сфера у нас и да преподават истински важни уроци на младите ученици. Уроци, свързани с възпитание, ценности, личностни качества и умения. Радваме се, че може да подкрепим бъдещите ни учители.\"\"Най-важният урок\" се проведе в партньорство с Министерството на образованието и науката. Зад кампанията застанаха и редица от любимите звезди на България - Магърдич Халваджиян, Михаела Филева, Васил Василев - Зуека, Ивайло Захариев, Деян Донков, Радина Кърджилова, Веси Бонева, Силвия Петкова, Ива Дойчинова. В специални видео послания те споделиха най-важните уроци, които са научили в училище и им помагат и до днес в успешните им кариери.Конкурсът е продължение на миналогодишната мащабна инициатива на PwC  осъществена по повод 25 г. PwC в България. След проекта консултантската компания организира и , средствата от който ще бъдат използвани за стипендии в тазгодишния проект.Анелия Фернандес - СУ \"Св. Климент Охридски\", специалност Педагогика, от СофияБорислав Любомиров - СУ \"Св. Климент Охридски\", специалност Предучилищна и начална училищна педагогика, от ПерникВасил Лозанов - СУ \"Св. Климент Охридски\", специалност Философия за средните училища, от СофияВяра Алексиева - СУ \"Св. Климент Охридски\", специалност Предучилищна и начална училищна педагогика, от БургасЕлица Гигова - ПУ \"Паисий Хилендарски\", специалност Методика на обучението по изобразително изкуство, от СмолянИвайло Тихолов - СУ \"Св. Климент Охридски\", специалност История, от РазградИлия Димитров - ПУ \"Паисий Хилендарски\", специалност Българска филология, от ПловдивКамелия Делионова - ВТУ \"Св. Св. Кирил и Методий\", специалност Теория на възпитанието и дидактика (Предучилищна педагогика), от МонтанаМарина Викторова - СУ \"Св. Климент Охридски\", специалност Специална педагогика - Ерготерапия за деца и възрастни с нарушения, от ЛомНадежда Иванова - ПУ \"Паисий Хилендарски\", специалност Българска филология, от РусеРадостина Гавазка - ЮЗУ \"Неофит Рилски\", специалност Начална училищна педагогика с чужд език, от Дупница", "date": "2019.04.03", "title": "11 студенти и докторанти бяха наградени от президента в конкурса  \"Най-важният урок\" на PwC"}
{"url": "https://news.bg/society/zakasnenie-na-vlakovete-ot-sofiya-do-pernik-dragoman-i-mezdra.html", "text": "Влаковете в западното направление на Централна гара София се движат със закъснение, съобщиха от БДЖ.Към 16.40 ч. е възникнала повреда в осигурителната техника на инфраструктурата в западната страна на Централна гара София. По тази причина влаковете по направленията София-Перник, София-Драгоман и София-Мездра се движат със закъснение.Екипи на Национална компания \"Железопътна инфраструктура\" работят по отстраняването на повредата. Към момента движението на влаковете постепенно се нормализира.Клиентите на БДЖ могат да се информират за закъсненията на влаковете от служителите на билетните каси, електронните табла на Централна гара София, LIVE електронното табло на официалната интернет страница на \"Холдинг БДЖ\" ЕАД (www.bdz.bg) и на националния информационен телефон 0700 10 200.От \"БДЖ - Пътнически превози\" се извиняват за неудобството.", "date": "2019.04.03", "title": "Закъснение на влаковете от София до Перник, Драгоман и Мездра"}
{"url": "https://news.bg/society/stolichani-blokiraha-za-30-minuti-cherni-vrah-s-protest-sreshtu-zlaten-vek.html", "text": "Жителите на столичния квартал \"Лозенец\" и столичани от други квартали излязоха на протест и блокираха за около 30 минути булевард \"Черни връх\".Протестът е главно срещу изграждането на 34-етажната сграда \"Златен век\" на \"Артекс\". Хората обаче недоволстват и от незаконното строителство като цяло.Протестиращите започнаха да пресичат постоянно пешеходната пътека при изхода на метростанция \"Джеймс Баучер\" в посока църквата \"Св. Мина\".Хората пропускаха само трамваите, което предизвика от своя страна недоволство сред водачите на леки коли, информира bTV.Чуваха се викове \"Оставка\", насочени към шефа на Дирекцията за национален строителен контрол (ДНСК) , както и към заместник-министъра на регионалното развитие Валентин Йовев.Въпреки твърденията от страна на главния архитект на София Здравко Здравков, че сградата няма необходимите разрешителни, от \"Артекс\" са категорични, че всичко е изрядно. Междувременно .Кметът на столицата Йорданка Фандъкова пък е на мнение, че толкова висока сграда няма място в \"Лозенец\".", "date": "2019.04.03", "title": "Столичани блокираха за 30 минути \"Черни връх\" с протест срещу \"Златен век\""}
{"url": "https://news.bg/crime/vks-otkaza-da-sezira-konstitutsionniya-sad-za-kazusa-tsarska-bistritsa.html", "text": "ВКС отказа да отправи искане до Конституционния съд за тълкуване на Конституцията по въпрос за правните последици от обявяването на закон с еднократно действие за противоконституционен, съобщиха от кабинета на председателя на ВКС. От там допълват още:Тричленният състав на ВКС по гр. д. № 1475/2016 г. (образувано по касационни , с което е признато правото на собственост на държавата върху поземлен имот в гр. Самоков, местност \"Бистрица\") сезира Общото събрание на Гражданската колегия на Върховния касационен съд (ВКС) с предложение да бъде отправено искане до Конституционния съд за даване на тълкуване на чл. 150, ал. 2, изречение трето от Конституцията на Република България по въпроса: \"Какви са правните последици от решенията на Конституционния съд в хипотеза, когато се обявява за противоконституционен закон с еднократно действие и по-конкретно закон, с който е  от персонално посочен в закона кръг от лица, без обезщетяване и без отчуждаването да е било поставено в зависимост от конкретни държавни и обществени нужди?\"На заседание на Общото събрание на Гражданската колегия (ОСГК) на ВКС, проведено на 03.04.2019 г., предложението не бе прието, като от присъстващите 39 съдии от Гражданската колегия \"за\" гласуваха 18 върховни съдии, а \"против\" - 21.Общото събрание на Гражданската колегия обсъди и второ предложение от тричленния състав на ВКС по гр. д. № 1475/2016 г. - да бъде отправено искане до Конституционния съд за даване на тълкуване на чл. 150, ал. 1 и ал. 2 от Конституцията по въпроса: \"Допустимо ли е тричленен състав на ВКС да внесе в Конституционния съд на Република България искане за тълкуване на разпоредба от Конституцията в хипотеза, при която необходимостта от тълкуване на тази разпоредба е установена при разрешаването на конкретен правен спор?\"Това предложение също не бе прието, като от присъстващите 39 съдии \"за\" гласуваха 15, а \"против\" - 24 върховни съдии.", "date": "2019.04.03", "title": "ВКС отказа да сезира Конституционния съд за казуса \"Царска Бистрица\""}
{"url": "https://news.bg/health/burgas-mozhe-da-ostane-bez-otdelenie-po-kardiohirurgiya.html", "text": "Бургас може да остане без отделение по кардиохирургия след два месеца, съобщи БНР.В момента медицинската дейност се извършва от \"Аджибадем сити клиник\", чийто договор и с Многопрофилната болница за активно лечение в областния град изтича в края на май.Зам.-министърът на здравеопазването Бойко Пенков обяви, че след закриването на клиниката една от възможностите е хората със сърдечно-съдови заболявания да се транспортират до Варна или Пловдив.", "date": "2019.04.03", "title": "Бургас може да остане без отделение по кардиохирургия"}
{"url": "https://news.bg/politics/mnozinstvoto-odobri-prodazhba-na-chasti-ot-vmz-sopot.html", "text": "С одобрението на мнозинството в парламента бе прието предложението на Министерския съвет за продажба на три обособени части от \"Вазовските машиностроителни заводи\" в Сопот. От коалиция \"Обединени патриоти\" не одобриха решението. Те призоваха за явен търг на частите от имуществото на завода, съобщи БНР.Единият от имотите е земеделска земя с близо 7 декара в село Калояново, Пловдивско. Към нея има осем сгради с обща площ от близо 2 хил. квадратни метра. Той се използва като производствен и складов обект. В списъка за приватизация е и почивна база \"Чевира\" в землището на село Старосел. Към нея има столова и едноетажна сграда с разгърната застроена площ от 1215 квадратни метра.\"На тезгяха\" за продан е определен и незавършен триетажен хотел с площ 556 квадратни метра.Припомняме, с писмо от 25 февруари 2019 г. от завода отричаха слухове за приватизация. Военно-промишления комплекс на България - ВМЗ ЕАД Сопот е в списъка на дружествата, забранени за приватизация. Всички твърдения, че заводът ще се продава цялостно или частично не са верни и само подкопават доверието към дружеството. Това пишеше в позиция на съвета на директорите на ВМЗ Сопот.Според вносителя, целта е да се приватизират обособени части от ВМЗ - Сопот поради отпаднала необходимост от тях за реализиране на производствената и търговската дейност на дружеството. Същите не се използват и са необходими допълнителни разходи за тяхната поддръжка.Депутатът Димитър Александров от ГЕРБ подкрепи министерското решение.\"Първото, което се случва е, че се освобождава един финансов ресурс, който е на разположението на държавата. Освен това най-вероятно са плащани някакви данъци и такси, които допълнително утежняват работата на самото предприятие\".В отговор депутатът-патриот Йордан Апостолов възрази на начина, по който се пускат в продажба имотите.\"Хайде тази процедура да пробваме да я пуснем на явен търг, защото този мач в момента е свирен и няма смисъл тук, от трибуната, да ни убеждавате колко била важна приватизацията на терени с отпаднала необходимост в Старосел, където има докарана минерална вода от 3 километра и половина\", заяви Апостолов.След приетото днес решение процедурата за продажбата на имотите ще бъде реализирана от Агенцията по приватизация и следприватизационен контрол по реда на закона, уверяват вносителите.Малко по-късно от Съвета на директорите на ВМЗ - Сопот съобщиха, че обявените за продажба активи са неоперативни и носят разходи.Ето и пълният текст на писмото:", "date": "2019.04.03", "title": "Мнозинството одобри продажба на части от ВМЗ-Сопот"}
{"url": "https://news.bg/regions/otkriha-snaryadi-ot-vtorata-svetovna-voyna-kray-veliki-preslav.html", "text": "Откриха два снаряда от Втората световна война край Велики Преслав, предаде БНР.Кметът Александър Горчев съобщи, че боеприпасите били извадени от сапьори от яза край града и ще бъдат обезвредени на стрелбището край Дивдядово. Според специалистите снарядите са останали в коритото на река Камчия от времето на войната или са били изхвърлени там и водата ги е отнесла под съоръжението, което отклонява вода за ВЕЦ-а край село Миланово.Боеприпасите са били забелязани случайно от жител на Велики Преслав. Той успял да ги види в реката, тъй като в момента нивото на водата е спаднало значително и се вижда всичко на дъното.Веднага след сигнала Гражданската защита в града е уведомила институциите, които имат отношение към изваждането и обезвреждането на боеприпаси.", "date": "2019.04.03", "title": "Откриха снаряди от Втората световна война край Велики Преслав"}
{"url": "https://news.bg/crime/sadat-pita-mo-dali-ruski-samoleti-sa-navlizali-vav-vazdushnoto-ni-prostranstvo.html", "text": "Съдът отправя въпрос към Министерство на отбраната дали и кога руски самолети са навлизали в българското въздушно пространство.В рамките на процеса за ремонта на нашите изтребители МиГ-29, по който подсъдим е бившият военен министър Николай Ненчев. Той разкри, че е имало навлизане на руски самолети в българското военно въздушно пространство.След изявлението му от прокуратурата поискаха веднага с допълнителни писма няколко институции, да отговорят на въпросите кога и по какъв начин му е било докладвано на подсъдимия за конкретни навлизания в българското въздушно пространство.От думите на Ненчев стана ясно, че той е бил информиран в самото начало на мандата си като министър на отбраната, затова и съдът разпореди такава информация бъде изискана за периода от септември 2011 до края на периода на министерстването на Ненчев.По време на днешното съдебно заседание по делото Ненчев свидетелства и че за ремонта на двигателите по лично негова инициатива е направил консултации с всяка една парламентарна група, за да потърси тяхната подкрепа и я е получил.Прокуратурата иска да знае и кое длъжностно лице е докладвало на Ненчев за изпълнение на  и  да ремонтира двигателите на изтребителите.Припомняме, последното съдебно заседание срещу Ненчев в края на месец февруари беше отложено с мотив, че е необходима допълнителна информация от Министерство на отбраната за условията по ремонта на двигателите на изтребителите.Процесът срещу Николай Ненчев тръгна в края на месец февруари 2017 г. Според обвинението, министър Ненчев не е осигурил авиационната безопасност и летателната годност на военно въздухоплавателни средства от изтребителната авиация на ВВС на Република България. От това са настъпили значителни вредни последици за Българската армия и случаят е особено тежък.По делото свидетелстваха и двама президенти на страната -  и .", "date": "2019.04.03", "title": "Съдът пита МО дали руски самолети са навлизали във въздушното ни пространство"}
{"url": "https://news.bg/int-politics/twitter-blokira-frenskoto-pravitelstvo-sas-sobstveniya-im-zakon-za-falshivi-novini.html", "text": "Кампания на френското правителство в социалните медии е блокирана от Twitter със , съобщава БиБиСи.От декември, Франция изисква онлайн политически кампании да декларират, кой е платил за тях и колко е изразходвал. Сега обаче Twitter отхвърли правителствена кампания за регистрация на избиратели.Компанията не можеше да намери решение, за да се подчини на буквата на новия закон, заявяват служители и решава вкупом да избегне потенциални проблеми.Кампанията #OuiJeVote - \"Да, гласувам\", насърчава избирателите да се регистрират за европейските избори преди крайния срок. Тя е управлявана от информационната служба на френското правителство, която е планирала да плати за спонсорираните туитове, според АФП.Отказът на Twitter да вземе пари от държавата за популяризиране на посланието обърква мнозина във Франция. Един народен представител, Наима Мучу, пише: \"Помислих, че това е първоаприлска шега\".Вътрешният министър Кристоф Кастантер се включи в платформата, за да изрази разочарование от решението. \"Приоритетът на Twitter трябва да бъде борбата срещу съдържанието, което прославя тероризма. Не кампании за регистриране в избирателните списъци на демократична република.\"Новият френски закон, който влезе в сила през декември, има за цел да се бори с анонимни политически послания и да изясни кой плаща за реклами.Изисква се онлайн платформите да предоставят \"честна, ясна и прозрачна\" информация за лицето или фирмата и платената сума в отворен и достъпен формат на базата данни.Правителствената информационна служба заяви пред АФП: \"T не знае как да направи това и затова реши да заеме изцяло твърда политика, с която е да се прекъсне всяка така наречена политическа кампания.\"Службата твърди, че обществено информационно съобщение, което просто изисква от хората да се регистрират, за да гласуват, не трябва да се счита за \"политическа кампания\".\"Не че законът се е отбърнал срещу нас, това е платформа, която не отговаря на изискванията\", се казва в него.\"Според нас това е последната позиция от тяхна страна да поставят дискусията отново на масата, с цел коригиране на мерките.\"", "date": "2019.04.03", "title": "Twitter блокира френското правителство със собствения им закон за фалшиви новини"}
{"url": "https://news.bg/world/nato-udalzhilo-mandata-na-stoltenberg-za-da-poprechi-na-tramp-da-posochi-naslednik.html", "text": "Страните членки на НАТО са били принудени да удължат мандата на настоящия генерален секретар, за да попречат на президента на САЩ Доналд Тръмп да наложи своя избор, пише британският вестник \"Таймс\".През миналата седмица Алиансът потвърди 60-годишния Йенс Столтенберг на поста генерален секретар на НАТО до 2022 г. - второ удължаване на мандата му. Столтенберг беше избран през 2014 г. Повечето лидери на НАТО в 70-годишната история на организацията служат не повече от 5 г.Двама високопоставени източници разкриха, че съюзнически държави са поискали да се удължи мандатът на Столтенберг с надежда, че изборите в САЩ през следващата година ще излъчат нов президент. Единият от източниците обясни, че с удължаването на мандата на Столтенберг се цели да се \"ограничат възможностите на Тръмп да се намеси\" в избора на нов главен секретар на Северноатлантическия алианс.Според другия източник, ако Тръмп бъде преизбран на вота на 3 ноември 2020 г., неизбежно е издигането на нова кандидатура за генерален секретар от страна на американската администрация.Доналд Тръмп нееднократно обвинява европейските партньори на САЩ в НАТО, че не са способни да предоставят необходимото финансиране за отбрана.Столтенберг пое поста за четири години на 1 октомври 2014 г. Пълномощията му бяха продължени с две години до септември 2020 г. Преди дни страните членки се съгласиха да удължат мандата му с още две години до 30 септември 2022 г.", "date": "2019.04.03", "title": "НАТО удължило мандата на Столтенберг, за да попречи на Тръмп да посочи наследник"}
{"url": "https://news.bg/world/yunker-bez-poveche-otsrochki-za-brekzit-12-april.html", "text": "Няма да има повече отлагания на Брекзит, 12 април е крайният срок. Това стана ясно от изявлението на председателя на Европейската комисия Жан-Клод Юнкер пред Европейския парламент, информират медии.Вчера премиерът на Великобритания Тереза Мей се обърна към нацията след 7-часово заседание на кабинета. Тя обяви, че е и е готова да започне преговори с лидера на лейбъристите Джереми Корбин за излизане от политическата криза около Брекзит.Юнкер обаче отхвърли идеята и обяви, че Обединеното кралство няма да получи ново кратко отлагане на Брекзит. Но по думите му това може да се промени, ако британският парламент ратифицира сделката за Брекзит до 12 април.\"12 април е последният краен срок за ратифициране на споразумението за напускане в Камарата на общините. Ако това не бъде направено дотогава, няма да е възможно допълнително кратко отлагане\", предупреди Юнкер пред законодателния орган.Ако парламентът одобри сделката с Брюксел за Брекзит до настоящия краен срок, ЕС трябва да бъде подготвен да приеме отлагане до 22 май, добави той.Според него сега Брекзит без сделка е най-вероятният сценарий.Не е резултатът, който желая. Но е резултат, за който аз се погрижих, че ЕС ще бъде готов, продължи Юнкер.По думите му ЕС е подготвен да допусне гъвкавост по отношение на политическата декларация с цел приемане на нови идеи за бъдещите отношения. Ние сме открити от самото начало, каза той и поясни, че са готови да започне втората фаза от преговорите.Юнкер отбеляза още, че през следващата седмица на срещата на върха евролидерите ще чуят намеренията на Тереза Мей.В края на миналия месец за да даде възможност на Обединеното кралство да ратифицира споразумението. Ако Лондон не го стори, ще трябва да напусне Общността без сделка на договорената от евролидерите дата. Ако Лондон одобри сделката, Великобритания ще получи удължаване на срока за напускане до 22 май.Днес следобед Мей ще проведе разговори с Корбин за излизане от политическата криза. Междувременно Buzzfeed съобщава, че ЕС може да разреши дълго отлагане на Брекзит до края на годината или март 2020 г. Ако Великобритания не прокара споразумението до 11 април, ЕС не е склонен да позволи ново кратко отлагане на Брекзит.", "date": "2019.04.03", "title": "Юнкер без повече отсрочки за Брекзит: 12 април"}
{"url": "https://news.bg/politics/13-mln-lv-otivat-za-transportni-i-kvartirni-razhodi-na-uchiteli.html", "text": "Правителството одобри допълнителни трансфери в размер на 13 116 112 лв. по бюджетите на общините за възстановяване на транспортните или на квартирните разходи на учителите в системата на предучилищното и училищното образование за 2019 година, информират от пресслужбата на МС.От одобрените средства 13 040 962 лв. са за транспорт, а за квартирни разходи са отделени 75 150 лв. за 2019 година.Този транш няма да въздейства върху държавния бюджет, тъй като необходимите средства за тази цел са предвидени по бюджета на Министерството на образованието и науката за 2019 година, посочват от МС.Припомняме,  като общ транш беше 12 267360 лв. на два транша.  ", "date": "2019.04.03", "title": "13 млн. лв. отиват за транспортни и квартирни разходи на учители"}
{"url": "https://news.bg/int-politics/tayani-zashtiti-kyoveshi-tya-e-kandidatat-na-ep-i-se-radva-na-uvazhenie-i-podkrepa.html", "text": "Ръководителят на Европейския парламент Антонио Таяни е загрижен за това, че Румъния повдига обвинения срещу Лаура Кьовеши, , съобщава \"Ройтерс\".\"Искам да изразя цялата загриженост на Европейския парламент , която се случва\", коментира Таяни на пленарна сесия на Европейския парламент.\"Кьовеши остава наш кандидат и продължава да се радва на нашето уважение и подкрепа\", обясни той и добави, че ще се свърже с правителството в Букурещ по този въпрос.ЕП също се намеси в защита на Кьовеши и отправи сериозно предупреждение към Румъния и притесненията на блока, че страната ще се откаже от реформите в борбата с корупцията.", "date": "2019.04.03", "title": "Таяни защити Кьовеши, тя е кандидатът на ЕП и се радва на уважение и подкрепа"}
{"url": "https://news.bg/regions/izsichat-opasni-darveta-v-dupnitsa.html", "text": "В Дупница планират изсичането на опасни дървета, съобщи БНР.Изготвен е списък с 285 дървета, опасни за хората или за преминаващи автомобили. Повечето от тях са тополи. 35 са на изхода на Дупница в посока Благоевград, 26 - в Гробищния парк, 15 - на улицата към него, по 32 - в Дяково и Яхиново.Ще бъдат отсечени и няколко изсъхнали акации, чинари и други видове.От общината обясняват, че мярката се налага след множество сигнали от граждани за опасни дървета.", "date": "2019.04.03", "title": "Изсичат опасни дървета в Дупница"}
{"url": "https://news.bg/society/u-nas-letyat-35-samoleta-chesna.html", "text": "Пилотите от този тип Private pilot license, с какъвто е летял и , са 276 броя.35 са самолетите с марката \"Чесна\", показва проверка, направена от Главна дирекция \"Гражданска въздухоплавателна администрация\" (ГВА).Има специални процедури за летателна техническа годност, която се проверява ежегодно, обясни на брифинг в транспортното министерство шефът на ГВА Станимир Лешев.Няма информация кой е притежателят на частния самолет. Самолетът е бил регистриран в Германия.Лешев посочи, че очакват германските си колеги за съдействие за проверка на летателната способност, дали машината е била изправна, каза Лешев по отношение летателната машина, регистрирана в Германия.От ГВА имат контакт с германските си колеги по случая.Модификацията на разбилия се самолет е с 6 броя седалки, леко въздухоплавателно мощно средство, с херметически затворена кабина, което може да се издига на височина до 7 000 метра, като излетната му маса е 1,8 тона.Решението спрямо метеорологичните условия се взима от пилота, а тук става въпрос за професионални пилоти, които могат да предприемат персонално летене, увери директорът на ГВА.Към момента няма информация относно разследването на македонските власти на разбилия се самолет в западната ни съседка.За да не се спекулира с информация, Лешев призова да се изчака официалното становище на разследващите органи относно самоличността на жертвите.Препоръки към момента е твърде рано да се отправят. Нека бъдем по-внимателни и да се съобразяваме с обстановката, призова Лешев. Той отказа да коментира възможните причини за самолетната катастрофа.Припомняме, вчера следобед  в планината Якобица в Северна Македония. По непотвърдена информация жертвите са 49-годишен мъж, неговата съпруга и двете им деца - на 14 и 18 години.Мъжът е бил бизнесмен, който се е занимавал с чистота, сметоизвозване и разделно изхвърляне на отпадъци, а жена му е работела като адвокат. Загиналият е имал лиценз за пилотиране, като вероятно той е бил издаден от българските власти.Първият сигнал за инцидента бил получен на летището в Скопие. Пилотът докладвал за изключително силна турбуленция и ниска облачност. Малко след това обаче сигналът се загубил.На днешното заседание на Министерски съвет премиерът Бойко Борисов заяви, че още от снощи , който да се включи в спасителната операция.", "date": "2019.04.03", "title": "У нас летят 35 самолета \"Чесна\""}
{"url": "https://news.bg/int-politics/toksichniyat-vazduh-shte-skasi-zhivota-na-detsata-s-20-mesetsa.html", "text": "Продължителността на живота на децата, родени днес, ще бъде скъсена средно с 20 месеца чрез вдишване на токсичния въздух, който e широко разпространен по света, като положението е най-тежко в Южна Азия. Това показва ново голямо проучване, цитирано от британския в. \"Гардиън\".Замърсяването на въздуха е допринесло за почти един на всеки 10 смъртни случая през 2017 г., което го прави по-голям убиец от маларията и пътните инциденти и може да се сравни с тютюнопушенето, сочи проучването на State of Global Air (SOGA) за 2019 г.В Южна Азия децата могат да очакват съкращаване на живота си с 30 месеца, а в Субсахарска Африка - с 24 месеца, заради комбинацията от замърсяване на въздуха на открито, причинено от автомобилния трафик и промишлеността, както и замърсеният въздух на закрито, основно от пушеците при готвене. В Южна Азия замърсяването на въздуха ще скъси живота на децата с приблизително 23 месеца. Бремето върху продължителността на живота обаче се очаква да бъде по-малко от пет месеца за децата в развитите страни.\"Това, че животът на децата се скъсява толкова много, дойде като истински шок\", коментира Робърт О\"Кийф, който е вицепрезидент на Института за здравни ефекти, който е изготвил доклада, като допълва: \"Няма магическа пръчка, но правителствата трябва да предприемат действия.\"Алистър Харпър, който е ръководител кампании и застъпничество в британския клон на УНИЦЕФ, откъдето многократно предупредиха за заплахата за здравето на децата, подчерта: \"Това добавя към мрачната картина за това как замърсеният въздух влияе върху здравето на най-уязвимите групи в обществото, особено децата. Доказателствата продължават да се увеличават, показвайки връзка между излагането на токсичен въздух и ниското тегло при раждане, ограниченото развитие на белите дробове и детската астма.\"Той добави: \"Ясно е, че с по-добрия мониторинг на данните за глобалното замърсяване ще подобрим разбирането си за проблема и как можем да се справим с него. Вредата за здравето на децата се случва тук и сега.\"Въпреки че малките деца се сблъскват със специфични заплахи, например като забавено развитие на белите дробове, което ще продължи през целия им живот, възрастните също са изложени на риск: близо девет от 10 смъртни случая, дължащи се на замърсяването на въздуха, са сред хората, които са преминали 50-те си години. Застаряването на населението в много части на света вероятно ще увеличи броя на жертвите в идните години, предупреждава О\"Кийф.Замърсяването на въздуха е отговорно за 41 процента от смъртните случаи по света от хронична обструктивна белодробна болест, за 20 процента от диабет тип 2, 19 процента от рак на белите дробове, 16 процента исхемична болест на сърцето и 11% от смъртните случаи от инсулт, се уточнява в доклада, който се определя като най-систематичното ежегодно проучване на последиците за здравето от глобалното замърсяване на въздуха.Има признаци обаче, че действията, предприети от правителствата, работят, включително ограничаване на формите на някои замърсявания с прахови частици в развитите страни.О'Кийф също така посочи нивата на замърсяване на въздуха в Китай, които обърнаха тенденциите в развиващия се свят, след като започнаха да падат през последните няколко години. Планът за действие на Китай, приет през 2013 г., определи целите за качеството на въздуха и мерките за намаляване на зависимостта от въглищата и по-чиста промишленост, като същевременно контролира броя на превозните средства в някои градове и инвестира в чиста енергия. \"Те продължават да следват плана, те изпратиха правителствени служители в тези места, за да го наложат, а замърсяването на въздуха започна да се обръща в Китай\", каза той.Според доклада хората в Южна Азия са имали най-високо равнище на излагане на фини прахови частици, които могат да причинят затруднения в дишането и сърдечно-съдови проблеми, като процентът в Непал и Индия е почти два пъти по-висок от този на излагането на фини прахови частици в Китай. Сред страните с най-ниски равнища са САЩ, Норвегия, Канада, Швеция и Нова Зеландия, макар че Малдивите, Бруней и Естония също постигнаха добри резултати по мярката.", "date": "2019.04.03", "title": "Токсичният въздух ще скъси живота на децата с 20 месеца"}
{"url": "https://news.bg/politics/papa-frantsisk-mozhe-da-razgleda-sv-al-nevski-no-ne-i-da-se-moli-s-pravoslavni-ottsi.html", "text": "Българският патриарх Неофит заедно с членовете на Светия Синод са готови да приемат папа Франциск за среща в Синодалната палата на 5 май 2019 г., както е предвидено в изпратената ни проекто-програма. Това се казва в становище на Светия Синод за посещението на папа Франциск в България.От  изтъкват, че визитата е организирана от светските власти, така че е редно основните мероприятия, свързани с посещението, да бъдат съгласувани с държавните институции.С любезност, но и с твърдост, българските православни свещеници заявяват, че е възможно папата да влезе в патриаршеската катедрала \"Св. Александър Невски\", но е неприемливо каквато и да е форма на отслужване на общо богослужебно или молитвено последование, както и поставянето на богослужебни одежди. Причината - Светите Канони не допускат молитвено общение между католици и православни. Това е причината и патриаршеският хор да не участва при разглеждането на патриаршеската катедрала от делегацията на Ватикана.\"По всички останали точки от представената ни проекто-програма участието на представители на БПЦ-БП е невъзможно. Относно Вашето предложение дякон Иван Иванов да бъде преводач по време на визитата на папа Франциск у нас, Св. Синод не дава благословение за това, освен за посещенията в сградата на Св. Синод и Патриаршеската катедрала \"Св. Александър Невски\", се казва в позицията на Българската православна църква.Не се благославя на клирици на БПЦ-БП да участват във всички останали събития от програмата на посещението на папа Франциск у нас, заявяват категорично от Светия Синод на БПЦ.", "date": "2019.04.03", "title": "Папа Франциск може да разгледа \"Св. Ал. Невски\", но не и да се моли с православни отци"}
{"url": "https://news.bg/society/globiha-prevozvach-za-platena-no-neotchetena-v-tol-sistemata-vinetka.html", "text": "Фирма получи акт за липсваща винетка, въпреки че е закупила такава, информира БНР.На 29 март \"М-Бус\" закупува 26 електронни винетки, за което заплащат над 2 200 лв. и получават обратен e-mail, че попупката е осъществена, а парите са изтеглени от сметката им. Проверка в банковите им извлечения показала, че в същия ден е направен изходящ бюджетен превод за посочената сума от \"М-БУС\" към Национално тол управление.На 1 април ТОЛ - полиция спира техен автобус между Каблешково и Ахелой по линията Бургас - Слънчев бряг и констатира, че няма платена винетка. Обяснението им обаче било, че в тол системата няма отчетено плащане.По думите на управителят Румен Христов от фирмата имат няколко варианта. Единият е да платят глоба по съставения акт, макар вече да са заплатили за винетка, а другият да си търсят правата по съдебен път.\"Подобни пропуски в тол системата затрудняват нашата работа и създават неудобство за пътниците. Не ни се струва редно да заплащаме за услуга, а след това да бъдем санкционирани, заради чужди грешки\", поясни Христов.Пред общественото радио той допълва още, че на 2 април са уведомени, че имат активирана винетка. Валидността на винетката не била до 2 май, а до 30 април, което според управителят доказва правотата им, че са имали платена винетка в деня на проверката.Фирмата е изпратила възражение до АПИ, като настояват проблемът да бъде изчистен, защото могат да бъдат санкционирани стотици изрядни компании.", "date": "2019.04.03", "title": "Глобиха превозвач за платена, но неотчетена в ТОЛ системата винетка"}
{"url": "https://news.bg/world/avstriya-parva-ot-es-nalaga-tsifrov-danak.html", "text": "Австрия е първата страна от ЕС, която въвежда цифров данък върху големите технологични компании, съобщават медии.Правителството одобри план, който се очаква да доведе до събиране на повече от 200 милиона евро приходи от интернет компаниите.Ние предприехме първата важна стъпка за увеличаване на данъчните постъпления от технологичните компании, обяви финансовият министър Хартвиг Льогер.Новите мерки ще засегнат компании като Google и Facebook с данък от 5% върху приходите от реклама, както и платформи като Airbnb.Планът също предвижда налагане на ДДС на онлайн търговци на дребно, които не са от ЕС.Австрия предприема действията след безуспешни опити на ЕС да постигне споразумение за налагане на цифров данък върху технологичните компании в цялата Общност.", "date": "2019.04.03", "title": "Австрия първа от ЕС налага цифров данък"}
{"url": "https://news.bg/crime/otkriha-900-kutii-tsigari-skriti-zad-lamperiya-v-mikrobus-na-dunav-most.html", "text": "Митничари откриха 900 кутии цигари без акциз при проверка на микробус в района на Дунав мост при Русе, съобщиха от Агенция \"Митници\".Българинът, който пътувал за Белгия, заявил, че пренася цигари в количество за лично потребление.След проверка обаче митничарите открили зад ламперия на стените на товарното помещение на микробуса кутии с цигари с български бандерол от разнообразни видове и марки. Общото количество превозвани цигари е 18 000 къса или 900 кутии.За цигарите не е представен документ за заплатен акциз. Съставен е акт за установяване на административно нарушение.Само през първите три месеца на годината, на двата моста над река Дунав при Русе и Видин митничари са пресекли 26 опита за пренос на цигари без документи по ЗАДС, с общо количество над 444 260 къса, повечето от които с български бандерол.", "date": "2019.04.03", "title": "Откриха 900 кутии цигари скрити зад ламперия в микробус на \"Дунав мост\""}
{"url": "https://news.bg/politics/bez-ministar-na-pravosadieto-ms-prie-otcheta-za-sadebnata-reforma.html", "text": "Правителството одобри годишния отчет за дейността на Съвета по прилагане на съдебната реформа, съобщиха от Министерския съвет.Припомняме, след оставката на  все още няма назначен нейн приемник.Актуализираната стратегия за продължаване на реформата в съдебната система за 2018 г. бе разгледана на днешното заседание на кабинета \"Борисов-3\".Сред основните взети решения от Съвета през изминалата година са: приемането на цялостна предварителна оценка на въздействието на проекта на Закон за отклоняване от наказателно производство и налагане на възпитателни мерки на непълнолетни лица; създаване на експертна работна група със задача да предложи изменения в Пътната карта към стратегията; проведена дискусия относно необходимостта от промяна в института на медиацията; обсъждане на проект на промени на Наказателния кодекс, с който се предлагат изменения и допълнения в разпоредбите на НК, регламентиращи институтите на обидата и клеветата.Съветът координира държавната политика по отношение прилагането на Актуализираната стратегия за продължаване на реформата в съдебната система. Тя е приета с Решение № 825 на Министерски съвет от 18 декември 2014 г. и е одобрена от Народното събрание на 21 януари 2015 г.Членове на Съвета са представители на съдебната и изпълнителната власт, професионалните организации на съдиите, прокурорите и следователите, представители на академичната общност, както и неправителствени организации с опит в сферата на съдебната реформа.", "date": "2019.04.03", "title": "Без министър на правосъдието МС прие отчета за съдебната реформа "}
{"url": "https://news.bg/society/11-uchilishta-poluchiha-novo-zname-po-povod-140-godini-ot-obyavyavaneto-na-sofiya-za-stolitsa.html", "text": "По случай 140-годишната от обявяването на София за столица на България и в присъствието на стотици жители и гости на столицата, бяха осветени 140 училищни знамена.11 училища пък получиха нови знамена, защото си нямат.Сред столичните учебни заведения, които получиха нови знамена, са 17-о, 135-о, 113-о, 3-то, 203-то, 162-ро, 156-о, 117-о, 24-о, 176-о и 27-о училище.Отделно всички училища ще получат като подарък знаме на Столична община.В словото си столичният кмет Йорданка Фандъкова припомни историята на града и заяви, че заради духовния подем столицата ни трябва да се превърне в двигател на развитието. Тя честити празника на всички хора и призова гражданите да обичат града си, да го направят красив, защото София може да бъде такава, каквато си я направим.На свой ред министърът на образованието и науката Красимир Вълчев допълни, че училищното знаме е символ на миналото, на бъдещето на София и на българското образование. Голяма част от бъдещето е заложена на учителите и на учениците, но благодарение на тях българските училища се разраснаха, отбеляза Вълчев.В заключение той призова да има доверие и увереност към учителите, за да може да се надгради постигнатото до настоящия момент.По време на тържественото събитие присъстваха депутатите от ГЕРБ Тома Биков и Александър Ненков, бившият министър на Българското председателство на Съвета на Европейския съюз Лиляна Павлова, депутатът от БСП Георги Свиленски, представители на Столична община и други.", "date": "2019.04.03", "title": "11 училища получиха ново знаме по повод 140 години от обявяването на София за столица"}
{"url": "https://news.bg/disasters/ne-otkriha-dokumenti-v-razbiliya-se-v-makedoniya-samolet.html", "text": "Българското посолство в Северна Македония ще окаже съдействие по идентифицирането на четиримата загинали при самолетната катастрофа, както и за посрещане на техните близки.Днес българският консул е присъствал на приемането на телата на загиналите в \"Съдебна медицина\" в Скопие. Очаква се идентифицирането да отнеме повече време. На мястото на инцидента не са открити документи, тъй като те вероятно са изгорели.Във връзка с катастрофата посолството ни в Скопие е създало кризисен щаб.Останките от разбилия се самолет, летял по маршрут Охрид-София, бяха локализирани вчера около 19.00 часа местно време в планината Якубица. Днес преди обяд македонски спасителни екипи успяха да стигнат до мястото на инцидента.По неофициални данни самолетът е паднал от височина 4200 метра и се е разбил на надморска височина 2200 метра.По информация от Ръководството на въздушното движение в Република Северна Македония самолетът е попаднал в силна турболенция и пилотът е изгубил контрол над полета.Припомняме, вчера следобед  в планината Якобица в Северна Македония. По непотвърдена информация жертвите са 49-годишен мъж, неговата съпруга и двете им деца - на 14 и 18 години. Мъжът е бил бизнесмен, който се е занимавал с чистота, сметоизвозване и разделно изхвърляне на отпадъци, а жена му е работела като адвокат. Загиналият е имал лиценз за пилотиране, като вероятно той е бил издаден от българските власти. Първият сигнал за инцидента бил получен на летището в Скопие. Пилотът докладвал за изключително силна турбуленция и ниска облачност. Малко след това обаче сигналът се загубил.По-рано днес директорът на ГД \"Гражданска въздухоплавателна администрация\" Станимир Лешев обясни, че  тъй като е бил регистриран и поддържан Германия. По тази причина ще е необходимо да се направи връзка и с немските власти, за да се установи летателната годност на самолетаНа днешното заседание на Министерския съвет премиерът Бойко Борисов заяви, че още от снощи , който да се включи в спасителната операция.", "date": "2019.04.03", "title": "Не откриха документи в разбилия се в Македония самолет"}
{"url": "https://news.bg/world/v-sasht-podgotvyat-tezhki-sanktsii-sreshtu-rusiya.html", "text": "Днес американски сенатори от Републиканската партия и Демократическата партия ще внесат законодателство с цел да се попречи на Русия да се намесва на изборите в САЩ. Те заплашват да наложат тежки санкции върху банковия, енергийния и отбранителен сектор, както и по отношение на държавния дълг, информира \"Ройтерс\".Известен като \"Закон за възпиране\", законопроектът е поредният опит на американските конгресмени да засилят натиска върху Москва заради поведението на Русия, агресията й срещу Украйна, участието й във войната в Сирия и опитите за оказване на влияние върху изборния процес в САЩ.Мерките ще бъдат внесени от сенаторите Крис ван Холен, демократ, и Марко Рубио, републиканец. Те предложиха подобни мерки през миналата година, подкрепени от двете партии, но никога не бяха подложени на гласуване в Сената от лидерите на Републиканската партия, които имат тесни контакти с президента на САЩ Доналд Тръмп.Според подробностите в законодателството, видени от \"Ройтерс\", ще се изисква от директора на Националното разузнаване на САЩ да установи в рамките на 30 дни след провеждане на федерални избори дали Русия или други чужди правителства са участвали в действия за намеса на вота.Ако разузнаването установи, че е имало намеса, в рамките на 10 дни ще се наложат санкции върху руски банки и енергийни компании, както и върху дълга на Русия.", "date": "2019.04.03", "title": "В САЩ подготвят тежки санкции срещу Русия"}
{"url": "https://news.bg/politics/oblekchavat-finansiraneto-za-dobrovoltsi-pri-bedstviya-i-avarii.html", "text": "По-лесно плащат на доброволците за обучение и изпълнение на задачи за защита при бедствия, стана ясно от съобщение на Министерския съвет.Правителството одобри промени в Наредбата за условията, реда за получаване и  за обучение и за изпълнение на задачи за защита при бедствия, приета с ПМС № 143 от 2008 г.Промените са в досега действащия ред за предоставяне на пари за изплащане на възнаграждения на доброволците за обучение и за изпълнение на задачи за защита при бедствия. Предложението е тези средства да се предоставят от държавния бюджет чрез бюджетите на общините, съгласно приети от Министерския съвет стандарти за делегираните от държавата дейности с натурални и стойностни показатели през съответната година.С промяната се облекчава процедурата за получаване на пари за възнаграждения на доброволците.", "date": "2019.04.03", "title": "Облекчават финансирането за доброволци при бедствия и аварии"}
{"url": "https://news.bg/crime/zaloviha-turchin-izdirvan-v-avstriya-za-iznasilvane.html", "text": "На ГКПП \"Капитан Андреево\" задържаха турчин, издирван за изнасилване.44-годишният чужденец е бил арестуван вчера, когато е влизал в страната с лек автомобил ,,Ланд Ровер\" с австрийски регистрационен номер.Митническите служители са установили, че турчинът е обявен за международно издирване от австрийските власти въз основа на Европейска заповед за арест, издадена от съда в Инсбрук.Мъжът е отведен в следствения арест в Свиленград.", "date": "2019.04.03", "title": "Заловиха турчин, издирван в Австрия за изнасилване"}
{"url": "https://news.bg/world/bryuksel-zapochna-nakazatelna-protsedura-sreshtu-polsha.html", "text": "Европейската комисия (ЕК) започна нова наказателна процедура срещу Полша заради намеса в съдебната власт, съобщават от Комисията.Брюксел е изпратил писмо на Варшава относно новия дисциплинарен режим за съдиите. Полското правителство има два месеца да отговори.Новият дисциплинарен режим подкопава независимостта на полските съдии, тъй като не им осигурява необходимите гаранции за защита от политически контрол, изисквано от Съда на ЕС.Заместник-председателят Франс Тимерманс заяви, че въведените за съдиите дисциплинарни мерки изглежда имат за цел да поставят съдиите под политически контрол. Според Тимерманс промените имат смразяващ ефект върху независимостта на съдиите. По думите му Полша има шанс да обясни или да промени законодателството.Комисията смята, че Полша е нарушила задълженията си за осигуряване на независим и безпристрастен съд. ЕК поясни, че действа, за да защити върховенството на закона в Полша.Събитията в Полша принудиха Европейската комисия да започне диалог с полското правителство през януари 2016 г. във връзка със спазването на върховенството на закона.В края на 2017 г. Европейският съюз ", "date": "2019.04.03", "title": "Брюксел започна наказателнa процедура срещу Полша"}
{"url": "https://news.bg/politics/nikolay-pavlov-e-noviyat-zamestnik-ministar-na-mladezhta-i-sporta.html", "text": "Николай Павлов е назначен за заместник-министър на младежта и спорта. Той заема мястото на подалата оставка Ваня Колева, която подаде оставка заради скандала с апартаментите.Заповедта за неговото назначаване е на прмиера Бойко Борисов.Николай Павлов е магистър по икономика от Университета за национално и световно стопанство в София. От 2018 година до момента, както и в периода от юни 2016 г. до февруари 2017 г. е заемал поста парламентарен секретар в Министерството на труда и социалната политика.В същото ведомство е работил и в Главна Дирекция \"Европейски фондове и международни програми и проекти\".", "date": "2019.04.03", "title": "Николай Павлов е новият заместник-министър на младежта и спорта"}
{"url": "https://news.bg/int-politics/es-na-pat-da-priznae-gibraltar-za-britanska-koloniya.html", "text": "За първи път Гибралтар може да бъде признат за \"колония\" след Брекзит, предаде \"Ел Паис\".Днес Комисията за граждански свободи, правосъдие и вътрешни работи на ЕП даде зелена светлина на законодателството, което позволява на гражданите на Великобритания да пътуват в Европейския съюз след напускането на ЕС. В документа испанското правителство успя да прокара определението на Гибралтар като \"колония на британската корона\". Предстои нормативата да бъде ратифицирана от правителствата в ЕС, но процедурата вече изглежда почти разрешена.Законодателството събра 38 гласа \"за\", 8 \"против\", а трима се въздържаха.Въпросът с колониалния статут на Гибралтар беше обект на продължителна институционална битка през последните месеци. Именно Испания беше инициаторът на внесеното предложение в документа, приет от 27-те страни членки, които ще останат в Европейския съюз след Брекзит.Определението на Гибралтар като \"колония\" беше разкритикувано като \"неприемливо\" от страна на Великобритания. В крайна сметка обаче дипломатическата победа е за пиренейската страна.Приемането на Гибралтар като колония ще бъде от ключово значение при разрешаването на спорния въпрос в обстановката след Брекзит, заяви испанският депутат Естебан Гонсалес Понс.Гибралтар е английска територия от 1713 г. съгласно Утрехтския мирен договор. В продължение на повече от 50 години обаче Испания предявява претенции към задморската територия.", "date": "2019.04.03", "title": "ЕС на път да признае Гибралтар за британска колония"}
{"url": "https://news.bg/int-politics/ukrayna-zabranyava-vsichki-direktni-poleti-do-rusiya.html", "text": "Правителството на Украйна забрани нередовните и непредвидени полети (частни или чартърни) до Русия след посещението в Москва на кандидата за президент Юри Бойко и председателя на политическия съвет на партията \"Опозиционна платформа - за живота\" на Виктор Медведчук. Решението е било инициирано от украинското вътрешно министерство, съобщават руските медии.Украинският вътрешен министър Арсен Аваков заяви, че двамата членове на опозицията \"са използвали вратичка в законодателството на Украйна\", за да вземат директен полет до Москва.Той добави, че вътрешното министерство е инициирало промени в законодателството относно използването на въздушното пространство на страната, за да \"направи непланираните полети между Украйна и страната агресор (Русия) невъзможни\".Аваков каза още, че забраната няма да се прилага за потенциални полети, организирани за международни организации като Организацията за сигурност и сътрудничество в Европа (ОССЕ), ООН и Международния комитет на червения кръст.От своя страна украинският премиер Владимир Гройсман изтъкна, че \"ще разреши на тези политици да пътуват със самолет Ан-2 при условие, че това е еднопосочно пътуване\". Той добави, че \"трябва да е ясно на всички, че никой няма право да унижава държавата Украйна\".Гройсман подчерта, че \"тези ограничения ще останат в сила, докато Русия... престане да бъде страна агресор и се превърне в цивилизована държава\".Членовете на партията \"Опозиционна платформа - за живота\" Юрий Бойко и Виктор Медведчук посетиха Москва на 22 март, излитайки от киевското летище \"Жуляни\". Двамата украински политици бяха приети от руския премиер Дмитрий Медведев. Страните са обсъждали начините за възстановяване на икономическите и търговските връзки, газовия проблем и възможностите за създаване на съвместен консорциум за транспортиране на газ. В срещата участва също така и изпълнителният директор на \"Газпром\" Алексей Милер.Украинският главен прокурор Юрий Луценко заяви по-късно, че ще бъде предприето наказателно разследване срещу Бойко и Медведчук за незаконно преминаване на границата, след като премиерът Гройсман и вътрешният министър Аваков посочиха необходимостта от разследване в това отношение.", "date": "2019.04.03", "title": "Украйна забранява всички директни полети до Русия"}
{"url": "https://news.bg/world/ek-zaplashi-rumaniya-s-deystviya-ako-ne-zashtiti-nezavisimostta-na-sada.html", "text": "Европейската комисия предупреди Румъния, че ще предприеме действия срещу Букурещ, ако страната не отговори на притесненията на Общността относно румънската съдебна система, информира \"Ройтерс\".\"Въпреки нашите конструктивни обсъждания с румънските власти, за съжаление Европейската комисия не успя да достигне до заключение, че Румъния е в правилната посока. Ако не бъде отговорено на нашите притеснения, Европейската комисия ще трябва да предприеме действия, за да защити върховенството на закона\", написа Комисията в \"Туитър\".Брюксел настоява румънското правителство да не се намесва в съдебната власт.Заместник-председателят на Европейската комисия Франс Тимерманс призова Букурещ да предприеме спешни действия, за да продължи борбата с корупцията. Той предупреди румънските власти да не създават безнаказаност за осъдени за корупция.Междувременно медии съобщават, че румънската управляваща Социалдемократическа партия притиска правителството в Букурещ да приеме извънредно постановление за промени в Наказателния кодекс.", "date": "2019.04.03", "title": "ЕК заплаши Румъния с действия, ако не защити независимостта на съда"}
{"url": "https://news.bg/politics/sazdavat-chetiri-natsionalni-kompetentni-organa-po-kibersigurnost.html", "text": "Правителството определи административните органи, към които ще бъдат създадени национални компетентни органи по мрежова и информационна сигурност.Министърът на енергетиката е определен за административен орган в сектор \"Енергетика\", министърът на транспорта, информационните технологии и съобщенията - за секторите \"Транспорт\", \"Цифрова инфраструктура\" и \"Цифрови услуги\", министърът на здравеопазването - за сектор \"Здравеопазване\", а министърът на регионалното развитие и благоустройството - за сектор \"Доставка и снабдяване с питейна вода\". По този начин министрите ще определят операторите на съществени услуги в посочените сектори и ще осъществяват контрол върху дейността им, свързана с мрежовата и информационната сигурност.Със същото решение кабинетът прие и Методика за определяне на операторите на съществени услуги. С нейна помощ административните органи ще извършат оценка на услугите в секторите. Целта е да бъдат ограничени мащабът, честотата и въздействието на киберинцидентите, както и да се повишат надеждността, устойчивостта и ефективността на мрежите и информационните системи на всички субекти в обхвата на Закона за киберсигурност.", "date": "2019.04.03", "title": "Създават четири национални компетентни органа по киберсигурност"}
{"url": "https://news.bg/regions/grazhdani-iskat-maya-manolova-da-raznishti-nebostargacha-zlaten-vek.html", "text": "Граждани търсят посредничеството на омбудсмана Мая Манолова за среща с регионалния министър по казуса с небостъргача \"Златен век\", съобщиха от администрацията на Националния омбудсман Мая Манолова.Това е причината Манолова да поиска спешна среща с ръководството на Министерството на регионалното развитие и благоустройството за законността на строежа на 34-етажния небостъргач \"Златен век\". В писмо до Манолова гражданите припомнят своите предходни жалби №11209/2017 и 7900/2018 г.От Инициативния комитет \"Лозенец\" потърсиха съдействие от Омбудсмана да бъде посредник между тях и отговорните институции, за да получат яснота за валидността на разрешителното за строеж, статута на обектите \"ателие\" от значение за предназначението на сградата и категорията на строежа, включително за отговорността на контролните органи по строителството, които изразяват противоречиви становища.Освен законността на \"Златен рог\", хората поставят въпроса за статута на обектите \"ателие\" с оглед предназначението на сградата и категорията на строежа. Изтъква се и непоследователност при упражняване на контролните правомощия на ДНСК, тъй като едва при шестата поредна проверка констатира недопустимо смесване на функциите на строителен надзор и участниците в строителството.Позицията ми на омбудсман е, че координацията между органите от различните нива на държавна и общинска власт е съществено процедурно условие за спазване на законността при строителството, пише Манолова. Тя акцентира, че обществото не знае дали е валидно разрешението за строеж.От администрацията на омбудсмана работят по казуса на небостъргач \"Златен век\" още от 2017 г. Тогава граждани сигнализират Манолова с молба да инициира проверки за намалени отстояния от съседните сгради, законността на строителното разрешение, книжата и съответствието между изграждането на \"Златен век\" и устройствените планове на София.Още тогава институцията на омбудсмана се обръща към ДНСК, столичния кмет и към районния кмет на кв. \"Лозенец\", за да проверят случая.От ДНСК отговарят, че документите по строежа са в съответствие с българското законодателство. Няколко месеца по-късно институцията на омбудсмана е сезирана отново от гражданския комитет, този път по повод методическите указания и опита за тълкуване на закона от страна на зам.-министър на регионалното министерство. Хората искат да бъдат сезирани Регионалната инспекцията по околна среда, Министерството на околната среда и водите и гл. архитект на София за съответствие с нормите на екологичното законодателство.В отговор от Регионалната инспекция по околна среда - София пишат, че след направените промени в проекта не са установени нарушения по процедурата за въздействието на околната среда.Очаква се на тазвечершния протест от 18.30 ч. омбудсманът Мая Манолова да подкрепи гражданите от кв. \"Лозенец\", които за пореден път изразяват недоволството си от свръх застрояването, застрояването на зелени площи и незаконното строителство.", "date": "2019.04.03", "title": "Граждани искат Мая Манолова да разнищи небостъргача \"Златен век\""}
{"url": "https://news.bg/world/avstriyskiyat-kantsler-ne-vizhda-prichina-za-otlagane-na-brekzit.html", "text": "Канцлерът на Австрия Себастиан Курц вярва, че в момента няма основателна причина защо Великобритания трябва да поиска отлагане на Брекзит, информират медии.Пред журналисти канцлерът изрази надежда, че британските депутати ще обединят сили и ще подкрепят споразумение за избягване на \"твърд\" Брекзит. Той подчерта, че вариантът без сделка ще нанесе голяма вреда върху британската икономика и заради това трябва да бъде избегнато.\"В момента абсолютно няма причина за отлагане, защото хаосът в Обединеното кралство няма да се промени. Няма ясен път за мнозинство в британската Камара на общините\", каза той на пресконференция след среща на кабинета във Виена, предаде ДПА.Вчера премиерът на Великобритания обяви, че  в преговорите за напускане на ЕС.", "date": "2019.04.03", "title": "Австрийският канцлер не вижда причина за отлагане на Брекзит"}
{"url": "https://news.bg/politics/ninova-pritesnena-natiskat-ni-za-istanbulskata-konventsiya.html", "text": "Опитите за приемане и налагане на  не само не са спрели, но и се засилват. Това заяви на пресконференция лидерът на социалистите Корнелия Нинова.По думите ѝ утре в ЕП предстои да се гласува резолюция, с която ще се иска от Съда на ЕС конвенцията да бъде призната от целия Европейски съюз, докато има осем държави, сред които и България, които не са я признали.Ако се стигне до подписване, по силата на Договора за ЕС сключеното споразумение ще има обвързваща сила за държавите членки.Според Нинова \"ако Съдът даде разрешение от името на ЕС конвенцията да бъде подписана, тя ще влезе сила и в България\".Видяхме , с които децата трябваше да се самоопределят и документите в детски градини, където не сме майки и бащи, а родител 1 и родител 2, посочи Нинова.Нинова категорично подкрепя търсенето на решения на проблеми от икономически характер, неравенства и ниски възнаграждения. Трябвало обаче и да се погрижим за българското семейство и българските деца.", "date": "2019.04.03", "title": "Нинова притеснена: Натискат ни за Истанбулската конвенция"}
{"url": "https://news.bg/energy/temenuzhka-petkova-opredeli-dneshniya-den-kato-dobar-za-energetikata.html", "text": "Темата на днешното изслушване беше свързана с развитието на концепцията за изграждане на газоразпределителен център в България. Това е изключително важна тема, за която работим с ЕК. Това заяви енергийният министър Теменужка Петкова пред журналисти в парламента след като бе изслушана от депутатите в пленарна зала.Тази концепция включва два основни елемента. Първият е свързан с изграждане на липсващата инфраструктура и вторият е свързан с изграждане на борса за търговия с природен газ.По думите ѝ това са задължителни условия, за да може да се говори за либерализиран пазар.Когато имаме възможност да доставяме газ от различни източници, то тогава ще имаме и ликвидна борса, която да може да осигури конкурентни цени за българския бизнес и потребителите.По отношение на сроковете тя заяви, че първо трябва да се обърне внимание на разширяването на газопреносната инфраструктура от турско-българска граница до българо-сръбската граница.Петкова обяви, че е започнала и обществената поръчка за избор на изпълнител, който да осъществи строителството на този проект.Днес е приключила  на българска земя, отбеляза Петкова. Тя припомни, че са се явили три консорциума. От тях до представяне на ценови оферти са достигнали два.\"Този, който спечели, е консорциум \"Аркад\", който включва участие на компании от Саудитска Арабия и Италия, подчерта енергийният министър.По думите ѝ те са дали оферта, която отговаря на бюджета.Предложената цената на финансирането е 4,1%, което според министъра е едно добро предложение.Тя бе категорична, че днес е един добър ден за българската енергетика.За интерконектора Гърция-България Теменужка Петкова заяви, че през април ще бъде избран доставчикът на тръби и през май ще бъде избран и строителят, за да може в началото на юни да бъде дадено начало на строителството.За газов хъб \"Балкан\" Петкова обясни, че ще се разчита и на руския газ за него. Тя отбеляза, че тепърва ще се дискутира темата за източниците на газ за хъб Балкан.По повод на исканата проверка от  БСП за мината в Дивотино , енергийният министър поясни, че на 27 март е постъпило писмо от областна служба Перник, с което са информирали, че започват проверки на сигнали от група граждани по отношение на изпълнение на концесията.Петкова подчерта, че веднага е извикала концесионерите и след срещата с тях е издала разпореждане за преустановяване на действията, които са свързани с напредъка на минните дейности в този участък.\"Тези действия са преустановени до окончателното установяване на статута на земята, увери министърът.Тя подчерта, че много преди БСП да се заинтересуват са предприети съответните мерки.\"В този участък процесът е спрян, така че хората могат да бъдат спокойни\", изтъкна Теменужка Петкова.Тя допълни, че концесията е станала факт от ноември месец 2003, когато БСП са участвали в правителството.За удължаването на срока за концесията няма точен срок кога да бъде депозирано.На 12 февруари 2014 г. е постъпило искане от концесионера за удължаване на концесията с 15 години, разясни още Петкова.След това е имало съгласувателна процедура, но министерството на финансите е изразило несъгласие заради неизплатени задължения.През месец май 2015 г. е подписано споразумение с концесионера и така през юни са събрани тези задължения в размер на 4 250 000 лв., които включват и лихвите, отбеляза Петкова.Тя подчерта, че държавният и общественият интерес е защитен. Ако спре доставката на въглища, какво се случва със жителите на Перник - всички можем да си отговорим, допълни Петкова.За цената от ДЕПА, тя поясни, че условието на Булгаргаз е било тази цена да бъде по-ниска от регулираната на КЕВР. По думите ѝ това е приблизително 8%.", "date": "2019.04.03", "title": "Tеменужка Петкова определи днешния ден като добър за енергетиката "}
{"url": "https://news.bg/crime/3-g-sled-obira-na-poshtata-v-haskovo-mvr-otchita-trimata-arestuvani.html", "text": "Арестувани са трима за обира на Пощата в Хасково от 8 юни 2016 г., съобщи МВР. Разследването е проведено от криминалисти на националната полиция и от МВР-Хасково, под ръководството на Окръжна прокуратура, уточняват от ведомството на Младен Маринов три години след обира и след ареста на обвиняемите.Разследването е започнало след получен сигнал за обир през нощта на 7 срещу 8 юни 2016 г. Тогава група маскирани мъже проникват в сградата на пощенската станция, обезвреждайки охранителната техника. Те привеждат в безпомощно състояние охранителя. Проникват за минути в трезора, чрез използване на металорежещи машини отварят три масивни метални каси и отмъкват 1 833 000 лв. След това се оттеглят с автомобили по предварително подготвени маршрути, описват отново от МВР.По време на разследването са разпитани над 100 свидетели, формиран е профил на извършителите - криминално проявени, с технически познания. От полицията уточняват, че са назначени и изготвени почти 40 експертизи, разпознавания и психологически изследвания, както и множество претърсвания, отчитат подчинените на Младен Маринов.Още в края на октомври 2016 г. като обвиняеми бяха привлечени четирима мъже, като част от тях бяха задържани в момент на извършване на друго криминално престъпление.Малко по-късно от МВР уточниха, че след 3-годишно разследване са повдигнати обвинения към трима от първоначално арестуваните. Всеки от тримата мъже - един на 41 и двама на 45 години, може да получат затвор от пет до петнадесет години.Делото е изпратено на Окръжна прокуратура - Хасково с мнение за предаване на съд на обвиняемите лица.Припомняме,  г..За охраната на Централната поща в Хасково отговарят няколко частни фирми, а за лошата организация по съхранението на огромните суми вече е имало сигнали от районния полицейски инспектор.Откраднатите пари са били застраховани и престъплението няма да струва нищо на българския данъкоплатец, категорични са от \"Български пощи\".От , по-късно на  обвинения.", "date": "2019.04.03", "title": "3 г. след обира на пощата в Хасково МВР отчита тримата арестувани "}
{"url": "https://news.bg/crime/v-gartsiya-arestuvaha-chetirima-balgari-prinuzhdavali-sanarodnichka-da-prostituira.html", "text": "Четирима българи - две жени и двама мъже, са арестувани в Гърция, предаде БНР, цитирайки местни медии. Те са принуждавали 25-годишна сънародничка да проституира под заплаха от убийство.Младата жена, която живеела в гръцката столица, се запознала с 35-годишен българин. Той й споделил, че работи на остров Крит и дори ѝ предложил брак. След това я посетил в Атина, където жената живеела със семейството си, и двамата заедно заминали за Крит. Семейството й започнало да я издирва и сигнализирало в полицията.При разследването жената била открита заключена и пребита от семейството на българина. Били й отнети личните документи и телефона и тя била принудена да проституира.Пред полицията сънародничката ни посочила, че похитителите й се готвели да я прехвърлят в Германия.Срещу четиримата задържани е повдигнато обвинение за трафик на хора с цел сексуална експлоатация и заплаха за живота.", "date": "2019.04.03", "title": "В Гърция арестуваха четирима българи, принуждавали сънародничка да проституира"}
{"url": "https://news.bg/int-politics/noviyat-prezident-na-kazahstan-se-obyavi-za-zamyana-na-kirilitsata-s-latinitsata.html", "text": "Преминаването на казахския език от кирилица на латиница ще бъде един от основните етапи на духовната модернизация на Казахстан. Това обяви президентът на Казахстан Касим-Жомарт Токаев, цитиран от руските медии.\"Изборът на азбука не е само избор на шаблон на писане. Днес Казахстан не изостава от повелите на времето: съседните страни също избраха латинската азбука, 90 процента от световната информация се публикува на латиница. Както е известно, който притежава информация, той развива наука и технологии\", изтъкна новият държавен глава на Казахстан.Той добави, че много обществени организации и компании вече използват латинската азбука. По думите на Токаев, преходът към латиницата ще се извърши поетапно, в съответствие с установения график.През февруари миналата година първият президент на републиката Нурсултан Назарбаев одобри новата казахска азбука, базирана на латиницата. Тя има 32 букви и е без апострофи. Властите на Казахстан планират да завършат превода на държавния език на латиница до 2025 година.Днес Токаев пристигна на държавно посещение в Русия, където ще се срещне с руския си колега Владимир Путин. Действията на Казахстан по смяна на азбуката се разглеждат като опит за откъсване от орбитата на Русия. ", "date": "2019.04.03", "title": "Новият президент на Казахстан се обяви за замяна на кирилицата с латиницата"}
{"url": "https://news.bg/world/natsizmat-e-lyavo-dvizhenie-obyavi-bolsonaru-v-izrael.html", "text": "Крайнодесният бразилски президент Жаир Болсонару заяви, че \"няма съмнение\", че нацизмът е ляво движение. Той направи коментара след посещение на Мемориала на холокоста в Йерусалим, информира АФП.След завръщането си в хотела той беше запитан от журналист дали е съгласен с коментара на бразилския министър на външните работи Ернесто Араужо, че нацизмът е ляво движение.\"Няма съмнение, не е ли? Социалистическа партия, какво е това? Националсоциалистическата германска работническа партия\", отговори той, като има предвид партията на Адолф Хитлер.Бразилски медии припомнят, че на сайта на Мемориала на холокоста Яд Вашем в Йерусалим ясно се обяснява, че нацизмът е част от възхода на \"радикалните десни групи\" в Германия.Наскоро външният министър на Бразилия, който придружава президента в Израел, обяви в интервю, че \"фашизмът и нацизмът са леви феномени\". Според него левицата всеки път изпада в ужас, когато започне да се дебатира за възможността нацизмът да се определи като ляво движение.", "date": "2019.04.03", "title": "Нацизмът е ляво движение, обяви Болсонару в Израел"}
{"url": "https://news.bg/disasters/ekipite-v-makedoniya-sa-otkrili-chetiri-tela-v-razbiliya-se-samolet.html", "text": "Последната информация от Северна Македония е, че спасителните екипи са успели да стигнат до мястото на катастрофата. Това заяви вътрешният министър Младен Маринов пред журналисти след заседание в Министерския съвет по повод разбилия се български самолет в западната ни съседка.Открити са четири тела и са пренесени за действия на съдебна медицина. След експертизата ще бъде потвърдена самоличността им.Извършва се оглед, за да се изяснят причините за катастрофата. Ще се извърши проверка и на техническото състояние на самолета, каза още вътрешният министър.Тови вид катастрофи са сложни за разследване, допълни той.България е в готовност да предостави помощ, към момента премиерът Зоран Заев е уверил, че разполагат с ресурс да се справят с неотложните действия.Посланикът ни в Северна Македония е в постоянна връзка с премиера Заев, увери Младен Маринов.Припомняме, вчера следобед  в планината Якобица в Северна Македония. По непотвърдена информация жертвите са 49-годишен мъж, неговата съпруга и двете им деца - на 14 и 18 години. Мъжът е бил бизнесмен, който се е занимавал с чистота, сметоизвозване и разделно изхвърляне на отпадъци, а жена му е работела като адвокат. Загиналият е имал лиценз за пилотиране, като вероятно той е бил издаден от българските власти.Първият сигнал за инцидента бил получен на летището в Скопие. Пилотът докладвал за изключително силна турбуленция и ниска облачност. Малко след това обаче сигналът се загубил.По-рано днес директорът на ГД \"Гражданска въздухоплавателна администрация\" Станимир Лешев обясни, че  тъй като е бил регистриран и поддържан Германия. По тази причина ще е необходимо да се направи връзка и с немските власти, за да се установи летателната годност на самолетаНа днешното заседание на Министерския съвет премиерът Бойко Борисов заяви, че още от снощи , който да се включи в спасителната операция. По-късно днес стана ясно, че българското посолство в Северна Македония ще окаже съдействие по идентифицирането на четиримата загинали при самолетната катастрофа, както и за посрещане на техните близки. Днес българският консул е присъствал на приемането на телата на загиналите в \"Съдебна медицина\" в Скопие. Очаква се идентифицирането да отнеме повече време. На мястото на инцидента не са открити документи, тъй като те вероятно са изгорели.", "date": "2019.04.03", "title": "Екипите в Македония са открили четири тела в разбилия се самолет"}
{"url": "https://news.bg/politics/dps-ne-podkrepyat-proektite-za-sotsialno-podpomagane.html", "text": "Депутатите приеха двата законопроекта за промени в Закона за социалното подпомагане, внесени от ГЕРБ и от Обединените патриоти и отхвърлиха проекта на БСП.За законопроекта на ГЕРБ гласуваха \"за\" 93 народни представители, против 1 и 8 \"въздържал се\" .За предложението на патриотите отново 93 бяха \"за\", против 6 и \"въздържал се\" 3.По-рано по време на дебатите от ДСП заявиха, че няма да подкрепят трите законопроекта за промени в Закона за социалното подпомагане. Това стана ясно в пленарна зала по време на обсъждането на Законопроекта за изменение и допълнение на Закона за социалното подпомагане.Според Хасан Адемов вече е замирисало на предизборна пушилка.Ние от ДПС няма да подкрепим трите законопроекта за социалната помощ, декларира депутатът от ДПС и констатира, че \"конкуренцията в полето на популизма и национализма става все по-ожесточена\".По думите му когато се говори за социално подпомагане, става дума за базовите нужди на хората.Той коментира и закона за семейните помощи, като посочи, че за ДПС приоритет е всички деца да бъдат обхванати от предучилищното образование.\"Доминиращи трябва да бъдат подкрепящите, насърчителните мерки\", допълни Адемов.Той оцени предложението на БСП за спиране на всички социални помощи на семействата, чийто деца не посещават училище, като абсурдни. Според депутата от ДПС те не правят разлика между различните социални помощи.\"Ако братята цигани си направят труда да прочетат този проект, то никой от тях няма да посегне към червена бюлетина за изборите\", изтъкна Адемов.", "date": "2019.04.03", "title": "ДПС не подкрепят проектите за социално подпомагане"}
{"url": "https://news.bg/world/asandzh-neednokratno-narushava-zadalzheniyata-si-predupredi-liderat-na-ekvador.html", "text": "Президентът на Еквадор Ленин Морено обяви, че Джулиан Асандж \"нееднократно е нарушавал\" условията за предоставеното му убежище в еквадорското посолство в Лондон, където основателят на \"Уикилийкс\" живее повече от шест години, информира АФП.Асандж се укрива в посолството от 2012 г., за да избегне екстрадирането му в Швеция, където беше обвинен в сексуално посегателство, но впоследствие шведската прокуратура свали обвиненията.\"Той не може да лъже, да бъде оставян да хаква сметки или да прихваща частни телефонни разговори\" според условията в споразумението за убежище, коментира Морено пред еквадорско радио.Асандж отказва да напусне посолството, тъй като се притеснява, че може да бъде екстрадиран в САЩ, където може да бъде осъден на доживотен затвор за публикуването на класифицирани документи на Държавния департамент и Пентагона през 2010 г.Морено поясни, че \"Асандж твърде често нееднократно нарушава споразумението, което имаме с него и с неговия адвокатски екип\". Той не каза дали Еквадор ще прекрати изпълнението на споразумението.Еквадорското правителство внесе официално оплакване в ООН, като обвинява \"Уикилийкс\" в разпространение на лична информация, която се свързва с Морено. Снимки, видеоматериали и частни разговори се появиха на социални платформи като \"Туитър\" и \"Фейсбук\". Морено също беше принуден да опровергава обвинения в корупция, които се появиха на сайта inapapers.org. Президентът твърди, че знае кой е отговорен за тази информация.През последните месеци отношенията между Асандж и Еквадор се влошиха. През октомври 2018 г. Асандж обвини Еквадор в нарушаване на \"основните му права\" чрез ограничаване на достъпа му до външния свят, след като през март дипломатическата мисия спря достъпа му до интернет и телефона. Кито пък обвинява Асандж, че е нарушил \"писмен ангажимент\" да не се намесва във външната политика на Еквадор.Морено повтори, че правителството продължава да \"търси решение\" на ситуацията с Асандж.", "date": "2019.04.03", "title": "Асандж нееднократно нарушава задълженията си, предупреди лидерът на Еквадор"}
{"url": "https://news.bg/crime/hvanaha-varnenski-narkodilar-s-blizo-2-kg-droga.html", "text": "Задържаха варненски наркодилър при спецакция на полицията.На контролен пункт по главния път Варна - Добрич в района на село Стожер била спряна за проверка лека кола \"БМВ\" с варненска регистрация. При претърсване на автомобила служителите на реда открили торба с общо 850 грама канабис. На място били задържани трима жители на Варна - 30-годишен мъж и две жени - на 22 и 23 години. Полицията установила и че водачът шофира след употреба на опиати.При последвалото претърсване на дома му били иззети още 400 грама марихуана, 300 грама амфетамин, 3 везни и опаковъчна машина.По случая е образувано бързо полицейско производство. По искане на прокуратурата на мъжа е наложена най-тежката мярка за неотклонение \"задържане под стража\".", "date": "2019.04.03", "title": "Хванаха варненски наркодилър с близо 2 кг дрога"}
{"url": "https://news.bg/int-politics/broyat-otnovo-glasovete-v-8-rayona-na-istanbul.html", "text": "Висшият избирателен съвет (избирателната комисия) на Турция ще преброи отново гласовете в осем от общо 39-те района на най-големия турски град Истанбул, подадени по време на местните избори в неделя след обжалванията на резултатите, включително от страна на управляващата Партия на справедливостта и развитието (ПСР). Това обяви ръководителят на Висшия избирателен съвет Сади Гювен, цитиран от \"Ройтерс\".Основната опозиционна Народнорепубликанска партия, която  кметския пост в Истанбул според първоначалните резултати, обжалва повторното преброяване, което накара Висшия избирателен съвет да спре преброяването късно снощи, но през нощта разпореди повторното броене на подадените гласове да продължи.Говорейки пред журналисти в Анкара, Гювен заяви, че повторното броене ще се съсредоточи главно върху невалидните гласове, добавяйки, че това е безпрецедентно решение. Жалбите пред Висшия избирателен съвет все още продължават, добави той.Кандидатът на Народнорепубликанската партия Екрем Имамоглу и опонентът му от ПСР, бившият премиер Бинали Йълдъръм, заявиха в понеделник, че Имамоглу води с около 25 000 гласа. Населението на Истанбул е около 15 млн. души. ПСР обжалва резултатите и в столицата Анкара, където също представителят на Народнорепубликанската партия Мансур Явас победи човека на Ердоган, като опозиционният кандидат спечели 50,9 на сто от гласовете, а представителят на ПСР получи 47 на сто от гласовете.Партията на Ердоган загуби освен Истанбул и Анкара, също така и третия по големина турски град Измир, както и други големи градове като Анталия, Адана и др. Това слабо представяне може да усложни опитите на Ердоган да се бори с изпадналата в рецесия икономика, отбелязва \"Ройтерс\".", "date": "2019.04.03", "title": "Броят отново гласовете в 8 района на Истанбул"}
{"url": "https://news.bg/world/britanski-ministar-podade-ostavka-zaradi-reshenieto-na-mey-za-brekzit.html", "text": "Найджъл Адамс подаде оставка като заместник-министър за Уелс, защото е против решението на премиера на Обединеното кралство Тереза Мей да се опита да сключи споразумение с лидера на Лейбъристката партия Джереми Корбин за Брекзит, пише \"Гардиън\".В писмото си с оставката той благодари на Мей за \"сериозната грешка\", която ще остави Обединеното кралство в митническия съюз.Той заемаше поста на парламентарен заместник на държавния секретар за Уелс, а също беше помощник на партийния организатор на парламентарната група на Консервативната партия.Вчера Мей поиска отлагане на Брекзит. ", "date": "2019.04.03", "title": "Британски министър подаде оставка заради решението на Мей за Брекзит"}
{"url": "https://news.bg/crime/sadiite-iskat-veto-varhu-promenite-v-zakona-za-sadebnata-vlast.html", "text": "Президентът да наложи вето върху промените в Закона за съдебната власт искат от Съюза на съдиите в България. Това става видно от обръщение на браншовата организация към президента.Съдиите смятат, че приетите изменения на чл. 36, ал. 3, чл. 49 и 50 от закона противоречат на Конституцията, на основните принципи на устройствения акт на съдебната власт и създават предпоставки за произвол при приложението му.Според съдиите с промените се нарушават:Съдиите мотивират своите възражения срещу промените в Закона за съдебната власт в няколко точки:Първата е за променената разпоредба на чл. 49 от ЗСВ. Тя касае при предсрочно прекратяване на мандатите на главния инспектор и инспекторите при ИВСС, Народното събрание избира нов главен инспектор. Изискването за довършване на предсрочно прекратен мандат по досегашната редакция на чл. 49 от ЗСВ е предназначено да гарантира асинхронността (разминаване) на мандатите, приемствеността в колективните органи и необходимостта в състава на органа да бъдат включени съответен брой юристи с различна специализация, обясняват съдиите.Те се обосновават, че несъвпадането на мандатите на депутатите и на конституционните съдии и органите на съдебната власт, от друга страна е целенасочено. Членовете на Висшия съдебен съвет (ВСС) са с мандати съответно 5 и 7 години, както и на инспекторите и на главния инспектор (съответно 4 и 5 години).Според чл. 54, ал. 3 от Закона за съдебната власт (ЗСВ) Инспекторатът към ВСС упражнява своите правомощия чрез вземане на решения с мнозинство на повече от половината от членовете си.Проверките, които се правят от Инспектората на ВСС (ИВСС) се извършват от главния инспектор или определени от него инспектори, но правомощията на инспектората, определени в чл. 54, ал. 1, т. 1-15 ЗСВ, се упражняват от колективния състав на органа.С промените на чл. 50, ал. 1 от ЗСВ при изтичане на мандата или предсрочното му прекратяване главният инспектор и инспекторите при ИВСС имат право в 14 - дневен срок да подадат молба до съответната колегия на ВСС за възстановяване на длъжност, с една степен по-висока от заеманата преди избора.Според новата ал. 2 на чл. 50 от ЗСВ, в случай, че молбата за възстановяване на по-висока длъжност не бъде уважена от съответната колегия на ВСС, лицата се възстановяват на длъжността, заемана преди избора или равна по степен длъжност в органите на съдебната власт. С така предвиденото изменение се създава привилегия за главния инспектор и инспекторите, за което липсва обществена необходимост, пишат от Съюза на съдиите.Те уточняват, че с редакция на чл. 50, ал. 1 от ЗСВ позволява заемането на по-висока длъжност и от тази привилегия може да се възползват главният инспектор и инспекторите, които преди избора са заемали длъжност съдия, прокурор или следовател, но не и друга юридическа професия.Така въведената привилегия за част от инспекторите не съответства на чл. 6, ал. 2 от Конституцията. Освен тези съображения, следва да се посочи, че измененият законов текст създава предпоставки за произвол при приложението му.\"В чл. 50, ал. 1 от ЗСВ не се въведени обективни критерии, по които съответната колегия на ВСС да преценява основателността на подадените молби от главния инспектор и инспекторите за \"възстановяване\" на по-висока длъжност\", пишат съдиите.Третият мотив е заради премахва двуинстанционното производство за всички съдебни дела, образувани по жалби срещу решения на ВСС, с изключение на решенията по дисциплинарните производства и решенията за приемане на подзаконови нормативни актове. Той е застъпен в § 2 от ЗСВ, където се изменя тчл. 36, ал. 3.След промяната, извън обхвата на двуинстанциония съдебен контрол остават редица решения на ВСС, които са идентични с решенията по дисциплинарните производства. Те касаят отказ за придобиване на статут на несменяемост на съдията, прокурора или следователя и се прекратява служебното му правотношение. Засягат производствата по жалби на съдии, прокурори или следователи, придобили статут на несменяемост, срещу решения на съответната колегия на ВСС, с които се прекратява служебното им правоотношение.", "date": "2019.04.03", "title": "Съдиите искат вето върху промените в Закона за съдебната власт"}
{"url": "https://news.bg/energy/sauditsko-italianski-konsortsium-stroi-balgarskiya-uchastak-na-turski-potok.html", "text": "Саудитско-италианският консорциум \"Аркад\" ще строи българския участък на \"Турски поток\", съобщиха от \"Булгартрансгаз\".Днес беше финализирана обществената поръчка за избор на изпълнител в открита процедура по Закона за обществените поръчки /ЗОП/ с наименование: \"Доставка на необходимите материали и оборудване, инвестиционно проектиране - фаза работен проект, изграждане и въвеждане в експлоатация на обект: \"Разширение на газопреносната инфраструктура на \"Булгартрансгаз\" ЕАД паралелно на северния (магистрален) газопровод до българо-сръбската граница\".Комисията класира участникът Обединение \"Консорциум Аркад\" на първо място и го предложи за изпълнител на обществената поръчка.Припомняме, общо  - Д3ЗД Консорциум \"Газово развитие и разширение в България\" (ГРРБ), Обединение от \"ОТ Industries Fovallkozo Zrt., OT Industries - KVV Kivitelezo Zrt.\" и Обединение \"Консорциум Аркад\".В края на март стана ясно, че в надпреварата продължават само двама от кандидатите - \"ДЗЗД Консорциум - Газово развитие и разширение в България ГРРБ\" и саудитско-италианският консорциум \"Аркад\".Избран е консорциумът, който е предложил най-изгодната оферта по предварително обявения критерий за възлагане \"оптимално съотношение качество/цена\" .Предложението на Обединение \"Консорциум Аркад\" включва най-ниските цени, както за изпълнение на всички дейности от предмета на поръчката при максимално допустим срок на изпълнение на дейностите 250 календарни дни, така и при максимално допустим срок на изпълнение на дейностите 615 календарни дни.Избраният консорциум е обединение от чуждестранни компании, като негови членове са: \"Аркад Ей Би Би С.п.А\". - Италия и \"Аркад Енджиниъринг енд Констракшънс Къмпъни\" - Саудитска Арабия.", "date": "2019.04.03", "title": "Саудитско-италиански консорциум строи българския участък на \"Турски поток\""}
{"url": "https://news.bg/politics/makedonski-sveshtenik-idva-s-nashata-delegatsiya-za-blagodatniya-ogan-na-velikden.html", "text": "Премиерът Бойко Борисов разговаря със старозагорския митрополит Киприан.Премиерът Борисов и Негово Високопреосвещенство Кирпиан уточниха как да бъде предаден Благодатният огън от Йерусалим на представител на македонската църква. За първи път Република Северна Македония получи благодатния огън от България миналата година.Водещ делегацията за Великденския благодатен огън тази година ще бъде старозагорският владика Киприан. По молба на македонската страна в правителствения самолет с българската делегация ще пътува македонски епископ.Двамата говориха и за статута на Македонската православна църква-Охридска архиепископия (МПЦ), съобщиха от Министерския съвет.Припомняме, старозагорският митрополит Киприан е ръководител на Комисията за  Македонската православна църква-Охридска архиепископия (МПЦ). Комисията беше създадена в края на 2017 г. след искане на МПЦ Българската православна църква да съдейства за уреждане на статута й.На срещата митрополит Киприан запозна премиера Борисов със състоянието на храмовете в Старозагорската епархия и по-конкретно - с храм-паметник \"Рождество Христово\" към Шипченския манастир.\"Правителството винаги е подкрепяло Българската православна църква и ще продължи да го прави\", каза Борисов.От своя страна старозагорският митрополит Киприян поздрави Борисов за църковно-дипломатическите отношения между правителството на България и Българската православна църква.", "date": "2019.04.03", "title": "Македонски свещеник идва с нашата делегация за Благодатния огън на Великден"}
{"url": "https://news.bg/world/zapochna-protsesat-sreshtu-bivshiya-premier-na-malayziya-nadzhib-razak.html", "text": "Бившият премиер на Малайзия Наджиб Разак пледира невинен по седем обвинения в началото на дългоочаквания процес, свързан с финансов скандал, който шокира света, пише сингапурският вестник \"Стрейт таймс\".Срещу Разак са повдигнати три обвинения в злоупотреба с доверие, едно обвинение в злоупотреба с власт и три обвинения в пране на пари. Според прокуратурата Разак е взел повече от 10 милиона долара от SRC International - бивша част на малайзийската стратегическа компания за развитие 1Malaysia Development Berhad (1MDB).Разак отхвърля обвиненията и ги определя като политически мотивирани. Съпругата му също е обвинена в пране на пари и данъчни измами.Процесът трябваше да започне през февруари, но на няколко пъти беше отлаган заради обжалване на процедурни въпроси от страна на защитата.Свързаният със SRC процес е първият от четирите срещу Наджиб, срещу когото общо са повдигнати 42 обвинения в корупция и пране на пари.1MDB се разследва в най-малко шест държави за пране на пари. Държавният департамент на САЩ твърди, че най-малко 3,5 милиарда долара са откраднати от държавния фонд на Малайзия.", "date": "2019.04.03", "title": "Започна процесът срещу бившия премиер на Малайзия Наджиб Разак"}
{"url": "https://news.bg/world/sultanat-na-bruney-prizova-za-zasilvane-na-shariata.html", "text": "Султанът на Бруней призова за засилване на ислямските учения в страната, тъй като трябва да влязат в сила и новите закони на шариата, включително убийство с камъни за гей секс и прелюбодеяние, съобщава \"СтрейтТаймс\".\"Искам да видя, как ислямските учения в тази страна стават по-силни\", обяви султан Хасанал Болкия в обръщение към нацията близо до столицата Бандар Сери Бегаван.Но той не споменава спорния нов наказателен кодекс, нито обяви, че е влязъл в сила, както се очакваше.Султанът е на престола на богатата на петрол страна на остров Борнео в продължение на 51 години. Той коментира, че Бруней е \"справедлив и щастлив\", въпреки нарастващата световна критика на новите наказания.\"Всеки, който посети тази страна, ще изкара много приятно и ще се наслади на безопасното и хармонично обкръжение\", добави султанът пред аудитория във връзка със специална дата в ислямския календар.Наказателният кодекс в малката страна на тропическия остров Борнео, бивш британски протекторат с мнозинство от мюсюлмани с население от около 400 000 души, влиза в сила след години забавяне.Решението за налагане на тежките наказания предизвика тревога в целия свят, като ООН ги обяви за \"жестоки и нечовешки\", а знаменитости, водени от актьора Джордж Клуни и поп звездата Елтън Джон, призовават за бойкотиране на хотели в Бруней.Освен убийство с камъни и рязане на крайници, наказанията включват глоби или затворнически наказания за неприлично поведение, неприсъствие в петъчните молитви и извънбрачна бременност.Въпреки че повечето мюсюлмански нации включват елементи от закона на шариата в своите правни системи, малцина изпълняват по-строги наказания - известни като худуд, с които дори мюсюлмански учени не са съгласни.Факти за шариата и как се тълкува по света:Шариата е религиозен закон, съставляващ част от ислямската вяра, произтичаща от Корана и хадисите - думите или действията на пророка Мохамед.Начинът на неговото прилагане в съвремието е предмет на спор между консервативни и либерални мюсюлмани и остава оспорвана тема по целия свят.Някои аспекти са широко приети - като например как се прилага в банковото дело - дори и западни компании въвеждат ислямски финансови продукти, за да привлекат мюсюлмански клиенти.Худуд, което означава \"граници\" на арабски, е наказанието за грехове като прелюбодеяние, изнасилване, хомосексуализъм, кражба и убийство.Рядко се извършват крайни наказания, тъй като много престъпления трябва да се докажат чрез признание или свидетели, няколко възрастни мюсюлмански мъже.Държави, които следват екстремното законодателство на шариата:Саудитска Арабия - Шариата е в основата на цялото саудитско право и до съвсем скоро крайните наказания худуд, извършени публично, са обичайни.Хомосексуалните действия са не само незаконни, но и наказуеми с екзекуция - въпреки че обичайното наказание е ограничено до бичуване и лишаване от свобода.Обезглавявания и ампутации с меч обикновено се извършват в петък, преди обедните молитви. В екстремни случаи, като изнасилване на дете, осъденият човек понякога е разпънат след екзекуцията.Законът също така позволява буквалното прилагане на израза \"око за око\", известно като \"кисас\", в случаите на телесна повреда. Семейството на жертва на убийство може да помилва осъден човек - често в замяна на кръвнина.Афганистан - Конституцията на Афганистан се основава на ислямския закон, но начинът, по който се тълкува, има сложна история, повлияна от местните обичаи и племенни традиции.Талибаните следват брутално тълкуване на закона на шариата по време на своето управление от 1996-2001 година. Те ограничават жените до домовете им, като им позволява да излизат само с мъжки ескорт и скрити под бурка.Наказанията в худуд са широко разпространени в цялата страна.Талибаните сега контролират повече територия в Афганистан, за пръв път от 2001 г. и отново налагат строго тълкуване на шариата, въпреки че скоро декларираха, че могат да разхлабят някои от най-строгите интерпретации, ако се върнат на власт.Индонезия - Индонезийският консервативен Ачех е единствената провинция в страната с най-голямо мюсюлманско мнозинство, която налага ислямски закон. Общественото бичуване е често срещано явление за редица престъпления на остров Суматра, включително хазарт, пиене на алкохол, изневяра и гей секс.Въпреки призивите за неговото прекратяване, практиката има широка подкрепа сред предимно мюсюлманското население на Ачех. Провинцията прие религиозния закон, след като й бе предоставена специална автономия през 2001 г., в опитът на централното правителство да потуши дългогодишния сепаратистки бунтове.В Индонезия има смъртно наказание, но миналата година правителството предупреди, че планът на Ачех да обяви обезглавяване за наказание при убийство е забранен по силата на съществуващите национални закони.Судан - През 1983 г. Судан прие закона на шариата и оттогава го прилага на случаен принцип. Убийството с камъни остава съдебно наказание, но не се прилага от десетилетия - въпреки че активисти твърдят, че стотици жени са бичувани всяка година за \"неморално поведение\" по наказателния кодекс.През последните седмици няколко протестиращи жени са осъдени на бичуване за участие в протести срещу правителството на президента Омар ал Башир, но апелативен съд отмени присъдата.Пакистан - През 1979 г. военният диктатор Зия ул Хак въведе широко критикуваните наредби на худуд, част от всеобхватна ислямизация на Пакистан.Съдилищата, прилагащи законите, използват шариата паралелно с основния пакистански наказателен кодекс (повлиян от британците) и обхващат прелюбодейство, фалшиви обвинения в съда, престъпленията срещу собствеността и забрана на наркотиците и алкохола.На жените не е позволено да свидетелстват в най-тежките случаи, включително убийство с камъни или ампутации, а законите за изнасилване или прелюбодеяние изискват четирима възрастни  и добри мюсюлмански мъже да свидетелстват за акта.През 2006 г. депутатите одобриха Закон за защита на жените, като гласуваха, че случаите на изнасилване и прелюбодеяние вече не трябва да се изслушват от суровата религиозна система, а в масовите съдилища. Решенията в съдилищата могат също да бъдат обжалвани в общите съдилища.Нигерия - Около 12 от 36-те щата в Нигерия са разширили законодателството си по наказателни дела, а съдилищата могат да разпореждат ампутации - макар малцина от да са извършени.Останалата част от Нигерия има смесена правна система от английското общо и традиционно право.Катар - Боят с камшик все още се използва в Катар като наказание за консумация на алкохол от мюсюлмани или незаконни сексуални отношения. Наказанието за прелюбодеяние е 100 удара.Прелюбодеянието е наказуемо със смърт, когато са замесени жени-мюсюлманки и мъже-немюсюлмани.ДАЕШ (Ислямска държава в Ирак и Сирия) - Въпреки че не е страна, под нейния \"халифат\", обявен за победен на 23 март, те управляват свои собствени съдилища и прилага своето брутално тълкуване на исляма в областите, които контролира в Сирия и съседен Ирак.Те наказват предполагаеми престъпления, включително кражба, консумация на алкохол, прелюбодеяние и хомосексуалност. Екстремистката група извършва обезглавяване, убийство с камъни, ампутации и хвърляне на мъже от високо, заподозрени, че са хомосексуални.", "date": "2019.04.03", "title": "Султанът на Бруней призова за засилване на шариата"}
{"url": "https://news.bg/society/kat-zaseche-shofyor-karal-s-blizo-280-km-ch.html", "text": "КАТ засече шофьор, карал с 277 км/ч. Той е само един от общо 10 434 нарушители, хванати с превишена скорост в рамките на специализираната полицейска операция за контрол на скоростните режими.Припомняме, и само за няколко часа бяха установени на пътя. Нарушителите са засечени със 154 автоматизирани технически средства и системи. Контролът се е извършвал на 608 места, като са участвали общо 279 служители.Регистрираните нарушения от стационарните технически средства са 282, от мобилните системи, с които са оборудване полицейските автомобили - 4 900, а от стационарно-преносимите уреди за контрол на скоростта - 5 252.Констатирани са 50 нарушения на шофьори, които са превишили с над 50 км/ч максимално разрешената скорост за движение в населено място.Според предварителния анализ ва данните се отчита намаление на броя на катастрофите - за 24 часа на територията на цялата страна са регистрирани 65 леки произшествия с материални щети и 15 - с ранени.При допълнителните проверки на автомобилите са установени 563 други нарушения на Закона за движение по пътищата.", "date": "2019.04.03", "title": "КАТ засече шофьор, карал с близо 280 км/ч"}
{"url": "https://news.bg/int-politics/otneha-imuniteta-na-huan-guaydo.html", "text": "Учредителното събрание на Венецуела отне парламентарния имунитет на опозиционния лидер Хуан Гуайдо и позволи на Върховния съд да заведе дело срещу него по обвинение, че се е самопровъзгласил за президент на страната, \"узурпирайки\" функциите на законния държавен глава Николас Мадуро, съобщи Агенция \"Франс Прес\".С пълно единодушие събранието прие да даде разрешение за продължаване на наказателното дело срещу Гуайдо, признат за временно и.д. президент от над 50 страни.\"Народът е категоричен и нищо няма да ни спре, те само печелят малко време, което венецуелците губят в часове без ток, без вода, с човешки жертви. Няма връщане назад\", заяви Гуайдо относно решението на институцията, която той не признава за законна.Припомняме, в края на март срещу опозиционния лидер започна разследване заради предполагаемо \"узурпиране\" на функциите на президента Мадуро, който освен това го обвинява и в подготвяне на покушение срещу себе си.Въпреки решението обаче не се очаква Гуайдо да бъде задържан, тъй като делото първо трябва да се върне към Върховния съд, който самопровъзгласилият се за президент обвини в подчиненост на Мадуро, а след това да премине през други етапи.", "date": "2019.04.03", "title": "Отнеха имунитета на Хуан Гуайдо"}
{"url": "https://news.bg/regions/boryat-se-za-zhivota-na-shofyora-predizvikal-katastrofa-v-tunel-vitinya.html", "text": "Състоянието на шофьора, предизвикал катастрофа и блокирал за часове тунел \"Витиня\", остава тежко, предаде bTV. Мъжът е с опасност за живота.По информация на болница \"Света Анна\", където е настанен пострадалият, той е със счупени крака, ръка, ребра и контузия на белия дроб.Припомняме, заради сблъсък между кола, ТИР и бус вчера вечерта трафикът беше временно блокиран.", "date": "2019.04.03", "title": "Борят се за живота на шофьора, предизвикал катастрофа в тунел \"Витиня\""}
{"url": "https://news.bg/disasters/samoletat-se-razbil-v-trudnodostapna-mestnost-v-makedoniya.html", "text": "Самолетът с четирима българи на борда, който се разби в Северна Македония, е паднал в труднодостъпна местност, предаде Нова телевизия.Вече е известна и самоличността на загиналите ни сънародници при авиокататсрофата. Жертвите са 49-годишен мъж, неговата съпруга и двете им деца - на 14 и 18 години.До момента това, което се е установило по бордните карти за самоличността на загиналите, е, че мъжът е бил бизнесмен, който се е занимавал с чистота, сметоизвозване и разделно изхвърляне на отпадъци, а жена му е работела като адвокат. Загиналият е имал лиценз за пилотиране, като вероятно той е бил издаден от българските власти.От посолството ни в Македония обаче все още нямат официално потвърждение за самоличността на хората в самолета. Предстои тя да бъде изяснена окончателно.Припомняме, инцидентът стана вчера следобед. Разбилият се самолет е тип \"Чесна P-210\". Първият сигнал за инцидента е получен на летището в Скопие. Пилотът е докладвал за изключително силна турбуленция и ниска облачност. Малко след това обаче сигналът се губи.Към предполагаемото място в планината Якобица се отпавят два хеликоптера, които откриват останките на разбилия се самолет на 35 километра от Скопие в труднодостъпна местност.В Скопие е сформиран щаб, който трябва да реши кога условията отново ще позволяват до мястото да се изпратят хеликоптери и да започне спасителната операция.Македонските власти са в контакт с българските си колеги. От българска страна е подготвен хеликоптер с готов екип на \"Гранична полиция\", който също може да се включи в операцията. Засега обаче македонските власти са отказали помощта на България.Планината е висока 2 400м., а върхът, на който е станала авиокатастрофата, е известен като \"пъпа на Македония\" - най-високото място в Северна Македония.По-късно днес се очаква и пресконференция на полицията в Скопие.Директорът на ГД \"Гражданска въздухоплавателна администрация\" Станимир Лешев обясни, че все още няма информация кога точно ще започне спасителната операция. По негови думи вчера в района са излитали самолети.\"Метеорологичните условия във всеки един момент могат да се променят. Всеки пилот сам решава по какъв маршрут да се движи. При възникване на някакъв проблем във въздуха, той сам преценява каква маневра да направи, за да го избегне\", каза още Лешев.Той увери, че ще се направи връзка и с немските власти, за да се установи летателната годност на самолета, тъй като самолетът не е с българска регистрация и няма данни за него.Той не е в нашия регистър, ние не извършваме никакви технически експертизи, инспекции и т.н., обясни Лешев и допълни, че инспекциите се извършват там, където летателната машина е регистрирана. Самолетът е бил поддържан в Германия, там се е следяло за неговата изправност\", заяви той.От своя страна българският министър на вътрешните работи Младен Маринов потвърди, че акцията за достигане на мястото, където се разби самолетът, е започнала.Той е в постоянен контакт с колегите от Македония. Според оценките няма шанс за оцелели.В момента на мястото има дълбок сняг и затова вчера не е било възможно да започнат спасителната и издирвателната операция.Маринов посочи, че все още българските власти нямат информация от Германия, където е регистриран самолетът.На днешното заседание на Министерския съвет премиерът Бойко Борисов заяви, че от снощи България има готовност да изпрати хеликоптер за спасителната операция. Той поддържа и постоянен контакт с македонския премиер Зоран Заев по случая.", "date": "2019.04.03", "title": "Самолетът се разбил в труднодостъпна местност в Македония"}
{"url": "https://news.bg/finance/ot-tol-upravlenieto-ochakvat-500-mln-leva-prihodi-oshte-prez-2020-g.html", "text": "Очакваме увеличение на таксите за ползване на пътната инфраструктура между 3% и 6%. Това заяви началникът на Националното тол управление проф. Олег Асенов пред bTV.Той прогнозира, че преизчислено през цените на потребителските стоки и транспортните услуги това увеличение ще доведе до повишаване на цените на крайните стоки с най-много 2%.Според председателя на Съюза на превозвачите Йордан Арабаджиев обаче въвеждането на тол системата показва колко е сбъркана икономическата логика. Той даде пример с цената на горивото. Ако сега нафтата е 2 лева, все едно от 16 август (когато бъде въведена системата - б.р.) тя ще стане 4,50 лева, подчерта той.Проф. Асенов го контрира, че не бива да се гледат само абсолютни числа извън контекста на стоките. Той обясни, че всяка тол система има своя специфика и механичното пренасяне на модели от една държава в друга не е правилен подход. Според него с предложените тарифи ще бъдат стимулирани превозвачите, които използват по-малки и екологични превозни средства, тъй като за тях тарифата е 10 ст.На въпрос защо в Германия - страната с най-развитата икономика, за ползване на магистралите се плаща двойно по-малко проф. Асенов отново подчерта, че аналогии с други държави не може да се правят, тъй като у нас народното благо се разпределя през 22% данъчна тежест за разлика от Германия.Запитан при кои продукти ще е най-съществено увеличението на цените проф. Асенов посочи, че вероятно най-сериозно отражение ще има върху цената на продукти като минералната вода, т.е. такива с голям обем и маса, но с ниска себестойност.Арабаджиев обаче не се съгласи и заяви, че сериозно отражение ще има върху цените на всички стоки. Той напомни, че принципът на тол системата уж трябвало да бъде \"Който цапа, плаща\".По тази причина Арабаджиев не разбира защо един автобус Евро 6 плаща 5 ст/км, а един камион - също Евро 6, - 50 ст/км. Това е сбъркана логика, категоричен бе той.Проф. Асенов увери, че още през 2020 г. ще се усети ефектът от тол системата, тъй като реалните приходи ще бъдат значително повече, отколкото в момента се събират от винетната система. Според него тя не е справедлив модел.\"Въвеждането на тол системата е икономически механизъм с който се правят политики. Тази реформа ще осигури по-добро възпроизводство\", изтъкна той.По негови прогнози още догодина благодарение на новата система ще бъдат осигурени допълнителни средства за поддръжка, като те ще бъдат най-малко 500 млн. лева.Арабаджиев обаче бе категоричен, че все пак превозвачите не са съгласни с новите такси. Ние ще дадем възможност хората да пътуват с автобус по-евтино, но те ще плащат по-скъпо мляко и хляб - липсва баланс, заяви той.По тази причина от Съюза на превозвачите настояват влизането в сила на тол системата да бъде отложено. Проф. Асенов посочи, че отсрочка е възможна, но по-важното в случая било да се постигне сближаване на становищата, за да се създаде един работещ модел.", "date": "2019.04.03", "title": "От тол управлението очакват 500 млн. лева приходи още през 2020 г."}
{"url": "https://news.bg/politics/da-sprat-dvoynite-standarti-iskat-balgarski-evrodeputati-za-paketa-mobilnost.html", "text": "Да се спрат двойните стандарти. За това призова българският евродепутат Ангел Джамбазки часове  в ефира на БНТ.Джамбазки обясни, че след пакет \"Мобилност-1\" в ЕП ще бъде разгледан следващият пакет - \"Мобилност 2\", който допуска европейски фирми на вътрешния пазар. По думите му противоречието между двата пакета е следното - \"не може нашите фирми да работят на запад, а може техните фирми да работят у нас. Не може този двоен стандарт да бъде налаган, да бъде гледано на Източна Европа като на територия\", категоричен е Джамбазки. Според него единствената причина е работната ръка тук, искат да изсмучат работната ръка.Той самият призна, че членовете на ЕС са разделени по въпроса за пакет \"Мобилност 1\", който застрашава хляба на 500 000 българи. \"Тук е центърът срещу периферията. Този документ да бъде изтеглен, да седнат, преговорят и да постигнат справедливост\", призова евродепутатът, издигнат от патриотите.Свидетели сме на див лобизъм, който унищожава правотата, категоричен е Джамбазки, за когото подкрепилите исканията на пакет \"Мобилност 1\" са едни неизбрани от никого хора, които защитават корпоративен интерес.Евродепутатът , че пакетът \"Макрон\" (\"Мобилност\") е капитулирал, призна че българските евродепутати са фокусирали усилията си за печелене на време. Той очаква, че ако пакетът \"Мобилност\" бъде разгледан от следващия Европарламент, може да има по-справедлива сделка. \"Имаме всички основания да очакваме и да настояваме тази точка да бъде свалена почти всичко отново е тук, почти всичко се случва. Каквото и да се случи няма да е окончателно\", каза Новаков.Петър Курумбашев очерта линиите на интереси, по се гледа пакетът \"Мобилност\" - френски и немски евродепутати от ЕНП гласуват с колегите си от ПЕС. \"Да не би те да са станали социалисти\", запита реторично левият евродепутат. \"Очевидно разделението е по държави - протекционизъм, пазене на пазара и недопускане на нашите фирми на техните пазари\", категоричен е Курумбашев.\"Такава загриженост е впечатляваща. ЕС обвинява Китай в протекционизъм, защото той не позволява каботажа на техни пристанища, но за Европа става - \"Нашето си е наше, чуждото е общо\", каза Курумбашев.Колегата му от Новаков заяви, че е трудно да си оптимист, когато виждаш колко правила бяха погазени. Това е пети опит този пакет да бъде вкаран. Въпреки безобразието с пакет мобилност, не може да слагаме под общ знаменател целия ЕС, да не го дамгосваме, призова той.", "date": "2019.04.03", "title": "Да спрат двойните стандарти, искат български евродепутати за пакета \"Мобилност\""}
{"url": "https://news.bg/politics/kutev-ochakva-mrasna-bitka-mezhdu-elena-yoncheva-i-mariya-gabriel.html", "text": "Битката между Мария Габриел и Елена Йончева на предстоящите евроизобри ще бъде мръсна. Това заяви зам.-председателят на ПГ на \"БСП за България\" Антон Кутев пред bTV.Той изрази мнение, че срещу Йончева се използват всички възможни механизми, включително натиск от страна на институциите. Кутев обаче бил убеден, че тя е почтен човек и боец.Той посочи, че Националният съвет на БСП ще реши дали на партията за предстоящите европейски избори. Според него той трябвало да бъде включен, защото това би събрало партията. Освен това отсъствието на председателя на ПЕС можело да се обясни трудно.Относно скандала с апартаментите на властта Кутев напомни, че БСП още при самото гласуване в парламента са били  Те не са одобрявали и начина, по който е била създадена комисията.Още тогава ние казахме, че няма как, след като Цветанов назначава  как след това той ще проверява Цветанов, когато става дума за апартаменти, коментира той. Кутев не е съгласен с твърдението на Георгиев, че нямало възможност да започнат производство за отнемане на апартаментите на Цветанов. Как да няма, имат, отсече той и се позова на закона. Там изрично даже пише, че решение на съда за оневиняване не спира процедурата по отнемане, подчерта Кутев и допълни, че КПКОНПИ има всички правомощия да направи проверката си, за да установи, че действително има драстично разминаване между доходи и приходи. Цветанов има 1,5 милиона имоти и най-много половин милион доходи, изчисли зам.-председателят на БСП.Според него моралният акт не е , а КПКОНПИ да си свърши работата и да започне процедура по отнемане на имуществото. Той изрази мнение, че в ГЕРБ има вътрешна битка, но това било нещо нормално.Партия без вътрешна битка не е реална партия, заключи Кутев.", "date": "2019.04.03", "title": "Кутев очаква мръсна битка между Елена Йончева и Мария Габриел"}
{"url": "https://news.bg/regions/avtobus-na-gradskiya-transport-predizvika-verizhna-katastrofa-v-plovdiv.html", "text": "Автобус на градския транспорт катастрофира в Пловдив, предаде БНР. За щастие в него е нямало пътници.Инцидентът е станал около 6.00 часа тази сутрин на кръстовището между бул. \"Руски\" и ул. \"Любен Каравелов\". Автобусът се ударил в микробус пред хотел \"Лайпциг\", а той от своя страна се врязал в колони пред входа на сградата и в няколко бетонни саксии, едната от които ударила друг микробус.Автобусът продължил по бул. \"Руски\" и се блъснал в две светофарни уредби.Резултатите на 48-годишния шофьор за употреба на алкохол и наркотици са отрицателни.При инцидента няма пострадали.", "date": "2019.04.03", "title": "Автобус на градския транспорт предизвика верижна катастрофа в Пловдив"}
{"url": "https://news.bg/health/17-patsienti-sa-v-listata-na-chakashtite-transplantatsiya-na-byal-drob.html", "text": "17 пациенти са в листата на чакащите за трансплантации. Договорът с \"Евротрансплант\" е в процес на подписване. Това заяви пред Нова телевизия проф. Генчо Начев от УМБАЛ \"Св. Анна\".Първите двама пациенти вече са във Виена в очакване да влязат в листата на чакащите. Две години чужди клиники отказваха да приемат българи, които се нуждаят от трансплантация на бял дроб. За съжаление, някои от тях починаха в чакане на лечение, обясни проф. Начев.Според Тодор Мангъров, председател на Асоциация \"Пулмонална хипертония\" броят на чакащите трансплантация пациенти не е малък.\"Безспорно след 2 години чакане, самият факт, че двама души са заминали за болницата във Виена, където ще им бъдат направени прегледи и е възможно да им бъдат направени прегледи, е безспорен успех. Необходимо е обаче да уточним, че все още има пациенти, които чакат и които не са никак малък брой. Тези пациенти също трябва да идат на оценка на вероятността да бъдат транспортирани. Което е необходимо, за да бъдат включени в европейската листа на чакащите\", коментира Тодор Мангъров.Той допълни, трансплантациите могат да бъдат извършени, след като се направи оценката. А договорът с \"Евротрансплант\" все още не бил активно действащ.\"Договорът с болницата и Медицинския университет във Виена е факт. В процес на подписване е. Ние отговорихме на последните въпроси, които \"Евротрансплант\" изпрати и се надявам да се възстанови този договор, който българското правителство имаше с \"Евротрансплант\", обясни проф. Генчо Начев от УМБАЛ \"Св. Анна\".Проф. Начев обясни, че се работи за решаване на проблема, заради който договорът с организацията е прекъснат - а именно липсата на човешки органи, които страната ни да предоставя за трансплантации.\"Създаде се програма за донори, за намиране, установяване и кондициониране на донори. Създадоха се структури към областните болници с координатори по донорство\", каза проф. Начев.В процес на разработване е наредба, която не само определя задълженията на тези координатори и целите екипи, но и уточнява финансовите взаимоотношения като начин на финансиране и т.н\", обясни той.Според проф. Начев тази дейност се заплаща от Министерството на здравеопазването. От 3 до 5 хиляди лева се дават за кондициониране на пациенти, въпросът е как се разпределят тези пари. Според проф. Начев от голямо значение е човешкия фактор. Има и екипи, които са генерирали по 7-8 донори. А въпросът бил и организационен. Не ставало дума само за липса на донори, смята проф. Генчо Начев.", "date": "2019.04.03", "title": "17 пациенти са в листата на чакащите трансплантация на бял дроб"}
{"url": "https://news.bg/politics/mareshki-vodi-evrolistata-na-svoyata-koalitsiya.html", "text": "Веселин Марешки е начело на листата на коалиция \"Воля - българските родолюбци\" за евровота. \"Основна цел ни е да изпратим в Европейския парламент български родолюбци, а не безродници\". Това заяви пред БНР лидерът на партия \"Воля\" Веселин Марешки.По думите му, няма да е проблем да бъде на първата позиция, защото хората искат да виждат успели българи, но успели не на техен гръб.\"Марешки не слуша никой, освен не своите избиратели, а българския народ като цяло. Не всички гласуват за мен, но всички харесват това, което правя. Защитаваме интереса на всички български избиратели. ... Когато се боря срещу картелите, другите страхливо се крият и никой не обелва дума за тези неща. Освен Марешки, кой се бори срещу картелите\", изтъкна се самият той.След него в евролистата е Орхан Исмаилов, доскорошен лидер на НПСД. Според Марешки членовете на Народна партия за свобода и достойнство (НПСД) не са свалили доверието си от него.Припомняме, след решението на Исмаилов водената от него партия да се коалира с партията на Марешки, от НПСД обявиха, че няма партийно решение за подобно обединение и . Преди дни съдът призна  на НПСД.За очакваните резултати лидерът на \"Воля\" не изключи възможността да не излъчат европредставител след изборите. Марешки се опрадва с \"фалшификациите, които се готвят\". Все пак той вярва, че ще прескочат прага от 5,8%.\"Отиваме на европейските избори във формат - коалиция \"Българските родолюбци\", като към него продължават да се включват. Това е единствената алтернатива на цялото статукво от 1989 г. насам. Говорим за истинска алтернатива на успели, прагматични хора, които могат да променят България, ако българските граждани имат желание за това\", обяви лидерът на \"Воля\".\"Всички са забелязали как отиват там, започват да говорят на административен, сух и скучен език. Стават някакви сухари, които използват шаблони и никой не ги разбира какво правят, какво говорят. Сега в края на мандата са се активирали да показват кой какво е свършил, а българският народ по джоба си усеща кой работи за него и кой го ограбва\", заяви Веселин Марешки.Аптечният бос, срещу когото има спрени , е уверен, че ако неговата партия управлява, България ще бъде различна и то в много кратки срокове. \", след това ще променим и управлението в България\", категоричен е Марешки.", "date": "2019.04.03", "title": "Марешки води евролистата на своята коалиция"}
{"url": "https://news.bg/health/novata-metodika-za-pensiite-e-v-imeto-na-stabilnostta-na-sistemata-uveryava-petkov.html", "text": "Отпадането на \"Трите златни години\" преди 1997 г. от формулата за изчисляване на пенсионния доход е в името на стабилността и предвидимостта на пенсионната система. Това увери министърът на социалната политика Бисер Петков пред bTV.Припомняме, заради тази методика обаче  щяха да бъдат финансово ощетени. По тази причина се стигна дори до намесата на премиера Бойко Борисов, който нареди да бъде направена законодателна промяна и изчисляването на доходите за старост Днес законопроектът ще се гледа в Комисията по труда и социална и демографска политика.По думи на Петков оценката на ситуацията е наложила спешната законодателна инициатива. Той обясни, че от друга страна е стояла тезата, че промените са приети още през 2015 г. и много хора са съобразили поведението си с влизането им в сила.Социалният министър отрече възможните злоупотреби при формирането на пенсиите да са основната причина за промяната на формулата.Тази промяна беше направена, за да се обвърже пенсията с осигурителния принос на лицето през неговия трудов живот и да се улеснят хората, защото представянето на документи за 3 години преди 1997 г. затруднява повечето пенсионери, поясни той. По негови думи промяната е позволявала пенсията да се изчислява, без да се ангажират пенсионерите.Социалният министър заяви, че отпадането на \"Трите златни години\" е предложение на Консултативния съвет по пенсионната реформа, който е изготвил цялостния законопроект, приет през 2015 г. Петков подчерта, че . Според него нямало съществени финансови ефекти дали ще се изчислява по новата, или по старата формула.Анализът на НОИ беше, че \"икономията\" е 9 млн. лева, което е пренебрежимо малко на фона на общия разход за пенсии, който е около 10 млрд. лева годишно, обясни министърът.Той увери, че ако законопроектът бъде приет и влезе в сила, хората ще имат право да избират по коя методика да им се изчислява пенсията. Петков напомни, че НОИ има разработена електронна услуга за изчисляването на прогнозния размер на пенсията и тази възможност ще бъде запазена.Ако новият законопроект бъде гласуван, в шест месечен срок от датата на влизането му в сила хората, на които им е отпусната пенсия по новия ред или са подали заявление, ще могат да заявят преизчисляване на сумата по стария ред.Петков посочи и че за великденски добавки , които ще бъдат раздадени на повече от 1 300 000 пенсионери.", "date": "2019.04.03", "title": "Новата методика за пенсиите е в името на стабилността на системата, уверява Петков"}
{"url": "https://news.bg/politics/stanislav-stoyanov-polozhi-kletva-v-narodnoto-sabranie.html", "text": " който ще замести Цветан Цветанов на депутатското място, положи клетва пред народните представители в пленарна зала.Той се закле да спазва Констититуцията на Република България и да работи в интерес на гражданите.Плашещо е да си на мястото на Цветан Цветанов. Това заяви в кулоарите на парламента новият народен представил от ГЕРБ.По думите му ще бъде много трудно да отговори на очакванията, но ще се постарае да ги оправдае.Той поясни, че не е имало натиск за другите членове на ГЕРБ, които са били преди него в листата за народните представители на мястото на Цветанов.Ще акцентирам върху това, което съм учил и работя. Може би туризъм и икономика, отбеляза Стоянов. Според него може да бъде полезен и в културата.На въпрос дали ще се ползва от съветите на Цветан Цветанов той поясни, че все още не е разговарял с него, но тепърва ще се срещат.Станислав Стоянов, родом от Велико Търново, е семеен с едно дете.Завършил е маркетинг в стопанската академия в Свищов и магистър по компютърна мултимедия във Великотърновския университет. Занимава се с реклама и има собствена фирма.Припомняме, че на 30 март ЦИК взе решение на основа на получено писмо от Народното събрание, в което Комисията е уведомена за  като народен представител от Четвърти изборен район - Великотърновски.Депутатът , като заяви, че  в парламентарната група, но ще търси диалог и консенсус в работата си.Лидерът на \"Атака\" Волен Сидеров заяви, че  на ПГ на ГЕРБ. По думите му д-р Дариткова е спокоен и комуникативен човек.Марешки пък заяви, че има  след излизане на Цветанов.Цветан Цветанов подаде оставка след като избухнана хора от властта, купили жилища от \"Артекс\", на по-ниски от пазарните цени.", "date": "2019.04.03", "title": "Станислав Стоянов положи клетва в Народното събрание"}
{"url": "https://news.bg/regions/bus-na-katolicheska-fondatsiya-izgorya-na-metri-ot-obshtina-stara-zagora.html", "text": "Бус на католическа фондация \"Дон Боско\" изгоря на метри от старозагорската община, съобщи БГНЕС.Белият бус \"Фолксваген Транспортер\" е горял на улица \"Свети Княз Борис\" в центъра на Стара Загора.Тепърва ще се изяснява дали става въпрос за умишлен палеж на микробуса, който е със старозагорска регистрация и е бил паркиран на тротоара в редица с други автомобили.В близост до мястото, където е изгорял буса, се намира офис на католическата фондация \"Дон Боско\".", "date": "2019.04.03", "title": "Бус на католическа фондация изгоря на метри от община Стара Загора"}
{"url": "https://news.bg/society/borisov-gotov-da-prati-helikopter-v-makedoniya.html", "text": "Нашият хеликоптер е готов от снощи. Това съобщи министър-председателят Бойко Борисов по време на заседание на МС относно катастрофиралия самолет в Северна Македония. Имаме комуникация от снощи с премиера Зоран Заев, каза Борисов.Очаква се скоро македонците да стигнат до мястото и да се изяснят причините за катастрофата.Припомняме, вчера следобед самолет с четиричленно българско семейство се разби в труднодостъпна местност в Северна Македония. По непотвърдена информация жертвите са 49-годишен мъж, неговата съпруга и двете им деца - на 14 и 18 години.Според оценките обаче няма шанс за оцелели.", "date": "2019.04.03", "title": "Борисов готов да прати хеликоптер в Македония"}
{"url": "https://news.bg/politics/vatreshnata-komisiya-v-ns-prioritetno-se-zaema-s-telefonnite-izmami.html", "text": "Ограничаване на телефонните измами. Този приоритет на парламентарната комисия за вътрешен ред и сигурност постави новият й председател Пламен Нунев. Според неговите думи, той е тих човек, който работи на терен.Припомняме, досегашният  бе Цветан Цветанов.\"Аз съм от тихите хора, които работят на терен.\". Това заяви в кулоарите на парламента новият председател на комисията по вътрешна сигурност и обществен ред Пламен Нунев.По думите му приоритетите на комисията кореспондират с тези на правителството, които са изведени в сектор сигурност.Той поясни, че с приоритет ще бъдат минимизиране на всякакви рискове, миграционната политика, която е в затишие. На следващо място той постави противодействие на организираната престъпност, тероризма и неутрализиране на организирани престъпни групи, свързани с телефонните измами.По думите \"ало измамите\" са голям бич за хората и то най-вече за възрастното население на страната.Той коментира и, че настоява за приемане на действия от страна на КПКОНПИ за отнемане на имуществото на тези хора.Нунев отбеляза, че на следващо място стои противодействие на битовата и конвенционална престъпност.Той допълни още, че ще държи изключително много на комуникацията между полицая в дадено населено място и кмета.На въпрос дали антикорупционният шеф трябва да се оттегли от поста си заради скандала, Нунев уточни, че не може да коментира.Той подчерта само, че в ГЕРБ имат морална отговорност и при всяка една ситуация вземат правилните решения.Все пак той поясни, че ако има заявени сигнали парламентът трябва да обсъди този въпрос.Нунев увери също така, че комисията ще бъда отворена за медиите, с изключение само на закритите заседание, но след това всички ще бъдат информират какво се случва.", "date": "2019.04.03", "title": "Вътрешната комисия в НС приоритетно се заема с телефонните измами"}
{"url": "https://news.bg/crime/politsiyata-nahlu-v-dai-pernik.html", "text": "Спецпрокуратурата започна разследване в Областната дирекция на Изпълнителна агенция \"Автомобилна администрация\" в Перник.Досъдебното производство на Специализираната прокуратура е образувано срещу лица, за които има данни, че участват в организирана престъпна група за подкупи. Извършват се претърсвания, изземвания и разпити на свидетели.Припомняме, преди година спецпрокуратурата проведе. В хода на акцията бяха . Те бяха и срещу тях бяха повдигнати обвинения. При разследването се установи, че служителите са искали подкупи от транспортни фирми в региона, за да не им бъдат налагани глоби за нарушения. Исканите подкупи били най-често по 300 евро от фирма.Само преди месец главният прокурор Сотир Последният голям случай на пресичане на корупция в Автомобилната агенция беше от 2017 година и придоби известност със сравнението на тайника на шефа й Цветелин Цветанов с ", "date": "2019.04.03", "title": "Полицията нахлу в ДАИ-Перник"}
{"url": "https://news.bg/int-politics/nato-podgotvya-paket-ot-merki-sreshtu-rusiya-v-cherno-more.html", "text": "НАТО възнамерява да осигури безопасното преминаване на украински кораби през Керченския проток. Това обяви постоянният представител на САЩ в Алианса Кей Бейли Хъчисън, цитирана от американските медии.За тази цел се планира засилване на разузнаването, включително въздушното, както и увеличаване на броя на корабите на НАТО в Черно море.По думите ѝ съответният пакет от решения се очаква да бъдат взети по време на разговорите между външните министри на страните членки на Алианса във Вашингтон днес и утре.От своя страна високопоставен служител на Държавния департамент на САЩ заяви, че тези мерки са само част отговора на предизвикателствата, пред които е изправено НАТО в региона.\"Не само заради инцидента в Керченския проток, но и защото смятаме, че Русия заплашва Алианса по целия източен фланг, а не само на север\", отбелязал представителят на Държавния департамент. два катера на военноморските сили на Украйна \"Бердянск\" и \"Никопол\", както и влекачът \"Яни Капу\" преминаваха през Керченския проток, което Русия сметна за нарушаване на държавната ѝ граница. Това беше категорично отречено от Украйна, най-малкото защото тя не разглежда Кримския полуостров като руска територия.Руската гранична охрана плени украинските кораби. Трима моряци бяха леко ранени. Общо 24 души бяха на борда, включително двама служители на Съвета за сигурност на Украйна. Всички те бяха обвинени от Русия в незаконно преминаване на държавната граница и арестувани.", "date": "2019.04.03", "title": "НАТО подготвя пакет от мерки срещу Русия в Черно море"}
{"url": "https://news.bg/press/shefat-na-kpkonpi-se-obyavi-za-zhertva-na-oligarsi-targovtsite-ot-grafa-zavezhdat-kolektiven-isk-sreshtu-stolichna-obshtina.html", "text": "Скандал. \"Дума\":Шефът на КПКОНПИ се обяви за жертва на олигарсиШефът на комисия \"Антикорупция\" обяви, че е жертва на атака от олигарси и че получавал заплахи за живота си. Пламен Георгиев даде брифинг днес в опит да потуши скандала с недекларираните си имоти, които излязоха на светло покрай апартаментите на Цветан Цветанов и други представители на властта. Оказа се, че много трудно Георгиев би могъл да проверява апартаментите на властта, след като той самият се е облагодетелствал и е закупил имоти на нереално ниски цени. Шефът на КПКОНПИ обясни днес, че цялата информация е скалъпена от олигарси, на които комисията е запорирала имотите и е повдигнала обвинения.Във въпросите за апартаментите си той видя обслужване на същите подсъдими от страна на медиите. Атаката съвпада и със заплахи за живота ми, обясни Георгиев. Затова вече ходел с четирима души охрана от НСО.Армия. \"24 часа\":За 6 май университет за пилоти, Борисов чака авиокомпаниите да му плащат 17 години след закриването му Висшето военновъздушно училище ще бъде възстановено като самостоятелен военен университет. До 25 април Министерският съвет трябва да е приел решение за това, което бързо да бъде одобрено от парламента и на 6 май да се обяви новото военновъздушно училище, заяви във вторник премиерът Бойко Борисов.Министър-председателят, военният министър Красимир Каракачанов, шефът на отбраната ген. Андрей Боцев и шефът на ресорната комисия на НС Константин Попов посетиха вчера учебната авиобаза в Долна Митрополия.През 2002 г. военновъздушното училище там бе закрито и стана факултет \"Авиационен\" към Националния военен университет във Велико Търново. От 2014 г. пък настоящият президент Румен Радев, който тогава командваше ВВС, започна кампания за възстановяването му. Основният мотив бе, че като студенти в националния университет бъдещите пилоти учат първата година в Търново, не им се преподават авиационни, а пехотински дисциплини и пр.За възстановяване на военновъздушното училище се бори и шефът на парламентарната комисия по отбрана Константин Попов, който също е военен пилот.След 2002 г. цивилните университети станаха 50, а военните бяха намалени на 3-4, припомни вчера премиерът Бойко Борисов в речта си пред курсантите от авиационния факултет. Мярка. \"Монитор\":Съдът пусна на свобода трима от задържаните оръжейнициТрима души от 6-членната група на бившия футболист Красимир Тонев, който е обвинен за изнасяне на оръжейни части от заводите \"Арсенал\" бяха пуснати от специализирания наказателен съд на свобода.От спецпрокуратурата поискаха с постоянна мярка за неотклонение \"задържане под стража да останат всички арестувани в хода на акцията на ГД БОП в Казанлък, Енина и Крън, извършена на 31 март и 1 април, но в крайна сметка в килиите бяха върнати Тонев, крънчанинът Ерол Алендаров и Петър Гидиклийски.Без никакви мерки за неотклонение си тръгнаха жителят на Енина Николай Убчев и Назъм Неби, определена беше парична гаранция от 3 000 лв за бившия собственик на ферма за щрауси в Крън Горо Чаушев. Дело. \"Сега\":Търговците от \"Графа\" завеждат колективен иск срещу Столична община Собственици на търговски обекти на столичната ул. \"Граф Игнатиев\" завеждат колективен иск към общината, предаде БНР. Причината е продължителният ремонт на улицата и претърпените от търговците щети. Според адвокат Ивана Мурджева колективните искове са по-полезни от индивидуалните. Тя обясни, че основното искане на търговците е да получат справедливо обезщетение. Такъв иск дава ясен знак на онзи, който е причинил вредата, че поведението и причиняването на колективни щети трябва да бъде по някакъв начин възмездено, посочи Мурджева. Адвокатът поясни, че в случая не се оспорва необходимостта от подобряване на градската среда, а обстоятелството, че ремонтът е започнал без общината да направи оценка на последствията за бизнеса в района.По думи на собствениците на търговски обекти на ул. \"Граф Игнатиев\" там наемите варират между 1000 лева и 2000 евро. Заради ремонта обаче повече от 70% от магазините са затворили, а тези, които в момента работят, са с нови наематели. Не завеждаме иск срещу ремонта, а срещу недопустимо дългия ремонт, заявиха търговците и допълниха, че настояват за обезщетение между нормалните обороти преди и тези по време на ремонта. Трагедия. \"24 часа\":Външно: Четирима българи са загинали при самолетната катастрофа в МакедонияПо информация на българското посолство в Скопие македонските паспортни служби са потвърдили, че при катастрофата на малък самолет \"Чесна\", излетял днес от Охрид за София, на борда са били и са загинали четирима български граждани. Тяхната самоличност се изяснява. Това съобщи пресцентърът на министерството на външните работи.Властите на Република Северна Македония са се обърнали за помощ към България в издирването на самолета, който е паднал в труднодостъпен планински район. За инцидента е информиран министър-председателят на България Бойко Борисов. Той е издал съответните разпоредби на министъра на вътрешните работи Младен Маринов , който от своя страна е в контакт с министъра на вътрешните работи на Република Северна Македония.", "date": "2019.04.03", "title": "Шефът на КПКОНПИ се обяви за жертва на олигарси; Търговците от \"Графа\" завеждат колективен иск срещу Столична община"}
{"url": "https://news.bg/world/izrael-obvini-palestintsi-che-se-prisaedinyavat-kam-daesh.html", "text": "Палестинци се присъединяват към групировката \"Ислямска държава\". Това обяви говорителят на израелския премиер Бенямин Нетаняху Офир Генделман, цитиран от Middle East Monitor. По думите му, има данни, че палестинки, участвали в протестите в Ивицата Газа, членуват в ДАЕШ. Той публикува снимки в \"Туитър\" на забулени жени, които доказвали твърденията му. Според журналисти обаче това не е вярно и Генделман бе обвинен в ислямофобия. Тел Авив държи отговорно за палестинските размирици движението Хамас. Припомняме, че многохилядните протести в палестински територии в сблъсъци с полицията с резултат - убити, ранени и арестувани. Израелски военни биват замеряни с камъни, на което отговарят със стрелба.Военните удариха за пореден път Газа след ракетни атаки по израелска територия.  Нетаняху обяви по-рано, че е инструктирал армията да бъде подготвена за преди големи сблъсъци.Европейският съюз призова по-рано палестинците в Ивицата Газа незабавно да спрат ракетните атаки, насилствените действия и провокациите. Това посочи в изявление на представителя на външната служба на ЕС Мая Косянчич.Това се случва на фона на опитите на радикалното палестинско движение Хамас и Израел да постигнат примирие.", "date": "2019.04.03", "title": "Израел обвини палестинци, че се присъединяват към ДАЕШ "}
{"url": "https://news.bg/weather/slanchev-i-topal-den-na-iztok-promenliva-oblachnost-na-zapad.html", "text": "Очаква ни предимно слънчево време днес на изток. Това съобщават от НИМХ. Над западната половина над страната облачността ще е променлива. Възможни са краткотрайни превалявания. Източният вятър ще се усили. Максималните температури ще бъдат между 13 и 18 градуса. Атмосферното налягане ще остане по-високо от средното за месеца, но ще се понижава. През следващите дни се очаква затопляне.", "date": "2019.04.03", "title": "Слънчев и топъл ден на изток, променлива облачност на запад"}
{"url": "https://news.bg/world/tramp-gotov-da-zatvori-granitsata-s-meksiko.html", "text": "Президентът на САЩ Доналд Тръмп предупреди, че е \"100% готов\" да затвори южната граница, ако не се постигне споразумение с Конгреса относно реформата в имиграцията.Това Тръмп пред журналисти в Белия дом. Той вече заплаши да затвори американската граница с Мексико следващата седмица или поне големи участъци от нея, ако Мексико \"не спре незабавно цялата незаконна имиграция, идваща към Съединените щати\" от региона.Държавният глава обвини централноамериканските държави Хондурас, Гватемала и Ел Салвадор, че не успяват да се справят с потока от имигранти, пътуващи към Съединените щати и заплаши да спре помощта за тези страни.Ние даваме стотици милиони долари на тези три страни, каза Тръмп.Забележките на Тръмп засилват спекулациите, че Съединените щати могат да предприемат драстични мерки, въпреки че рискуват да подкопаят икономиката.По-рано във вторник говорителят на Белия дом Сара Сандърс заяви, че закриването на южната граница е вероятно най-доброто решение.\"Може би това е най-доброто решение да затворим границата\", каза Сандърс пред пресата. \"На този етап демократите не ни оставят абсолютно никакъв избор.\"Нито Тръмп, нито Сандърс уточниха срок за подобен ход, въпреки че преди това Тръмп предположи, че може да е още тази седмица.Заплахите са продължение на продължителна кампания на Тръмп за справяне с нелегалните имигранти, които влизат в Съединените щати.През последните две години той се сблъсква с Демократическата партия по свързани с нея въпроси по имиграционната реформа.", "date": "2019.04.03", "title": "Тръмп готов да затвори границата с Мексико "}
{"url": "https://news.bg/world/stoltenberg-i-tramp-obsadiha-satrudnichestvoto-i-obshtite-otgovornosti.html", "text": "Сътрудничеството и общите отговорности обсъдиха генералният секретар на НАТО Йенс Столтенберг и американският президент Доналд Тръмп. Срещата се проведе в Белия дом дни преди разговорите във Вашингтон между 29-те външни министри. Също така бе отбелязана в разговорите 70-годишнината от създаването на пакта.Въпреки по-ранните си критични забележки относно Алианса, Тръмп подчерта ангажимента на САЩ към организацията. Заедно с общите проблеми за членките като борбата с тероризма и Русия, не бе подминат и въпросът с вноските на страните в организацията. САЩ искат те да бъдат увеличени, тъй като страната в момента не е в изгодна позиция като тях. Тръмп настоява най-късно до 2024 г. започне да отделя 2 процента от БВП за отбрана. ", "date": "2019.04.03", "title": "Столтенберг и Тръмп обсъдиха сътрудничеството и общите отговорности "}
{"url": "https://news.bg/world/turtsiya-prizova-kam-savmestna-borba-sreshtu-terorizma.html", "text": "Турският външен министър Мевлют Чавушоглу призова вчера държавите да отхвърлят всички форми на тероризъм и заяви, че ислямофобията е голяма заплаха за света, предаде Анадолската агенция.Чавушоглу говори на 73-та пленарна среща на Общото събрание на ООН, където беше внесена проекторезолюция срещу расизма, расовата дискриминация и ксенофобията.Ислямофобията и расизмът вървят ръка за ръка, каза Чавушоглу, позовавайки се на атаките от миналия месец, когато бял терорист с крайни националистически възледи уби 50 мюсюлмански поклонници.Чавушоглу каза, че трябва да бъде направена декларация.Не можем да пренебрегнем насилието, каза той. Трябва да имаме един общ глас срещу тези актове на насилие.Тероризмът не трябва да се свързва с никоя религия. Всички трябва да отхвърлим използването на думи като ислямски тероризъм, християнски тероризъм, еврейски тероризъм или будистки тероризъм, каза Чавушоглу.Той добави, че идеологията на тероризма няма религия, език, раса или нация.Припомняме обаче, че турският президент  заради острото си изказване след трагедията в Крайстчърч. По-рано Ердоган заяви, че терористът от Крайстчърч ще си \"плати\" за атаката, ако Нова Зеландия не го накаже, въпреки че не уточни как.Той определи масовата стрелба, при която бяха убити 50 души в две джамии в Нова Зеландия, като част от по-широка атака срещу Турция и заплаши да изпраща който се опита да пренесе битката в ИстанбулПремиерът на Австралия Скот Морисън подчерта, че коментарите на Ердоган са \"безразсъдни\" и \"изключително обидни\". ", "date": "2019.04.03", "title": "Турция призова към съвместна борба срещу тероризма "}
{"url": "https://news.bg/bulgaria/tsik-obyavi-obshtestvena-porachka-za-3000-mashini-za-glasuvane-za-evrovota.html", "text": "Обществена поръчка за закупуването на 3000 машини за гласуване на предстоящите избори за Европейски парламент обяви Централната избирателна комисия. Съобщението бе публикувано на сайта на ЦИКМаксималната прогнозна стойност на обществена поръчка е сума в размер на 7 500 000 (седем милиона и петстотин хиляди) лева без включен ДДС.Сумата включва и логистично осигуряване и обслужване на специализираните устройства до секционните избирателни комисии в страната, както и обучение на персоналa за работа с устройствата. Отговорно длъжностно лице е Николай Желязков - главен юрисконсулт в Дирекция \"Администрация\" на Централната избирателна комисия.Решението подлежи на обжалване пред Върховния административен съд чрез Централната избирателна комисия в тридневен срок от обявяването му.Основен приоритет в момента за ЦИК е въвеждането на машинното гласуване. Обществената поръчка за машините трябва да бъде обявена до края на седмицата. Това заяви  на пресконференция председателят на комисията Стефка Стоева.Което е в рамките на нашата компетентност, ще го направим , за да може да има машинно гласуване, каза новият говорител на ЦИК Александър Андреев по отношение забавянето на обществената поръчка за машинното гласуване.Надяваме се тази седмица да бъде обявена обществената поръчка, допълни тогава той.", "date": "2019.04.03", "title": "ЦИК обяви обществена поръчка за 3000 машини за гласуване за евровота"}
{"url": "https://news.bg/regions/remont-ogranichava-dvizhenieto-v-tunel-topli-dol-na-am-hemus.html", "text": "Днес от 10.00 до 15.00 часа движението в тунел \"Топли дол\" на АМ \"Хемус\" в посока София ще се осъществява в една лента поради ремонт на осветителната система и светофарната уредба.Движението в активните ленти ще бъде ограничено движението, а трафикът ще преминава в изпреварващата.От АПИ призовават шофьорите да карат внимателно и да спазват пътната сигнализация.", "date": "2019.04.03", "title": "Ремонт ограничава движението в тунел \"Топли дол\" на АМ \"Хемус\""}
{"url": "https://news.bg/regions/chelna-katastrofa-kray-ruse-prati-trima-v-bolnitsa.html", "text": "Челна катастрофа край Русе прати трима в болница, съобщиха от \"24 часа\".Инцидентът е станал около 5,40 часа тази сутрин. На пътя между Русе и село Николово край разклона за военния завод \"Дунарит\" са се сблъскали джип \"Шевролет\" и автомобил \"Хюндай\".На мястото са пристигнали екипи на полицията и на Спешна помощ. Наложила се е обаче и намесата на противопожарната служба за изваждането на един от пътниците от смазания автомобил.Пострадалите са трима мъже. Те са транспортирани в болницата без опасност за живота. От здравното заведение информират, че двама от тях са приети за лечение. Единият - 57-годишен мъж, е настанен в хирургичното отделение, а 27-годишен младеж - в ортопедичното отделение.Причините за инцидента все още се изясняват.", "date": "2019.04.03", "title": "Челна катастрофа край Русе прати трима в болница"}
{"url": "https://news.bg/world/chikago-za-parvi-pat-izbra-chernokozha-lesbiyka-za-kmet-na-grada.html", "text": "Американският град Чикаго сътвори история. Жителите на града за първи път избраха афроамериканка за кмет, съобщава Би Би Си.Лори Лайтфут е бивш федерален прокурор, който до момента не е заемал политически пост. Тя пребори 13 конкуренти и спечели финалния вот с повече от 74% от гласовете. Лайтфут също е първата лесбийка, която ще управлява Чикаго. Тя отпразнува победата със съпругата си и дъщеря си.Победителят обяви, че се поставя начало на нещо различно.Всяко дете трябва да знае това: Всеки от вас един ден може да стане кмет на Чикаго, обяви 56-годишната, разглеждана като аутсайдер в битката за кметския пост.Предизборната й платформа включва прекратяване на корупцията в политиката и подпомагане на семействата с ниски доходи. Справяне с престъпленията и действията на полицията също са в дневния й ред.Преди Лори Лайтфут водеше комисия за отговорността на полицията. Органът беше сформиран след смъртта на 17-годишния Лакуан Маккдоналд, убит от полицай през 2014 г., впоследствие случаят беше прикрит.Лайтфут спечели на балотажа срещу Тони Прекуинкъл - друга афроамериканка.Още седем града в САЩ, включително Атланта, Ню Орлиънс и Сан Франциско, се управляват от чернокожи жени.Лори Лайтфут ще поеме поста от настоящия кмет Рам Еманюел, който преди беше началник на кабинета на бившия президент Барак Обама.", "date": "2019.04.03", "title": "Чикаго за първи път избра чернокожа лесбийка за кмет на града"}
{"url": "https://news.bg/regions/fandakova-prizova-mladite-hora-da-se-grizhat-i-uvazhavat-sofiya.html", "text": "Градът дава перспективи за хората, но за управляващите това наистина е голяма отговорност - да подобряват инфраструктурата, да изграждат и да градят. Такъв коментар направи кметът на София Йорданка Фандъкова пред журналисти преди връчването на знамена на столичните училища по повод 140-тата годишнина от обявяването на София за столица на България.Днес в храм \"Света София\" беше отслужена Архиерейска света Литургия по повод 140-тата годишнина от обявяването на София за столица на България. Малко по-късно на тържествената церемония по освещаване на знамената ще вземат участие още Националната гвардейска част, Гвардейският представителен духов оркестър, Представителният ансамбъл на въоръжените сили и представители на Софийската Света митрополия.Фандъкова честити празника на всички хора и заяви, че тя се чувства отговорна като кмет на столицата, както са се чувствали и всички предшественици преди нея.София е много древен град, с много древна история, но и доста млада столица - само 140 години от времето, в което градът ни е наброявал между 11 и 20 000 жители, отбеляза столичният кмет.Тя отчете, че днес милион и половина души живеят в града, а всеки ден около два милиона се намират в него. По думите на градоначалника всичко това е огромен скок и огромна отговорност и винаги развитието на града се е дължал на хората.Фандъкова посочи, че днешната инициатива е насочена предимно към децата, учениците и младите хора, защото \"София е град на младите хора, перспективата я дават те, а ние им осигуряваме условията за това\".Столичната община си поставя за цел да развива София като зелен и иновативен град, на младите и предприемчиви хора. Инвестициите в образованието са изключително важни, защото благодарение на образованите млади хора идват много сериозни инвеститори, отварят се много работни места и благодарение на това стандартът на живот се покачва, акцентира столичният кмет.Фандъкова поясни, че знамената, които днес ще бъдат дарени, са символ на принадлежност и съпричаснот към града. Тя настоя младите хора да се възпитават така, че да уважат и да се грижат за града си, защото градът е такъв, какъвто всички заедно си го направим.", "date": "2019.04.03", "title": "Фандъкова призова младите хора да се грижат и уважават София "}
{"url": "https://news.bg/politics/apartament-geyt-vliza-i-v-ksns.html", "text": "Президентът Румен Радев свиква заседание на КСНС, посветено на борбата с корупцията по високите етажи на властта.Заседанието е свикано за 8 април, понеделник, от 13.00 часа на \"Дондуков\"2.Темата на Консултативния съвет е зададена така: \"Резултати от противодействието на корупцията по високите етажи на властта. Необходимост от мерки\".Темата за борбата с корупцията не за първи път става тема за Консултативен съвет по национална сигурност при президента.Припомняме, че през октомври - ноември 2017 година  именно по тази тема. Тогава институциите стигнаха до извода, че борбата с корупцията не е на нужното ниво заради нормативната уредба и липсата на единен орган за разследването на този тип престъпления и . Това беше изводът от второто заседание при Румен Радев, след като , заради отсъствието на важни членове - външният и военният министър Захариева и Каракачанов,  с час и повече закъснение, а по-рано от \"Дондуков 2\" излязоха Цветан Цветанов, Веселин Марешки, Мустафа Карадайъ.Скандалът с имотните сделки, станал по-известен като \"Апартамент гейт\", се разрази в края на март тази година. Тогава стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до три оставки, като последната от тях беше тази на  От своя страна Цветанов се видя принуден да напусне Народното събрание, а депутатът . Днес пък  в Народното събрание, заемайки депутатското място на бившия партиен председател.Покрай скандала с министерските апартаменти се появиха и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност да От своя страна от фирмата заявиха, че всички сделки са напълно законни и  всички, които ги клеветят. Последва проверка по случая от страна на ДНСК, при която шефът на дирекцията Иван Несторов заяви, че  защото има законно издадени строителни книжа. Той посочи, че през август 2018 г. е удължил срока на разрешението му.По думи на главния Здравков обаче сградата е изгубила право на строеж с всичките удължавания.", "date": "2019.04.03", "title": "\"Апартамент гейт\" влиза и в КСНС"}
{"url": "https://news.bg/crime/prokuraturata-iska-otstranyavaneto-na-kmeta-i-schetovoditelya-na-sozopol.html", "text": "Софийска градска прокуратура - СГП внесе в Специализирания наказателен съд - СНС предложение за отстраняване от длъжност на Панайот Рейзи - кмет на община Созопол и Златка М. - главен счетоводител в Община Созопол.Те са с обвинения за длъжностно присвояване в особено големи размери, представляващо особено тежък случай.Първоначално кметът е привлечен към наказателна отговорност на 11 март, а в последствие на 1-ви април обвинението спрямо него е конкретизирано, като са посочени съучастниците му и точния размер на присвоената сума. Златка М. е привлечена към наказателна отговорност на 1-ви април.В хода на разследването е установено, че в резултат на престъпната дейност на двамата обвиняеми и техен съучастник, в периода от 29 август 2014 г. до 27 март 2017 г. в Созопол с 33 отделни деяния, в качеството си на длъжностни лица и след предварителен сговор, са присвоили чужди пари в общ размер над 2 000 000 лв. - собственост на Община Созопол, поверени им да ги управляват, като присвояването е в особено големи размери, представляващо особено тежък случай.Третият участник в престъпната схема - Венцислав П. , също е привлечен към наказателна отговорност на 28 март.За улесняване на присвояването Рейзи и Златка М. са извършили и документни престъпления, като съзнателно се ползвали фалшиви частни документи - договори и фактури.Престъпната им дейност се изразявала в изплащането на суми от бюджета на Община Созопол по фактури за извършени СМР. Като основание за банковите преводи се сочели договори за извършени СМР, но сумите постъпвали по сметка на физическо лице, нямащо нищо общо с фирмата изпълнител.Самите фактури и договори не произхождали от лицата, сочени за техни автори, и това обстоятелство било известно на двамата обвиняеми.Тъй като повдигнатото обвинение е за умишлено престъпление, извършено във връзка с работата на двамата обвиняеми, съществуват достатъчно основания да се счита, че служебното им положение ще създаде пречки за обективното, всестранно и пълно изясняване на обстоятелствата по делото.", "date": "2019.04.03", "title": "Прокуратурата иска отстраняването на кмета и счетоводителя на Созопол"}
{"url": "https://news.bg/politics/valeri-simeonov-prezidentat-nagazi-dalboko-v-kalta.html", "text": "Считам, че президентът прекалено дълбоко нагази в политическата кал. Това заяви лидерът на НФСБ Валери Симеонов е кулоарите на парламента по повод решението на президента Румен Радев да свика Консултативния съвет по национална сигурност темата за корупцията по високите етажи на властта.Според лидера на НФСБ и бивш вицепремиер Симеонов държавният глава е могъл да запази рейтинга си, но явно има други цели.По въпроса за имота на  Пламен Георгиев, Симеонов заяви, че ако е бил на негово място, е . \"Не съм Георгиев и не мога да коментирам\", допълни обаче Симеонов.Припомняме, в средата на март стана ясно, че председателят на ГЕРБ  на два апартамента за ново жилище, доплащайки 100 000 лева от кредит и спестявания. По-късно обаче се разбра, че двата апартамента са останали собственост на фирма \"Артекс\" само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков.Няколко дни след това  и на други лица от властта - правосъдния министър , депутата Вежди Рашидов, заместник-министъра на спорта  и заместник-министъра на енергетиката  Оказа се, че всички те са закупили имоти от фирма \"Артекс\" под пазарната им цена.Заради скандала се стигна и до три оставки, като последната от тях беше тази на  От своя страна Цветанов се видя принуден да напусне Народното събрание, а депутатът . Днес пък в Народното събрание, заемайки депутатското място на бившия партиен председател.Покрай скандала с министерските апартаменти се появиха и съмнения, че съзнателно са въведени промени в Закона за устройство на територията, за да може \"Артекс\" да започне в кв. \"Лозенец\". По тази причина премиерът Бойко Борисов изрази готовност даОт своя страна от фирмата заявиха, че всички сделки са напълно законни и  всички, които ги клеветят. Последва проверка по случая от страна на ДНСК, при която шефът на дирекцията Иван Несторов заяви, че  защото има законно издадени строителни книжа. Той посочи, че през август 2018 г. е удължил срока на разрешението му.По отношение на законопроектите за социалната помощ Симеонов заяви, че връщането на 40 000 деца в образователната система за миналата година е в резултат не на насърчителни, а на санкциониращи мерки.По думите му философията на двата законопроекта на ГЕРБ и на Обединени патриоти е в тази философия, да има ограничение и при нарушения в известна степен социалните осигуровки да не се изплащат.Истината е, че тези санкции са наложени към децата на циганския етнос, призна Симеонов.", "date": "2019.04.03", "title": "Валери Симеонов: Президентът нагази дълбоко в калта"}
{"url": "https://news.bg/int-politics/bombardirovachi-na-sasht-otrabotvat-yadreni-udari-sreshtu-rusiya.html", "text": "Американски бомбардировачи B-52, прехвърлени във военни бази в Европа в началото на пролетта, са извършили фиктивни ядрени атаки срещу Русия, съобщават руските медии, цитирайки западни медии.Бомбардировачите на военновъздушните сили на САЩ бяха разположени във Великобритания през март за \"отработване на съвместни действия с европейските съюзници и противостояние на глобалните проблеми\". Както пише обаче американското издание , \"в изявлението на военновъздушните сили на САЩ не се споменава една от другите мисии на B-52 - да практикува ядрени атаки срещу Русия\".По-конкретно на 14 и 20 март B-52 са извършили имитация на удари по Калининградска област, руския ексклав в сърцето на Европа. Руски изтребители са прихванали B-52 и са контролирали техните действия, но не са се намесили пряко. Между другото, още на 29 март Москва е предприела ответни мерки: полет на два ядрени бомбардировача Ту-160 над Северно море трябваше да послужи като предупреждение.Коментирайки ситуацията, американският експерт по въпросите на използването на ядрени оръжия Ханс Кристенсен заяви, че \"новата студена война навлиза в активна фаза\".През март американски бомбардировачи B-52 на няколко пъти се приближаваха до руските граници, като на 20 март бомбардировач условно нападна базата руския балтийски флот в Калининград. На 21 март руското военно министерство заяви, че два руски изтребителя Су-27 са принудили американски бомбардировач B-52 да се отдалечи от руската граница. Руското военно ведомство също така публикува видеозапис на инцидента.", "date": "2019.04.03", "title": "Бомбардировачи на САЩ отработват ядрени удари срещу Русия"}
{"url": "https://news.bg/politics/prieha-tarifata-za-predizbornite-predavaniya-po-bnt-i-bnr.html", "text": "Правителството одобри тарифата, по която партиите, коалициите и инициативните комитети ще заплащат предизборните предавания по Българската национална телевизия, Българското национално радио и техните регионални центрове в рамките на предизборната кампания за евроизборите.Тарифата е съобразена с предложенията на ръководствата на БНТ и БНР.Предизборната кампания се отразява в програмите на двете обществени медии под формата на клипове, диспути и други форми, които са договорени с представители на участниците в изборите съгласно Изборния кодекс.", "date": "2019.04.03", "title": "Приеха тарифата за предизборните предавания по БНТ и БНР"}
{"url": "https://news.bg/world/pilotite-na-padnaliya-etiopski-samolet-sledvali-preporakite-na-boing-predi-katastrofata.html", "text": "Пилотите на катастрофиралия пътнически самолет 737 Max на Етиопските авиолинии през миналия месец са предприели спешни мерки според указанията на производителя на самолета, но пак не са успели да си върнат контрола над летателния апарат.Информацията разпространява АФП, като се позовава на американския вестник \"Уолстрийт джърнъл\".Самолетът . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди Първата катастрофа с, когато самолет на Lion Air катастрофира в Яванско море. След това американският производител \"Боинг\" публикува бюлетин, с който припомни на самолетните компании да използват указанията при спешни ситуации, за да преодолеят специално разработената система на самолетите Max за предотвратяване на изпадане в stall - aеродинамично \"увисване\" ( няма достатъчно въздушна тяга под крилата на самолета заради голям ъгъл или заради ниска скорост).Пилотите, опитали да си върнат контрола над етиопския самолет, първо са следвали тези процедури за изключване на въпросната система - Manoeuvring Characteristics Augmentation System (MCAS), но не са успели да възстановят контрола си над самолета, пише американският вестник, който се позовава на източници, запознати с предварителните данни от разследването на катастрофата.След това пилотите са включили системата, докато са се опитвали да открият начин за поемане на контрол над самолета преди да катастрофират, допълва вестникът.Източниците поясняват, че \"последните подробности се основават на свалената информация от \"черните кутии\" на самолета\".Етиопското правителство обяви, че предварителният доклад за инцидента най-вероятно ще бъде публикуван през тази седмица.Смята се, че MCAS е ключовият фактор за двете катастрофи. Системата е създадена с цел автоматично насочване на носа на самолета надолу, ако се установи, че е изпаднал в stall или е изгубил скорост.Според предварителния доклад преди катастрофата пилотите на 737 Max на Lion Air са се опитвали да поемат контрол над самолета, докато MCAS нееднократно е насочвал носа на самолета надолу.Етиопия твърди, че има \"ясни прилики\" между двете катастрофи.", "date": "2019.04.03", "title": "Пилотите на падналия етиопски самолет следвали препоръките на „Боинг” преди катастрофата"}
{"url": "https://news.bg/energy/sadat-okonchatelno-othvarli-zhalbite-sreshtu-ovos-za-nova-yadrena-moshtnost-na-ploshtadka-2-na-aets-kozloduy.html", "text": "Петчленен състав на Върховния административен съд (ВАС) окончателно отхвърли жалбите срещу решението на екоминистерството, с което беше одобрена ОВОС (оценка на въздействието върху околната среда) за изграждането на нова ядрена мощност на площадка 2 на АЕЦ \"Козлодуй\".С това решение ВАС отменя , с което съдът отмени екооценката. Решението на 5-членния състав на ВАС е окончателно.Магистратите приемат, че при приемането на решението на министъра на околната среда и водите са спазени задължителните процедури по Наредбата за ОВОС и по Конвенцията за оценка на въздействието на околната среда в трансграничен контекст. В хода на процедурата по ОВОС са проведени консултации с 38 институции и неправителствени организации. Направени са и трансгранични консултации. Проведени са и задължителните обществени обсъждания както на територията на България, така и в съседна Румъния.Припомняме, сред мотивите за обжалването на решението за ОВОС беше въпросът за дългосрочното решение на проблема с отработеното ядрено гориво и радиоактивни отпадъци. Относно това ВАС приема, че по закон това е задължение на трето лице, неучастващо в административното производство. Управлението на отработеното ядрено гориво и отпадъци е в компетентността на Държавно предприятия \"Радиоактивни отпадъци\" по силата на закона, а не на \"АЕЦ - Козлодуй - Нови мощности\" ЕАД, който е възложител на инвестиционното предложение за изграждане на нова ядрена мощност.Сред мотивите за обжалването беше и въпросът за избор на Площадка 2. Относно това касационната инстанция отбелязва, че изборът е направен в съответствие със становищата на колектива от специализирани експерти, изготвили доклада за ОВОС, на специализираните ведомства, между които и тези, отговорни за опазване на биологичното разнообразие и за опазване на водните ресурси.Относно въпроса за осъществяването на мониторинг на подземните води ВАС приема, че е предвидена изрична мярка като част от вече функциониращата система за мониторинг на АЕЦ \"Козлодуй\". В доклада за ОВОС също така е взето предвид становището, че инвестиционният проект няма да застраши защитения вид рида Alosa sp., като са взети мерки за защита.ВАС също така отхвърля искането на \"АЕЦ Козлодуй - Нови мощности\" ЕАД жалбоподателите, а именно Сдружение \"Коалиция за устойчиво развитие\" и две физически лица, да заплатят разноските по делото, които са в размер на 42 000 лв., намирайки сумата за несправедлива и възпрепятстващо скъпа. ", "date": "2019.04.03", "title": "Съдът окончателно отхвърли жалбите срещу ОВОС за нова ядрена мощност на площадка 2 на АЕЦ \"Козлодуй\""}
{"url": "https://news.bg/disasters/v-rim-skochiha-na-bunt-sreshtu-romite.html", "text": "В Рим скочиха срещу ромите, прокуратурата започна разследване за расова омраза, предадоха италианските медии.Вчера в един от най-бедните и крайни квартали на италианската столица - Торе Маура, се разрази истински граждански бунт срещу действията на властите.Когато местните жители разбрали, че общината се готви да настани група роми в жилища за социално слаби в квартала, те незабавно се събрали и в знак на протест започнали да вандалстват - изгорили няколко контейнера за боклук и дори стъпкали с крака сандвичите, приготвени за ромите. Чували се и викове като \"дано умрат от глад\" или \"трябва да ги изгорим\".Не след дълго няколко неофашистки групировки се присъединили към протеста на местните срещу ромите. Заради бурното недоволство се наложило властите да потърсят други места, където да настанят циганите.Торе Маура е крайно беден квартал без почти никакви услуги. Жителите му най-вероятно са се опасявали, че присъствието на ромите, които обикновено се приемат за престъпници, ще влоши още повече ситуацията в предградието.", "date": "2019.04.03", "title": "В Рим скочиха на бунт срещу ромите"}
{"url": "https://news.bg/world/70-godini-nato-i-badeshteto-na-voenniya-sayuz.html", "text": "Страните-членки се събират да отпразнуват 70-та годишнина на НАТО тази седмица, в своя статия, \"Политико\" представя прогнози на експерти, как ще изглежда военният съюз след 10 години.Те обясняват, как да се изразходват растящите ресурси, какви нови технологии са необходими за противодействие на руската агресия, за какви заплахи, които не се обсъждат, трябва да се подготви НАТО.Пригответе се за НАТО 4.0 - от Джеймс Ставридис изпълнителен директор на Carlyle Group и бивш върховен главнокомандващ на НАТО.Ако приемем, че НАТО е компютърна програма, то НАТО 1.0 е Студената война - две огромни военни машини с тънък косъм, който държи спусъка и които се гледат през пропастта на Фулда в Европа. НАТО 2.0 е много експанзивен и отразява контратерористичните операции след 11 септември в Афганистан, Ирак и Либия. Сега сме в НАТО 3.0, който се фокусира върху Европа и заплахата от руски авантюризъм, както се вижда от техните набези в Молдова, Грузия и преди всичко Украйна, те не са страни-членки на НАТО, но със сигурност са партньори на НАТО.Бих казал, че НАТО за 10 години ще продължи да пази своите членове в Европа от руски натиск, но също така ще бъде много по-ангажиран по границите на алианса в Далечния север (Арктика); ще бъде много по-добър в киберсигурността и нападателната кибер способност като съюз и ще продължи да се занимава с незаконната миграция и движението на терористични групи от юг.Докато НАТО може да добави още един или двама членове (може би Грузия, Швеция или Финландия), алиансът ще остане приблизително със същия размер и състав.Най-големите дългосрочни предизвикателства за НАТО са намаляващото желание от страна на САЩ за гаранции на сигурността в Европа, както се вижда от силно двусмисленото отношение на администрацията на САЩ и Доналд Тръм към алианса. Това ще бъде усложнено от Брекзит и съпътстващите го центробежни сили, които изтласкват Европа, което от своя страна ще подкопае политическото единство - истинската ахилесова пета на организация, която работи с консенсус. И накрая, ще има натиск за намаляване на бюджетите за отбрана от двете страни на Атлантическия океан, когато държавите се опитат да отговорят на социалните и инфраструктурни нужди.Приоритетите ще бъдат повече върху кибернетичните, безпилотни превозни средства (от космоса до дъното на морето) и специалните сили. Ще бъде поставен по-голям акцент върху морските и по-малко на способностите на наземните войски, освен ако руският авантюризъм не стане особено остър.Адаптирайте се към новия световен ред - от Натали Точи, директор на Istituto Affari Internazionali и специален съветник на Върховния комисар на ЕС по външни работи Федерика Могерини.НАТО навършва 70 години във време на дълбоко глобално преструктуриране. Алиансът е роден в дните на хегемонията на САЩ и става сърцето на сигурността на либералния световен ред. Този ред бързо избледнява.Светът се движи в едно по-многополюсно бъдеще, включващо конкуренция, конфликт и надявам се, но не непременно - трайно сътрудничество. За да се адаптира, НАТО трябва да се промени фундаментално.Неговата най-неотложна задача е да преразгледа \"социалния договор\", който е в основата на съюза. През последните 70 години този договор включваше САЩ да поемат лъвския дял от отбранителната тежест в Европа. В замяна на това, европейците като цяло приемат да следват външна политика в съответствие със САЩ, дори когато, както често се случваше в Близкия изток, техните интереси не съвпадат с тези на Вашингтон.Краят на международния либерален ред, както знаем, означава, че трансатлантическото сътрудничество ще стане още по-важно, отколкото е сега. За да поддържа здрава трансатлантическа връзка, Европа ще трябва да поеме по-голяма отговорност за отбрана и Вашингтон ще трябва да има по-голямо уважение към европейските стремежи за автономия. Ще бъде дълъг и неравен, но необходим път.В свят, в който нелиберални сили ще играят по-важна роля, европейците и американците ще трябва да се сближат, за да защитят либералните ценности, залегнали в основата на техните политически и икономически системи. От гледна точка на сигурността, това ще изисква още по-силен НАТО през следващите 70 години.Дръжте жива трансатлантическата любов - от Улрих Спек е старши научен сътрудник в Берлинския офис на Германския фонд \"Маршал\" на САЩ.За да оцелее, НАТО трябва да си зададе един труден въпрос: Каква роля ще играе в новата глобална борба за власт?По време на Студената война, мисията на НАТО бе да ограничи и възпира Русия в Европа. По-късно тя се превърна в инструмент за улесняване на трансформацията на Централна Европа и интегриране на региона към Запада; след това се трансформира в платформа за съвместни американско-европейски военни интервенции на Балканите и в Афганистан. От 2014 г., след анексирането на Крим от Русия и нападението срещу Източна Украйна, НАТО се върна към първоначалната си мисия: защита на европейската територия на НАТО срещу руска агресия.Сега, в лицето на значителни промени в световния ред, алиансът трябва отново да преосмисли своята основна мисия.САЩ, макар и вероятно да останат най-важният партньор на Европа в областта на сигурността, ще бъдат все по-заети от конкуренцията си с Китай. Русия, ядреният конкурент, също ще остане начело на дневния ред за Вашингтон. НАТО ще трябва да определи къде се вписва в тази нова динамика на властта. Най-вероятната роля ще бъде да постави старото вино в нови бутилки или да продължи да прави това, което може най-добре: да пази Европа безопасна от руски проекти и да предотврати изнудване и подчинение на Москва.По този начин, най-голямото предизвикателство на НАТО ще бъде да поддържа висока степен на сближаване и сътрудничество със САЩ и да устои на центробежните сили, които тласкат Европа и Америка към развод. Алиансът трябва да се увери, че Вашингтон не губи от поглед стойността съюза с Европа и че европейците са готови да дадат своя дял, като инвестират значително в отбрана.И двете страни имат много да губят от срив в отношенията: без основните си съюзници в Европа, САЩ ще бъдат много по-слаби, а без американския ядрен чадър, Европа няма да може да устои на руския натиск и да запази независимостта си. Само ако се поддържа тясна връзка, алиансът може да остане наистина актуален.Балансирайте партньорството - от Александър Вершбоу, изтъкнат член на Атлантическия съвет и бивш заместник-генерален секретар на НАТО.По отношение на това как ще изглежда НАТО, мисля, че вероятно няма да се разшири допълнително, с изключение на възможността Финландия и Швеция да преминат от партньорство към членство. Това, което бих искал да видя, е, че съюзът се превръща в истински балансирано партньорство между САЩ и Европа. Днес Съединените щати предоставят 70 до 80% от всички ключови способности, както и изразходват непропорционално голяма част от средствата за отбрана.Мисля, че след като САЩ се насочат все повече към противопоставяне на Китай, Европа ще трябва да поеме много по-голяма отговорност, включително отбраната на Европа срещу Русия.Единствените актуални кандидати за присъединяване към Алианса са Босна и Херцеговина, Украйна и Грузия, които са специални случаи поради територията, окупирана от руснаците. Мисля, че след влизането на Северна Македония и Черна гора вероятно ще има пауза. Ако Финландия и Швеция решат, че са достатъчно заплашени от Русия, те могат да решат да преминат от много тясно партньорство към действително членство.Що се отнася до разходите, има дълъг списък от възможности, в които Съединените щати предоставят лъвския пай днес - въздушен транспорт, транспортни самолети, танкери за презареждане въздух-въздух, разузнаване, наблюдение и дронове.През следващото десетилетие Европа трябва да определи това, което НАТО нарича \"по-високо ниво на амбиция\".Предизвикателство е да обясним на обществеността, че разходите за отбрана все още са от значение. Много страни все още са обезпокоени от тероризма или нелегалната миграция. Това са непосредствените предизвикателства, които притесняват южния фланг: испанците, италианците, гърците и французите.НАТО си партнира с държави на юг от Европа, като \"Средиземноморския диалог\" и \"Истанбулската инициатива за сътрудничество\". Така че се надявам, през следващите 10 години, НАТО ще стане по-сериозен относно южните си съседи, сравнимо с източния фланг с Русия.Засилвайте слабите места - от Джордж Робъртсън, политик от британската лейбъристка партия, 10-ти генерален секретар на НАТО от 1999 до 2004 г.Когато става въпрос за бъдещето на НАТО, ние, членовете на алианса, сме най-голямото предизвикателство. Ако не приемем сериозно нашата собствена безопасност, ще застрашим всичко, което бе постигнато през последните 70 години.Днес НАТО има значителна огнева мощ. Причината, поради която алиансът оцеля по-дълго от всеки друг отбранителен съюз в историята е, че отстоява ценности като свобода на словото и свободна преса, върховенство на закона и независима съдебна система, разделение на църквата и държавата, и най-вече толерантност. на противоположни мнения. Това са нашите силни страни и те трябва да бъдат защитени.Влизаме във време на голяма геополитическа промяна и не можем да си позволим да станем незаинтересовани. Алиансът трябва да направи повече, за да изпълни обещанията и да сподели справедливо тежестите. Въпреки че НАТО е силна организация и нейните сили на възпиране са надеждни, ние също имаме слаби места, които нашите противници знаят как да експлоатират. Те се стремят да се намесват в изборите, да доминират онлайн платформи, да използват корупцията и да хранят глобалните мрежи на организираната престъпност. Бойните танкове и ракети не са защита срещу онлайн намеса и целенасочени инфраструктурни атаки.За да посрещнем тези предизвикателства, трябва да отделяме повече ресурси за увеличаване на интелигентността. Трябва да бъдем бързи с информирането и образованието на населението и да противодействаме на онлайн злото. Трябва да засилим защитата на нашите демократични институции.Президентът на САЩ Доналд Тръмп разби илюзията, че Вашингтон винаги ще бъде на линия, за да подсигури Европа. И докато той трябва да си припомни, че 70-те години на НАТО са една от най-добрите инвестиции за Америка, неговото отношение постигна едно нещо: поощри европейците да харчат повече за отбрана. Когато влезем в следващите десетилетия на алианса, трябва също така да се уверим, че изразходваме парите си по правилния начин.Инвестирайте в космоса и киберпространството - от Джулиан Смит е сътрудник на Weizsäcker в академията \"Бош\" в Берлин и бивш заместник съветник по националната сигурност на бившия вицепрезидент на САЩ Джо Байдън.През последните няколко години НАТО правилно се съсредоточи върху това, да бъде готов да се противопостави на външни заплахи и безпроблемно да мести сили през Атлантическия и европейския континент. С поглед към бъдещето, алиансът трябва да насочи вниманието си към укрепване на своите способности в нови области като киберпространството и космоса.Алиансът направи големи крачки, за да гарантира, че централата на НАТО и командването са защитени от киберзаплахи. Картината при отделните съюзници в НАТО обаче е далеч по-малко окуражаваща. Твърде много страни продължават да нямат защитни и офанзивни киберспособности, а твърде малкото съюзници предприемат необходимите стъпки, за да намалят уязвимостта си.Когато става въпрос за космоса, държавите-членки разчитат в голяма степен на спътници за разузнаване, навигация и наблюдение на мисии на НАТО в места като Афганистан. Нашите противници знаят това и строят оръжия, за да се насочат към тези спътници. НАТО се нуждае от космическа политика от 21-ви век, която признава важността на космоса и очертава начини, по които съюзът може да намали там уязвимостта си. Необходимо е също така да се определи дали трябва да се добави космосът към съществуващия списък от области на НАТО, които включват земя, море, въздух и киберпространство.НАТО също ще трябва да отделя повече време, за да говори за Китай. Като се имат предвид огромните инвестиции, които Китай прави в областта на изкуствения интелект, придобиването на европейски модерни технологии и многото инвестиции в европейската инфраструктура, съюзът вече не може да си позволи да държи главата си в пясъка.За да се подготви за предстоящите предизвикателства, НАТО спешно трябва да сподели информация за това, което Китай прави в и около Европа, да разгледа потенциалните точки на влияние в трансатлантическата общност и да обсъди как НАТО може да отговори на потенциалните бъдещи заплахи от китайски инвестиции.Запазване на позиции - от Камил Гранд, помощник генерален секретар за инвестиции в отбраната на НАТО.Днес НАТО е изправена пред най-непредсказуемата ситуация със сигурността в продължение на много години: Русия дестабилизира голяма част от Европа; нестабилност в южния фланг на Алианса, хранещ тероризма; и нови кибер и хибридни заплахи. От 2014 г. ние се ангажирахме с амбициозна трансформация, за да се уверим, че НАТО се обръща към тези заплахи.Тенденцията в разходите за отбрана е обърната, като в периода 2016-2020 г. са инвестирани допълнителни 100 млрд. долара в отбрана. Това се обърна към критичния въпрос за споделяне на тежестта и за движение към целта на Алианса за разходи от 2%. Това ще увеличи значително нашата способност да запазим позицията на НАТО за следващите 10 години и след това, като единствен най-важен фактор за сигурността, стабилността и мира за почти 1 милиард граждани в Европа и Северна Америка.Придобиването на основни способности на алианса, които се занимават със засилване на нашата готовност, ни поставя на правилния път за справяне с бъдещите предизвикателства. НАТО обнови акцента си върху изискванията за оперативна съвместимост, допълнени от стратегия за дългосрочни инвестиции в модерни технологии.Практическото значение на НАТО в следващите 10 години ще разчита на способността да продължи да реагира, да се адаптира, модернизира и отразява общите интереси на съюзниците. Нашите инвестиции в трансатлантическите връзки също ще са от ключово значение за бъдещия ни успех. Както всяка връзка, тя се нуждае от грижи и се развива. Никога не трябва да приемаме взаимните ползи за даденост.Защита на критичната инфраструктура - от Томаш Валашек, директор на мозъчния тръст Карнеги Европа.За да укрепите НАТО през следващото десетилетие, не започвайте с военните - те вече са достатъчно силни. Военните инвестиции ще изчезнат, ако по време на кризи нашите правителства могат да бъдат изнудвани и парализирани от кибератаки. Най-неотложното предизвикателство на алианса е в осигуряването на критичните мрежи в своите държави-членки.Нарастващата взаимосвързаност на критичните граждански мрежи, които управляват влаковете, болниците и комуналните услуги, е най-голямата ни уязвимост. Нашите противници биха били глупави да ни ударят там, където сме относително силни. Вместо това те ще поемат по пътя на най-малкото съпротивление: прекъсване на осигуряването на животоспасяващи грижи за пациентите в болниците; изключване на електричеството и отоплението; и зъсдаване на хаос по пътища и релси чрез кибератаки.Като осакатят нашите критични мрежи, целта на нашите противници е да разделят НАТО отвътре. Дори Русия знае, че ще се бори срещу обединените сили на 29-те. Вместо това тя се опитва да окаже натиск върху съюзническите столици и да изпита тяхната готовност да си помогнат взаимно.Този капан не е особено труден за избягване, но решението изисква време, фокус и пари. Мениджърите на критични IT услуги трябва да са изправени пред наказания за това, че не успяват да ги осигурят правилно. Застрахователните компании трябва да настояват за по-високи стандарти за сигурност на интернет. Правителствата трябва да плащат за (предимно частни) мениджъри на най-важните мрежи в страната, за да имат достъп до най-добрите IT експерти и помощ. Това ще струва пари и по-голямата част от тях ще дойде от бюджетите за отбрана извън правителствата.Това не е аргумент срещу увеличаването на бюджетите за отбрана. Съюзниците в НАТО все още не разполагат с много важни военни способности, включително средствата за унищожаване на въздушната защита на противниците. Алиансът трябва да постави и двата въпроса, осигуряване на критична инфраструктура и увеличаване на националните разходи за отбрана, като равни приоритети.Отговор на възхода на Китай - от София Беш, научен сътрудник в Центъра за европейска реформа в Берлин.Ако НАТО трябва да оцелее през следващото десетилетие, то трябва да се адаптира към две големи тенденции, които преначертават трансатлантическите отношения.Първият е стремежът на Европа да стане по-военно самодостатъчна. Вашингтон иска Европа да се грижи за себе си, да инвестира в своите възможности за териториална отбрана срещу Русия и да поеме по-голяма отговорност за своите съседи в Близкия изток и Северна Африка. Но също така е предпазлив относно стремежа на Европа към \"стратегическа автономия\", тъй като това може да означава, че европейците купуват по-малко американски военни технологии и техника.За да се успокои САЩ, европейците трябва ясно да покажат как военните инициативи на ЕС могат да увеличат разходите за отбрана и да обслужват интересите на НАТО. Американците, от своя страна, трябва да приемат, че техните искания за по-равномерно споделяне на тежестта неизбежно ще означава по-голяма европейска независимост.Втората тенденция е нарастващата загриженост на Америка за възхода на Китай като икономически, политически и военен съперник, който променя и начина, по който гледа на НАТО и трансатлантическия съюз.Държавният секретар на САЩ Майк Помпео предупреди през февруари, че САЩ по-трудно ще си \"партнира заедно\" с европейски съюзници, които са си осигурили телекомуникационно оборудване от Huawei. Някои във Вашингтон искат европейците да подкрепят усилията на САЩ за осигуряване на сигурност и защита на търговските пътища в региони като Югоизточна Азия. Докато повечето европейски съюзници имат малък военен принос в Южнокитайско море, те имат интерес да защитят своите политически системи от китайско влияние.Ако Европа и САЩ се сблъскат с това как да се справят с Пекин, НАТО без съмнение ще пострада. Алиансът трябва активно да се пази от трансатлантически разрив, като се превърне във форум за по-подробен обмен на информация за това как да се справи с предизвикателството на все по-силен Китай.", "date": "2019.04.03", "title": "70 години НАТО и бъдещето на военния съюз"}
{"url": "https://news.bg/world/mey-predupredena-che-brekzit-pakt-s-korbin-mozhe-da-razbie-konservatorite.html", "text": "Премиерът на Великобритания Тереза Мей е предупредена, че евентуален съюз с лидера на Лейбъристката партия Джереми Корбин за сделка за Брекзит може да унищожи Консервативната партия, пише \"Гардиън\".Евроскептични депутати са ужасени от предложението на Мей към лейбъристите. Вчера премиерът се обърна към нацията след 7-часово заседание на кабинета. Тя обяви, че е необходимо още едно отлагане на Брекзит и е Десетки про-Брекзит консерватори остро разкритикуваха отправеното от Мей предложение, което може да доведе до скъсване на ангажимент към манифест да не се търси митнически съюз с ЕС.По-рано днес  подаде оставка като протест срещу Мей. Той предупреди, че тя \"подготвя сделка с марксист\".Тази сутрин министър-председателят писа до всички консервативни депутати, за да им обясни решението си. Тя обвини Демократичната юнионистка партия и евроскептичните консерватори за отхвърлянето на сделката й за Брекзит.Въпросът е как можем да убедим парламента да ратифицира споразумението? Правителството предпочете да го направи с гласовете на консерваторите и Демократичната юнионистка партия. Но след три неуспешни опита е ясно, че това не може да се случи, пише Мей в писмото.Днес по-късно Мей и Корбин ще проведат разговори в опит да съгласуват обща позиция до края на седмицата. Всяко договорено от тях споразумение ще бъде представено пред ЕС на срещата на върха следващата седмица.Ако не успят, британското правителство ще поиска от парламента на Великобритания да гласува различни варианти, включително поредно гласуване на сделката й и алтернативи като участие в митнически съюз.Вчера Корбин обяви, че е \"много радостен\", че ще има възможност да разговаря с Мей за визията на лейбъристите за Брекзит, която предвижда постоянен митнически съюз и защита на правата на работниците.В същото време министърът за Брекзит Стив Баркли коментира, че ще има малко желание за компромис от страна на консерваторите.Според евроскептиците сега процесът е напълно в ръцете на хора, които подкрепят оставане в ЕС.Междувременно по време на седмичния блиц контрол в Камарата на общините Мей обяви, че консерваторите и лейбъристите искат да гарантират, че Обединеното кралство ще напусне ЕС със сделка.\"Целта на днешната среща с Джереми Корбин е да се разбере в кои сфери сме съгласни по отношение на Брекзит\", обясни Мей пред долната камара и добави, че двете партии искат да защитят пазара на труда и свободното движение след Брекзит.Корбин от своя страна коментира, че е готов за \"сериозни обсъждания\" с британския премиер. Той ще настоява всичко договорено с Мей да бъде вписано в закона.Мей не изключва Великобритания да участва на европейските избори, ако ЕС позволи по-голямо отлагане на Брекзит.", "date": "2019.04.03", "title": "Мей предупредена, че Брекзит пакт с Корбин може да разбие консерваторите"}
{"url": "https://news.bg/int-politics/rusiya-skastri-nato-za-korabite-na-ukrayna-prez-kerchenskiya-protok.html", "text": "Русия разкритикува изразените намерения на НАТО да гарантира преминаването на украински плавателни съдове през Керченския проток, което беше направено от постоянния представител на САЩ в НАТО Кей Бейли Хъчисън, съобщават руските медии, цитирайки говорителя на Кремъл Дмитрий Песков.\"В негативна светлина\", изтъкнал Песков, след като е бил запитан как Кремъл гледа на такива изявления, допълвайки: \"Не разбираме какво означава това.\"Според Песков \"ситуацията с Керченския проток и корабоплаването там е добре известна\". Той добави, че \"в съответствие с международното право позицията на Русия е много последователна и също така добре известна\".Коментирайки възможността за преминаване на корабите на НАТО през тези води, Песков отбеляза, че е необходимо първо да се изчака съответното искане.\"Когато това искане бъде получено, решението ще бъде взето\", коментира Песков на въпрос при какви обстоятелства Русия може да разреши на военните кораби на НАТО да преминат към Азовско море.\"Въпросният казус е затворен воден обект, така че това е отделен проблем и аз ще се въздържа да коментирам това хипотетично\", допълни той.", "date": "2019.04.03", "title": "Русия скастри НАТО за корабите на Украйна през Керченския проток"}
{"url": "https://news.bg/regions/vtoro-ognishte-na-ptichi-grip-v-loveshko.html", "text": "Българската агенция по безопасност на храните констатира ново огнище на птичи грип в животновъден обект в ловешкото село Йоглав. Пробите са потвърдени от Националната референтна лаборатория към Националния диагностичен научноизследователски ветеринарномедицински институт.Засегнатите птици в обекта са патици мюлари. За да се ликвидира заболяването, БАБХ е предприела всички необходими мерки.Всички птици, отглеждани в обекта, са умъртвени. Определени са 3-километрова предпазна зона и 10-километрова зона за наблюдение около констатираното огнище на заболяването. Забранено е движението на птици и продукти от тях в и от предпазната и наблюдаваната зона. В двете зони се забранява търговията и придвижването на домашни, диви и други птици и яйца за разплод, както и разселване на птици за подновяване на дивечовия запас.След като  - Лисец, продължават ежедневните клинични прегледи на птиците, отглеждани в останалите селища в предпазната зона, и се прави епизоотично проучване за причините, довели до заболяването.В момента са свикани областните и общинските епизоотични комисии. За случая е информирана и РЗИ-Ловеч и са взети всички превантивни мерки.На този етап няма засегнати хора и няма опасност за потребителите. Заразяване може да случи при пряк контакт с болни птици.От БАБХ напомнят, че фуражите и суровините за тях трябва да се съхраняват в закрити помещения. По този начин се избягва възможността диви птици да заразят фуража, а оттам и питомните да бъдат заразени с вирус.", "date": "2019.04.03", "title": "Второ огнище на птичи грип в Ловешко"}
{"url": "https://news.bg/euronews/paket-mobilnost-vliza-za-glasuvane-v-ep-utre.html", "text": "Евродепутатите отхвърлиха предложението на българските си колеги пакетът \"Мобилност\" да бъде свален от дневния ред и да не се гласува на пленарното заседание на ЕП утре, 4 април.Очаква се вотът да започне утре в 12.30 часа българско време.Всичките направени промени ще бъдат гласувани \"анблок\", вкупом.Преди вота евродепутатът Андрей Новаков посочи, че не е направена нито една стъпка, така че да се потърси компромисен вариант и да се разберат всички гледни точки.Пред БНР Новаков заяви: \"Това означава, че със сигурност утре ще има гласуване по пакет \"Мобилност\". Означава и че, ако това е съотношението на силите, ще бъде много трудно да прекараме текстове, които са важни за България. Резултатът дотук е, че заради забавянето, което успяхме да осигурим през последните две години, каквото и да се случи утре, то ще бъде гласувано на първо четене, а не окончателното и финално гласуване\".Евродепутатът от Германия Исмаил Ертуг възрази на казаното от Новаков. По думите му вчера в транспортна комисия всичките над 1 300 поправки за били гласувани една по една. Това било показателно, че може да се стигне до компромис по мобилния пакет.Припомняме, пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче.Въпреки това - в Страсбург и София.На вчерашното заседание на транспортна комисия бяха гласувани 1 224 предложения за изменения, от които 1 126 продължават за гласуване в пленарна зала. Между тях са и внесените от българските евродепутати предложения.", "date": "2019.04.03", "title": "Пакет „Мобилност“ влиза за гласуване в ЕП утре"}
{"url": "https://news.bg/int-politics/germaniya-otnema-grazhdanstvo-na-bieshti-se-za-chuzhdi-grupirovki-kato-daesh.html", "text": "Германците с втора националност, които се бият в чужбина за групировки като ДАЕШ (Ислямска държава), губят гражданството си. Това е решението на кабинета на страната с проектозакон, предназначен да възпира бъдещи бойци, съобщава \"Ройтерс\".Подобно на други западни страни, Германия е изправена пред проблем, как да се справи с граждани, които пътуват до Близкия изток, за да се присъединят към ислямистки каузи като тези на ДАЕШ, чийто самопровъзгласен \".Мярката, която се нуждае от парламентарно одобрение, изключва непълнолетни, обхваща само бъдещи случаи и няма да се прилага за германци, които могат да останат без гражданство.\"Това ще изпрати сигнал към поддръжниците на Ислямска държава, към онези, които мислят да пътуват до области на Ислямска държава\", коментира говорителят на правителството Стефен Сейберт.Повече от 1 000 германци са напуснали страната си за военни зони в Близкия изток от 2013 г. насам и правителството обсъжда как да се справи с тях, тъй като подкрепяните от САЩ сили превзеха последния участък от територията на Сирия окупирана от ДАЕШ и са задържани много лица.Около една трета от тях са се върнали в Германия, за друга 1/3 се смята, че са загинали, а за останалите, че са все още са в Ирак и Сирия, включително задържаните от иракски сили и подкрепяните от САЩ бойци в Сирия, според германското разузнаване.През февруари президентът на САЩ Доналд , заловени при боевете и да ги изправят пред съда.Германия заяви, че ще вземе обратно бойци само ако заподозрените имат консулски достъп, добавяйки, че по принцип всички нейни граждани и заподозрените, че се бият за ДАЕШ имат право да се върнат.В един от известните случаи Великобритания през февруари отне гражданството на тийнейджър, която напусна Лондон на 15 години, за да се присъедини към ДАЕШ в Сирия.  показва проблемите за сигурността, правото и етичните дилеми, пред които са изправени европейските правителства, които се занимават с онези, които са се заклели в групировка, решена да унищожи Запада. срещу екстремистите в Сирия с разгръщането на разузнавателни самолети \"Торнадо\", самолети за зареждане с гориво и фрегати в региона, след призив от страна на Франция към Берлин да направи повече.", "date": "2019.04.03", "title": "Германия отнема гражданство на биещи се за чужди групировки като ДАЕШ"}
{"url": "https://news.bg/politics/ostavkite-pokazali-visok-moral-ubezhdava-spas-garnevski.html", "text": "\"ГЕРБ показа с оставките изключително висок стандарт на политически морал.\" Това заяви пред Нова телевизия депутатът от ГЕРБ Спас Гърневски във връзка с подадените оставки след скандала, известен повече като \"Апартамент гейт\".По думите му от редовия депутат до върховете на партията няма за никой чадър по никакъв повод.Гърневски подчерта, че никой не е доказал, че са извършени закононарушения.Той коментира и на тема корупцията по високите етажи на властта.Депутатът изтъкна, че държавният глава е имал достатъчно поводи да се намесва по теми с корупцията и не трябвало да го прави избирателно.Според него президентът е могъл да коментира криминалната приватизация и участието на Корнелия Нинова, негови съветници по темата \"Хитлергейт\", както и депутата Манол Генов, който е подсъдим за купуване на гласове.\"Можеше да коментира и Елена Йончева, която , допълни Гърневски.Той не отрича, че скандалът с апартаментите е нанесъл имиджова щета на ГЕРБ.По думите му предсрочни избори няма да има.", "date": "2019.04.03", "title": "Оставките показали висок морал, убеждава Спас Гърневски"}
{"url": "https://news.bg/world/es-predupredi-za-dalgi-opashki-i-proverki-pri-brekzit-bez-sdelka.html", "text": "Топ икономически представител на ЕС предупреди за дълги опашки по границите и главоболие в резултат на задължителни митнически проверки, ако Обединеното кралство напусне Общността без споразумение, информира АП.Еврокомисарят по икономическите въпроси Пиер Московиси обяви, че Обединеното кралство може да се превърне в трета страна, което ще създаде \"моментални и много радикални правни промени\".Той добави, че около 11 000 автомобила влизат и напускат Обединеното кралство ежедневно през тунела под Ламанша или с помощта на фериботите. Страните членки на ЕС са изчислили, че проверката на документи ще се увеличи с 40-50% в случай на Брекзит без сделка.Но Московиси отбеляза: Предпочитам стриктни проверки на цената на няколко колони от камиони пред здравна криза или незаконен трафик. Сигурността на европейците е наш основен приоритет\".По-рано председателят на Европейската комисия Жан-Клод Юнкер заяви пред Европейския парламент, че няма да има повече отлагания на Брекзит, 12 април е крайният срок.", "date": "2019.04.03", "title": "ЕС предупреди за дълги опашки и проверки при Брекзит без сделка"}
{"url": "https://news.bg/int-politics/turtsiya-obvini-sasht-v-namesa-v-mestnite-izbori.html", "text": "Говорителят на турското външно министерство Хами Аксой разкритикува призива на заместник-началника на пресслужбата на американското външно министерство Робърт Паладино за признаване на предварителните резултати от местните избори в Турция, които се проведоха на 31 март, съобщава ТАСС.\"Никоя държава няма право да излиза от рамките на демокрацията и да се намесва в изборните процеси в други страни, както и да се позиционира като законен източник на легитимност на резултатите от гласуването. Турция е правова държава, а изборите на 31 март бяха проведени в демократична и прозрачна атмосфера. В периода на изборите в републиката царяха стабилност и мир. Призоваваме всички страни да зачитат демократичната и правова борба между политическите сили в Турция\", се изтъква в изявлението на Аксой.Говорителят на турското външно министерство също така призова САЩ \"да се откажат от антидемократичните оценки и стереотипите\".Припомняме, че на 31 март в Турция се проведоха местни избори. По последни данни на Висшия избирателен съвет, управляващата Партия на справедливостта и развитието (ПСР), която се яви в съюз с Партията на националистическото действие, спечели 51,62 процента от гласовете, докато най-голямата опозиционна Народнорепубликанска партия в съюз с \"Добра партия\" получиха 37,56 на сто от гласовете.Бившият премиер Бинали Йълдъръм, който се яви като кандидат за кмет на Истанбул от ПСР, загуби от кандидата на Народнорепубликанската партия Екрем Имамоглу. След преброяването на 100 процента от гласовете, Йълдъръм спечели 48,51% от гласовете, а опонентът му - 48,79%. Опозицията също така спечели изборите за кмет на столицата Анкара, на третия по големина град Измир, а също и в други големи градове като Анталия и Адана.Вчера представители на ПСР подадоха жалба с искане за повторно преброяване на гласовете в изборите в Истанбул и Анкара, като се аргументираха със значителни нередности по време на гласуването.", "date": "2019.04.03", "title": "Турция обвини САЩ в намеса в местните избори"}
{"url": "https://news.bg/int-politics/nato-nyama-da-ima-nadprevara-vav-vaorazhavaneto-s-rusiya.html", "text": "\"Ние не искаме \", заяви пред американския конгрес генералният секретар на НАТО Йенс Столтенберг.Той говори пред американския политически елит по случай 70 - годишнина от раждането на Алианса.Йенс Столтенберг не пропусна да отбележи, че в Европа не се разполагат нови американски ракети и  наземни ядрени ракети в Европа.\"Ние не искаме нова надпревара във въоръжаването. Не искаме нова Студена война. Но не трябва да бъдем наивни\", предупреди Столтенберг в обръщение към Конгреса на САЩ по време на тържествата на НАТО във Вашингтон.Шефът на военния блок предупреди, че са нужни реални стъпки за възпиране на Русия.Столтенберг намекна, че дори и , това ще си остане трудна връзка. Шефът на Алианса защити изтеглянето на САЩ от Договора за ядрените ракети със среден обсег, отбелязвайки че това е в отговор на действията на Кремъл.Столтенберг не пропусна да отбележи, че ще продължи да настоява Русия да спазва ракетния договор.В речта си Столтенберг подчерта важността на НАТО за САЩ, както и решаващата роля на Вашингтон в създаването и запазването на пакта. \"Америка е гръбнакът на нашия съюз. Чрез НАТО Съединените щати имат повече приятели и съюзници от всяка друга сила.\", отбеляза Йенс Столтенберг. Той също така разгледа неотдавнашните разногласия по отношение на финансирането, които бяха предизвикани от президента на САЩ Доналд Тръмп, който иска да види, че европейските държави-членки и Канада харчат повече за отбраната, за да постигнат оценка от 2%, изисквана от споразумение от 2006 г.Столтенберг припомни, че европейските съюзници и Канада, взети заедно, вече са увеличили бюджетите си с 41 милиарда и ще постигнат сумата от 100 милиарда долара до края на следващата година.Генералният секретар на НАТО заяви, че страните от алианса заедно ще си тръгнат от Афганистан, когато настъпи времето за това.\" И сега трябва да преодолеем нашите различия. Защото в бъдеще ще ни е нужен още по-голям алианс\" , подчерта шефът на Северо-атлантическия пакт.Американският президент Доналд Тръмп се срещна с Йенс Столтенберг във вторник. Тръмп не пропусна да припомни своята позиция, че в крайна сметка другите членове ще трябва да изразходват повече от 2% от своя БВП за отбрана.", "date": "2019.04.03", "title": "НАТО: Няма да има надпревара във въоръжаването с Русия"}
{"url": "https://news.bg/int-politics/mayk-pens-sayuznitsite-ot-nato-tryabva-da-napravyat-poveche.html", "text": "Вицепрезидентът на САЩ Майк Пенс призова съюзниците в НАТО да \"направят повече\", за да запазят силата на военния Алианс, предаде АП.Майк Пенс говори на събитие във Вашингтон, което отбелязва 70 години от основаването на Северно-атлантическия пакт. Вицепрезидентът на САЩ предупреди, че с  Вашингтон ще бъде принуден да разшири своето \"внимание и ресурси\", за да \"посрещне предизвикателството\".\"Президентът Тръмп даде ясно да се разбере, че няма да стоим лениво, докато съюзниците ни в НАТО купуват оръжия от нашите противници, които заплашват сближаването на нашия съюз.\" Това написа в \"Туитър\" Майк Пенс. \"Разширяването на влиянието на Китай непременно ще изисква повече внимание и ресурси от Америка. Когато посрещнем това предизвикателство, нашите европейски съюзници трябва да направят повече, за да запазят силата и възпирането \", посочи американският вицепрезидент.Майк Пенс също предупреди Турция, че \"трябва да избере\", дали иска да остане партньор в НАТО или да продължи да \"купува оръжие\" от \"противниците\" на алианса. Той добави, че Вашингтон ще трябва да реагира, ако тези действия продължат и няма да \"стои бездействащ\".", "date": "2019.04.03", "title": "Майк Пенс: Съюзниците от НАТО трябва да направят повече"}
{"url": "https://news.bg/regions/izkopni-deynosti-ostaviha-klienti-na-overgaz-bez-gaz-v-gorna-banya.html", "text": "При изкопни дейности на ремонтна фирма е било скъсано газовопроводно отклонение с ниско налягане от мрежата на \"Овергаз Мрежи\" в софийския квартал \"Горна баня\". След повредата около малкото отклонение е имало искра, най-вероятно от изхвърлена цигара, но запалването е изгасено бързо. Екип на газоразпределителната компания е спрял изтичането на газ. Риск за хората няма. Това съобщиха от \"Овергаз\".Временно е преустановено подаването на синьо гориво към клиентите, които живеят в района на улица \"Дом\". Газоподаването ще бъде възстановено в близките часове.Природният газ е по-лек от въздуха и при евентуално изтичане се издига високо в атмосферата, без да застрашава хората или околната среда.", "date": "2019.04.03", "title": "Изкопни дейности оставиха клиенти на \"Овергаз\" без газ в \"Горна баня\""}
{"url": "https://news.bg/disasters/razbilata-se-chesna-imala-razreshenie-da-katsne-v-skopie.html", "text": "Самолетът \"Чесна\" е имал разрешение да кацне на летището в Скопие като алтернативно летище съгласно одобрения план на полета, потвърди за агенция МИА службата за контрол на полетите М-НАВ, съобщи \"Нова телевизия\".М-НАВ категорично отхвърли твърдения в някои медии, че на самолета не било разрешено да кацне в Скопие заради посещението на гръцкия премиер Алексис Ципрас.Службата призова в интерес на разследването и от почит към загиналите да бъдат прекратени по-нататъшни дезинформации.М-НАВ вчера информира, че заради лошото време пилотът на самолета е поискал да кацне в Скопие, което му било разрешено, но скоро след това той решил да продължи за София.Министерството на вътрешните работи на Северна Македония разпространи кадри от мястото на самолетната катастрофа край Скопие, при която загинаха български бизнесмен, съпругата му и двете им дъщери.На видеото се виждат останките от малката машина \"Чесна\", която се разби в планински район при полет от Охрид към София във вторник.Македонски медии пък разпространиха аудиозапис, на който се чува разговорът между авиодиспечерите и пилота на малкия самолет с българско семейство. От записа става ясно, че управлявалият машината 49-годишен мъж се опитвал да обясни, че са попаднали на място с много лоши метеорологични условия. Преди пилотът да успее да завърши изречението си, връзката се разпада.Министерството на вътрешните работи на Северна Македония изразява съболезнования на близките на жертвите и на гражданите на България.Телата на загиналите бяха открити и транспортирани в \"Съдебна медицина\" в северномакедонската столица за освидетелстване, уточнява \"Нова телевизия\".\"Водещата хипотеза е лошото време\", обясни посланикът на България в Република Северна Македония Ангел Ангелов.49-годишният мъж, който пилотира самолета е бизнесмен. Занимава се със сметопочистване и разделно събиране на отпадъци. Съпругата му е адвокат. Дъщерите им са на 14 и 18 години.Пилотът на самолета е бил достатъчно опитен и е държал изключително много на сигурността и е отказвал полети при най-малки проблеми с времето. Машината е била оборудвана над стандарта за този модел \"Чесна P 210 N\". Била е с херметизирана кабина, което й е давало възможност да лети на по-голяма височина.Все още не е ясно дали българските власти ще се включат в разследването, каквато заявка имаше няколко часа след инцидента. Българските власти са в постоянен контакт с македонските си колеги. Премиерите Борисов и Заев са провели разговори по случая. В телефонен разговор с Бойко Борисов Зоран Заев изрази съболезнования за трагедията.Днес българският консул е присъствал на приемането на телата на загиналите в \"Съдебна медицина\" в Скопие. Очаква се идентифицирането да отнеме повече време.На мястото на инцидента не са открити документи, които вероятно са изгорели.Във връзка с катастрофата, станала вчера във въздушното пространство на Северна Македония, посолството на България в Скопие е създало кризисен щаб.Останките от разбилия се самолет, летял по маршрут Охрид-София, са били локализирани вчера в 19.00 часа местно време на 4-5 км от връх Солунска глава в планината Якубица. Днес преди обяд спасителни екипи на властите в Северна Македония са успели да стигнат до мястото на инцидента. По неофициални данни самолетът е паднал от височина 4200 метра и се е разбил на надморска височина 2200 метра.По информация от Ръководството на въздушното движение в Република Северна Македония самолетът е попаднал в силна турбуленция и пилотът е изгубил контрол над полета.Министърът на вътрешните работи Младен Маринов на брифинг в Министерския съвет уточни, че на мястото на инцидента са били открити четири тела. Потвърдена е била информация, че няма оцелели.\"В постоянна връзка и координация сме с колегите от Северна Македония\", каза Младен Маринов.Държавата има възможност да окаже съдействие за прибиране на тленните останки на загиналото семейство, каза по-късно министърът преди изслушването му в Комисията по вътрешна сигурност и обществен ред във връзка със самолетната катастрофа.Властите у нас проверяват имал ли е нужната квалификация пилотът на разбилия се самолет и изрядна ли е била машината.Повече информация за самолета се очаква да дойде от Германия, където той е бил регистриран.", "date": "2019.04.03", "title": "Разбилата се \"Чесна\" имала разрешение да кацне в Скопие"}
