{"url": "https://news.bg/world/ruski-botove-sa-zalivali-twitter-s-dezinformatsiya-sled-strelbata-vav-florida.html", "text": "Руски ботове са наводнили Twitter с дезинформация след стрелбата във Флорида, съобщава в. \"The New York Times\".Около час, след като беше съобщено за трагичния инцидент в училище в Паркленд през миналата седмица, в социалната мрежа са публикувани множество съобщения с хаштагове #guncontrolnow, #Parklandshooting, #gunreformnow.В часовете преди трагедията същите акаунти са публикували туитове по темата за разследването на руската намеса в американските избори.Посочва се, че характерно поведение за ботовете е тенденциозната реакция на \"горещи новини\", както и концентрирането върху теми, по които има оживени дебати в американското общество. В момента такава чувствителна тема е свободното притежаване на оръжие.При всяко трагично събитие ботовете се използват за разпространяване на подстрекателски послания. Според експерти от компанията New Konowledge, която следи разпространяването на дезинформация в интернет, тези постинги са част от пропагандната кампания на Москва.Дезинформацията се тиражира под различни форми: конспиративни видеоматериали в Youtube, марионетни тематични групи във Facebook, армии от ботове, които наводняват всяка тема или дискусия в Twitter.Междувременно в Германия експерти от Съюза за защита на демокрацията и фонда \"Маршал\" създадоха сайт за проследяване на руски ботове, както и на стотици реални акаунти. Специалистите са установили, че подозрителните профили публикуват манипулативни съобщения едновременно с известни руски източници, разпространяващи пропаганда.Фактът, че стотици профили генерират за кратко време голямо количество постинги с идентично съдържание издава мрежите от ботове. Точно такъв е случаят с дезинформационната кампания след стрелбата във Флорида.", "date": "2018.02.20", "title": "Руски ботове са заливали Twitter с дезинформация след стрелбата във Флорида"}
{"url": "https://news.bg/bulgaria/zapodozreniyat-za-terorizam-marokanets-ostava-v-aresta-za-90-dni.html", "text": "Задържаният мароканец у нас ще остане в ареста за 90 дни. Това реши Пловдивският апелативен съд, информира кореспондент на БНР.35-годишният Науфал Рашид Захри е задържан на българската граница още на 13 януари. Той е бил с група сирийци на границата до Свиленград. Захри е издирван от Интерпол.Апелативните магистрати уточниха, че искане за екстрадиция от Мароко още не е постъпило. Ако бъде отправено такова искане, Захри ще бъде отведен в родината си, където за обвиненията в тероризъм и членство в \"Ислямска държава\" се предвижда затвор от 30 години, допълват от радиото.", "date": "2018.02.20", "title": "Заподозреният за тероризъм мароканец остава в ареста за 90 дни"}
{"url": "https://news.bg/world/grupata-homoseksualisti-za-putin-organizira-demonstratsiya-v-podkrepa-na-ruskiya-lider.html", "text": "Група, наричаща се \"Хомосексуалисти за Путин\", обяви планове да организира демонстрация в подкрепа преизбирането на руския лидер Владимир Путин, пише \"Москва таймс\".Организацията е поискала разрешение от властите в Санкт Петербург митингът да се проведе на 3 март в руския град. Те очакват на него да участват около 600 хомосексуалисти, които подкрепят Путин.Инициативата е подета само няколко дни след разпространението на хомофобско видео, в което се предупреждават руснаците от сериозни последици, ако не гласуват на президентските избори на 18 март.В съобщение на организацията се казва, че искат да изкажат подкрепата на гей общността за Путин като кандидат за държавен глава.След като са отправили молбата си до властите, членове на организацията са присъствали на църковна служба в Катедрала \"Смолни\", за да се \"помолят за успех на доброто им начинание\".Те обещават да използват мероприятието, за да похвалят Путин за \"подписаните закони за подсилване на моралните устои на руското общество\" и \"награждаването на бележити гейове в Русия с медали и ордени\".", "date": "2018.02.20", "title": "Групата „Хомосексуалисти за Путин” организира демонстрация в подкрепа на руския лидер"}
{"url": "https://news.bg/world/tsipras-i-merkel-obsadiha-provokatsiite-na-turtsiya-i-spora-za-imeto-s-byurm.html", "text": "Премиерът на Гърция Алексис Ципрас и германският канцлер Ангела Меркел обсъдиха продължаващите преговори за уреждане на спора за името между Атина и Скопие, провокативните действия на Турция в Егейско море и източната част на Средиземно море, както и отношенията между Анкара и ЕС.Това пише гръцкият вестник \"Катимерини\".Двамата европейски лидери са обсъдили тези въпроси по време на телефонен разговор.Ципрас е подчертал нуждата от постигане на решение за БЮРМ, което да включва и промяна в конституцията на балканската страна. В същото време той е изтъкнал, че спазването на международното право от Турция е условие за подсилване на връзките на страната с ЕС.Меркел и Ципрас се очаква да се срещнат в кулоарите на среща на ЕС в Брюксел.В сряда канцлерът ще приеме премиера на Македония Зоран Заев в Берлин.", "date": "2018.02.20", "title": "Ципрас и Меркел обсъдиха провокациите на Турция и спора за името с БЮРМ"}
{"url": "https://news.bg/world/poroshenko-podpisa-zakon-za-reintegratsiya-na-donbas-v-koyto-rusiya-se-naricha-agresor.html", "text": "Президентът на Украйна Петро Порошенко се подписа под закон за реинтеграция на Донбас, в който Русия се нарича \"агресор\", съобщава РИА Новости.Порошенко се е подписал под закона по време на заседание на военния кабинет.За да влезе в сила, документът трябва да бъде публикуван в официалния вестник \"Гласът на Украйна\".На 18 януари парламентът на Украйна прие закон за реинтеграция на Донбас, в който Русия е наричана \"агресор\", а неконтролираните от Киев територии в Донбас се признати за \"окупирани\".Москва обявява, че не се явява страна във вътрешния конфликт и няма нищо общо със събитията в Донбас, но е заинтересована Украйна да преодолее политическата и икономическа криза.", "date": "2018.02.20", "title": "Порошенко подписа закон за реинтеграция на Донбас, в който Русия се нарича „агресор”"}
{"url": "https://news.bg/regions/bsp-prati-byudzheta-na-obshtina-bratya-daskalovi-v-sada.html", "text": "Жалба в Административния съд в Стара Загора против решението за бюджета на община Братя Даскалови, внесоха четирима общински съветници и двама кметове от БСП и Местната коалиция \"Заедно за община Братя Даскалови\". Финансовият план бе в дневния ред на две заседания на местния парламент. На 30-ти януари са направени предложения за ремонт на улици и мост, финансиране на спортен клуб, зала и ограда, но те не са подложени на гласуване. По този начин се процедира и на 9-ти февруари, когато е предложено правомощията на кмета на общината да бъдат изпълнявани след решение на местния парламент. Същевременно приетият с мнозинство ремонт на кметството в с. Плодовитово не е отразен в бюджета\", сигнализират общинските съветници от БСП. Според тях хаосът, в който е обсъждан и гласуван финансовия план на общината, е недопустим. Материали за извънредното заседание на 9-ти февруари не са им предоставени - нито предварително, нито непосредствено преди самата сесия, когато заседават постоянните комисии с една точка - бюджета на общината. Според жалбата решението за бюджета № 393/9.02.2018г. е изцяло незаконосъобразно, прието при грубо нарушение на процедурата.", "date": "2018.02.20", "title": "БСП прати бюджета на община Братя Даскалови в съда"}
{"url": "https://news.bg/politics/tsvetanov-finansoviyat-problem-na-nzok-se-izpolzva-politicheski.html", "text": "Шефът на НЗОК Камен Плочев ще бъде изслушан от парламентарната група на ГЕРБ следващия вторник. Това обяви Цветан Цветанов, председател на парламентарната група на ГЕРБ, след проведеното заседание на групата, на което е бил обсъдено създалото се напрежение между здравния министър Ананиев и шефа на Здравната каса Камен Плочев.Освен пред парламентарната група на ГЕРБ проф. Плочев ще бъде изслушан и в ресорната здравна комисия в парламента по повод проблема с финансирането на НЗОК и исканата актуализация на бюджета на НЗОК.Цветанов бе категоричен, че има административен проблем. От ГЕРБ са категорични, че министър Кирил Ананиев е бил много ясен и има разминаване на изложените тези от БСП. \"Писмата, които са получени в българския парламент до всички председатели на парламентарните групи и независимият народен представител, не отговорят с това, което беше казано, че има подобно писмо, изпратено на 2-ри февруари до министър Кирил Ананиев\", коментира Цветанов и показа на журналистите в Народното събрание текстове.По думите му има припокриване на уводната част на тези две писма, но текстовете в съществената част са съвсем различни. В писмото до шефовете на парламентарни групи се иска актуализация на бюджета със 130 млн. лв. В другото писмо се искат 18 млн. лв. за просрочени задължения към здравни каси в ЕС.Според Цветанов е неоснователна тезата на представителя на БСП Славчо Велков, че има подобно писмо, което е изпратено на министър Ананиев на 2-ри февруари.\"Действително има административен проблем, но това не е от компетентността на парламентарната група, за да говорим дали сваляме политическото доверие или не сваляме политическото доверие. Има Надзорен съвет, който трябва да предприеме съответните действия да изследва всичко това, което е като процедури и дали са спазени всички законови изисквания\", коментира Цветанов.Не оценяваме неговите (бел.ред. Плочев) професионални качества, а административните проблеми, които са възникнали. От един финансов въпрос - виждате как политически започна да се използва в публичното пространство, коментира още председателят на ПГ на ГЕРБ Цветан Цветанов.Искаме по-бързо да излезем от тази ситуация, която действително е неприятна, каза още Цветанов.", "date": "2018.02.20", "title": "Цветанов: Финансовият проблем на НЗОК се използва политически"}
{"url": "https://news.bg/world/v-oon-abas-prizova-svetovnite-lideri-da-priznayat-palestina-za-darzhava.html", "text": "Президентът на Палестина Махмуд Абас призова световните лидери да признаят палестинската държава, съобщава израелският вестник \"Аарец\".Лидерът на палестинците говори пред Съвета за сигурност на ООН.Той призова за организиране на международна конференция за постигане на мир между Палестина и Израел до средата на 2018 г. Според него конференцията трябва да доведе до признаване на Палестина за държава с границите от 1967 г.Той поиска \"многостранен механизъм\" за мирния процес в Близкия изток., каза той пред Съвета за сигурност в Ню Йорк и подчерта, че палестинците ще увеличат усилията да станат страна член на ООН.Абас не пропусна да заклейми \"незаконното решение\" на САЩ да признаят Йерусалим за еврейска столица.Той подчерта, че \"Израел действа като държава над закона\" и обвини израелското правителство за всички провалени усилия за постигане на мир в региона.Според него палестинците продължават да настояват за постигане на мир с Израел и за обвързване с диалог. Палестинският лидер увери, че е против прибявагнето до насилие, но в същото време предупреди, че палестинците ще се противопоставят на всяко наложено решение относно разрешаването на израелско-палестинския конфликт.\"Израел затвори вратата за решението за две държави\", убеден е той.От своя страна израелският посланик в ООН Дани Данон заяви, че \"единственият начин за постигане на израелско-палестински мир е чрез директни преговори между Израел и палестинците\".Обръщайки се директно към Абас, Данон каза на палестинския президент: \"Вие повече не сте част от решението, вие сте част от проблема\".В началото на обръщението си палестинският лидер обяви, че те са потомци на ханаанците, които са живеели в Палестина преди 5 000 г., допълвайки, че \"всичко това е съществувало преди и след Балфурската декларация\".", "date": "2018.02.20", "title": "В ООН Абас призова световните лидери да признаят Палестина за държава"}
{"url": "https://news.bg/politics/gerb-i-patriotite-sabrali-podpisite-za-ostavkata-na-zhablyanov.html", "text": "Парламентарната група на ГЕРБ, заедно с ПГ на \"Обединени патриоти\", е единодушна, че подобно поведение на заместник-председателя на парламента няма как да бъде одобрено от парламентарното мнозинство и иска оставката на Валери Жаблянов.Това заяви Цветан Цветанов, председател на ПГ на ГЕРБ на брифинг след заседание групата на ГЕРБ. Цветанов заяви, че вече са събрани достатъчно подписи, за да поискат оставката на Валери Жаблянов като заместник-председател на парламента.Поводът за исканата от ГЕРБ оставка на заместник-председателя на парламента от ПГ на БСП за България Валери Жаблянов е тезата му, че Народният съд представлява \"необходимо и неизбежно военновременно правосъдие\". Цветанов бе категоричен, че Жаблянов демонстрира подигравателно отношение към жертвите на комунистическия режим, като припомни и че депутатът от БСП е бил и най-яростният противник на ратификацията на Договора за приятелство и добросъседство с Република Македония.Припомняме, миналата седмица в Народното събрание от името на ПГ на ГЕРБ  и постави ултиматум това да стане в рамките на работен ден.От ГЕРБ скочиха заради определението за Народния съд в , която позиция обаче се оказа само на Валери Жаблянов.След \"другарски съд\" на \"Позитано\" 20 Кирил Добрев заяви пред медиите, че Изпълнителното бюро не подкрепя едно искане за оставката на зам.-председателя на парламента.", "date": "2018.02.20", "title": "ГЕРБ и Патриотите събрали подписите за оставката на Жаблянов"}
{"url": "https://news.bg/bulgaria/mvr-vadi-35-godishen-mazh-barikadiral-se-v-doma-si.html", "text": "Близо 24 ч. полицията се опитва да изведе барикадирал се мъж в къща в тополовградско село, съобщава кореспондент на bTV в региона.От вътрешното ведомство отказват коментар, допълва медията.Кметът на село Орешник Тодорка Арнаудова потвърди, че в селото се провежда акция по извеждане от дома на мъжа, но отказа да разкрие подробности.Според кмета мъжът не държи заложници. Няма данни да е въоръжен.Арнаудова добави, че къщата се намира в края на селото и няма опасност за хората.Впоследствие от пресцентъра на МВР съобщиха, че служители на полицията са провели операция на територията на тополовградското село Орешник.Вчера полицейски екип потърсил за справка по преписка 35-годишен жител на селото. Мъжът обаче отказал да излезе, заключил се в дома си, отправил заплахи към служителите на реда и възпроизвел изстрели с огнестрелно оръжие.Около 18.30 часа тази вечер мъжът е задържан.", "date": "2018.02.20", "title": "МВР вади 35-годишен мъж, барикадирал се в дома си "}
{"url": "https://news.bg/world/60-spad-na-nelegalnite-migranti-vlezli-v-es-prez-2017-g.html", "text": "Броят на нелегалните мигранти, влезли в ЕС през 2017 г., е спаднал с 60 на сто спрямо 2016 г., обяви Европейската агенция за гранична и брегова охрана (Фронтекс), цитиранa от ДПА.Това е най-ниското ниво за последните 4 г.През 2017 г. под 205 000 души са заловени да пресичат нелегално границата на ЕС, което е значителен спад в сравнение с 511 000 година по-рано. През 2015 г. около 1,8 милиона души нелегално пресякоха границата на съюза.Средните нива преди възникването на мигрантската криза са между 72 000 и 140 000 души.Значително е спаднал броят на нелегалните имигранти, пристигнали от централната и източната част на Средиземно море, както и през Западните Балкани.Но нелегалното пресичане в западната част на Средиземно море се е удвоило от 2016 г., достигайки повече от 23 000 души.Според Фронтекс \"Испания сега е под голям натиск\".", "date": "2018.02.20", "title": "60% спад на нелегалните мигранти, влезли в ЕС през 2017 г."}
{"url": "https://news.bg/world/nay-malko-550-dushi-sa-ubiti-pri-bitkata-za-siriyskiya-grad-afrin.html", "text": "Най-малко 550 души са убити при битката за сирийския град Африн, откакто започна турската операция \"Маслинова клонка\" на 20 януари.Това съобщи Сирийският център за наблюдение на човешките права, информира \"Ал Масдар\".При боевете са загинали 39 турски войници; 205 бунтовници от Свободната сирийска армия; 219 кюрдски бойци и 112 цивилни.Разкриваните от Генералния щаб на Турция данни значително се различават от тези на неправителствената организация. Според Анкара 1 700 сирийски кюрди са убити при операцията.", "date": "2018.02.20", "title": "Най-малко 550 души са убити при битката за сирийския град Африн"}
{"url": "https://news.bg/world/dvizhenie-pet-zvezdi-obvini-berluskoni-vav-vrazki-s-koza-nostra.html", "text": "Обвиненията за историческите връзки на Силвио Берлускони с приближен на мафията в Сицилия са възобновени от политически съперник в последните дни на предизборната кампания, пише \"Гардиън\".На 4 март Италия ще проведе парламентарни избори.Алесандро ди Батиста от Движение \"Пет звезди\" призова последователите си в \"Туитър\" да споделят критиката си по адрес на бившия премиер. По-рано този месец Батиста изнесе реч, по време на която цитира решение на съда срещу дългогодишния съветник на Берлукосни и основател на \"Форца Италия\" Марчело Дел'Утри, който е в затвора за връзки с Коза ностра.Атаката срещу Берлускони за връзките му с организираната престъпност отразява и битката за гласовете в Южна Италия, която е между дясноцентристката коалиция на бившия премиер и популисткото движение, което на предишни избори получи голяма подкрепа, но изглежда, че сега губи.Батиста обвини Берлускони, че е \"направил мафията по-силна\" през 90-те години на XX век, когато мафията беше във война с италианската държава. Тогава са убити топ прокурорите Джовани Фалконе и Паоло Борселино.Според него \"затворът е единственото място, което принадлежи на господин Берлускони\".Бившият премиер отрича да има връзки с организираната престъпност. Берлускони влиза в политиката с помощта на Марчело Дел'Утри, който сега е в затвора заради това, че е бил \"посланик\" на Коза ностра.", "date": "2018.02.20", "title": "Движение „Пет звезди” обвини Берлускони във връзки с Коза ностра"}
{"url": "https://news.bg/world/polski-ministar-podkrepi-otkrivane-na-polokost-muzey.html", "text": "Заместник-министърът на културата на Полша Ярослав Селин подкрепи призив за откриване на \"Полокост\" музей в памет на убитите от нацисти поляци по време на Втората световна война, съобщава \"Ройтерс\".Коментарът вероятно допълнително ще обтегне отношенията между Тел Авив и Варшава, отбелязва агенцията.Този месец Полша си навлече международна критика, включително от Израел и САЩ, след като одобри закон, който предвижда затвор за всеки, който твърди, че страната е съучастна за Холокоста.Около 3 милиона евреи в предвоенна Полша са убити от нацистите по време на окупацията.Управляващата партия в страната заявява, че новият закон е необходим, за да е сигурно, че поляците са признавани за жертви, а не като извършители по време на нацистката агресия.Селин отбелязва, че историята за съдбата на поляците по време на Втората световна война трябва да бъде казана и показана в музей., каза той.Селин отговори на предложение на Марек Кочан, писател и академик, който призова за откриване на \"Полокост\" музей.Не стана ясно от коментарите на заместник-министъра дали музеят ще бъде изграден.", "date": "2018.02.20", "title": "Полски министър подкрепи откриване на „Полокост” музей"}
{"url": "https://news.bg/int-politics/ot-kuhnyata-na-ruskite-trolove-ne-sa-samo-tezi-trinayset.html", "text": "Познавате ли някого от 13-те руснаци от т.нар. фабрика за тролове в Санкт Петербург, срещу които в САЩ е повдигнато обвинение за това, че са се опитали чрез социалните мрежи да повлияят на резултатите от президентските избори през 2016 година? Преди назначаването ми знаех три имена: Пригошин, Бурчик и Бистров (най-вероятно ръководни кадри в групата, заб. ред.) Още през 2014 година медиите писаха за тях. Що се отнася до останалите 13 обвиняеми, разгледах техните профили в социалните мрежи и установих, че са сприятелени с хората, които срещнах във .Какви са тези хора, срещу които в Америка има повдигнати обвинения? Що за хора са това? Това са най-обикновени сътрудници, каквито имаше много. Това са хора, които направиха бърза кариера и изпълняваха задачите, спускани отгоре.Как е организирана работата в една фабрика за тролове? Как изглежда един работен ден? Когато дойдеш на работа, на компютъра вече те очаква поставената ти задача. За всеки ден се прави тематичен план, в който САЩ винаги са сред първите 3 или първите 5 теми. Само тези, които се грижат за коментарите в медиите или социалните мрежи, получават своите задачи устно.Колко души са ангажирани там? Тази фабрика не е единствената. Фирмата на улица Савушкина, която впрочем се премества, е най-известната. Хората от Москва са по-малко познати в сравнение с тези в Санкт Петербург. Вероятно фабриката за тролове в Санкт Петербург е най-голямата. Има и хора, които работят от вкъщи. Тоест не можем да кажем, че там са били заети хиляда души - макар точно тази цифра да посочват .Какво знаете за обикновените служители? Това са предимно млади хора, на възраст около 20 години. Те работеха за пари. Заплатите бяха сравнително добри. Човек работи два дни, а следващите два почива. Аз поразпитах тук-таме и установих, че има и хора от други градове, както и от Украйна.Те се нуждаеха от пари, за да могат да си плащат наемите в Санкт Петербург.В САЩ ги обвиняват в опит да повлияят на изборите. Възможно ли е това, звучи ли Ви правдоподобно или е пресилено? Никой не знае дали и в каква степен тези тролове са повлияли на нагласите на американските избиратели. Но намесата в изборите е безспорен факт. Дори и само един човек да е публикувал по поръчка нещо на английски в социалните мрежи, това е опит за намеса. Не се съмнявам, че САЩ постъпват правилно. Разбира се, че това не са били 13 или 130 тролове. Зад тях стои огромна по обем работа, която не е спирала. Мисля, че срещу хората от списъка са били събрани достатъчно доказателства, за да им бъдат повдигнати обвинения.", "date": "2018.02.20", "title": "От кухнята на руските тролове: не са само тези тринайсет"}
{"url": "https://news.bg/energy/krasen-stanchev-ako-ima-aets-belene-energiyata-ot-neya-shte-e-neprodavaema.html", "text": "Докладът на БАН за АЕЦ \"Белене\" е нереалистичен, заяви пред bTV Красен Станчев - икономист и преподавател в СУ.Всички независими експертизи дават цена на електроенергията от нова атомна централа най-малко 80 евро за мегаватчас. Това означава, че тази централа не може да продаде онова, което произвежда, защото няма кой да го купи, поясни експертът.\"При възможностите, които имаме в момента за предвиждане на каквото и да е, се получава, че тази централа няма никакъв смисъл\", отбеляза той.АЕЦ \"Козлодуй\" се плаща от данъкоплатците, не се плаща от цените на тока. В момента тази централа дава евтина електроенергия, защото не са калкулирани и не са събрани разходите за нейното извеждане от експлоатация и за складирането на отработеното ядрено гориво, застраховките са смешни, допълни икономистът.\"Смята се, че тези централи са субсидирани. И аз мога да карам \"Ферари\", когато някой ми го плаща\", подчерта Красен Станчев.", "date": "2018.02.20", "title": "Красен Станчев: Ако има АЕЦ „Белене“, енергията от нея ще е непродаваема"}
{"url": "https://news.bg/world/malar-razkri-novi-obvineniya-po-ruskata-saga.html", "text": "От офиса на специалния прокурор на САЩ Робърт Мълър разкриха, че са повдигнати нови обвинения във връзка с разследването дали Русия се е намесила на американските избори през 2016 г., съобщават местни медии.Алекс ван дер Зваан, адвокат в известна кантора в Ню Йорк, е обвинен в лъжесвидетелстване. Той е дал лъжливи показания пред ФБР. На 16 февруари са му били повдигнати обвинения във федерален съд във Вашингтон. Той е излъгал разследващите за разговори, които се отнасят до информация, че е помогнал за подготвянето на процеса срещу украинския политик Юлия Тимошенко.Зваан е свързан с международната адвокатска кантора Skadden, Arps, Slate Meagher & Flom. Той е разпитан относно работата на фирмата през 2012 г. от името на украинското министерство на правосъдието. Обвиненият е излъгал разследващите за последните си контакти с Ричард Гейтс, който е обвинен заедно с Пол Манафорт за консултантската си работа в Украйна.Адвокатът също излъгал за разговорите си с някой си, който е наричан от правителството \"Лице А\". Зваан изтрил и не е предоставил имейли на специалния прокурор и на кантората.През септември вестник \"Ню Йорк таймс\" писа, че правосъдното министерство е поискало информация и документи от кантората, които се отнасят до работата на правителството на бившия украински президент Виктор Янукович.До момента са повдигнати обвинения във връзка с разследването на Русия срещу бившия съветник по национална сигурност на Белия дом Майкъл Флин, Пол Манафорт, бивш мениджър на предизборната кампания на Тръмп, Ричард Гейтс, работил в щаба на американския лидер, Джордж Пападопулос, бивш съветник на Доналд Тръмп, и срещу 13 руски граждани и три компании.", "date": "2018.02.20", "title": "Мълър разкри нови обвинения по руската сага"}
{"url": "https://news.bg/world/turskata-armiya-napadna-siriyski-pravitelstveni-sili-v-bitkata-za-afrin.html", "text": "Проправителствени сирийски бойци навлязоха в северния сирийски град Африн, където турската армия провежда операция срещу кюрдите вече месец, информира АП.Бойците ще подпомогнат сирийските кюрди в борбата им срещу Анкара. Турция предупреди, че ще нападне сирийската армия, ако не се изтегли от района.Държавната телевизия на Сирия показа около 20 автомобила с противовъздушни оръжия да навлизат в Африн от намиращото се в близост село Нубул. Бойците в автомобилите развяват флага на Сирия и скандират проправителствени лозунги.Телевизията допълва, че турците са започнали да обстрелват проправителствените сирийски сили.Турската армия нападна сирийските правителствени сили в района на Африн, каза военен източник пред \"Ал Масдар\".Според източника армията обстрелва силите до града. Към момента няма информация за жертви.Освен това армията на Турция е изпратила боен безпилотен самолет над позициите на сирийските сили, които пък са открили огън по безпилотника.Сирийските сили са въоръжени с противовъздушни оръжия и голям арсенал от ракети.Турският президент Реджеп Ердоган каза на пресконференция с македонския си колега, че малка терористична група, подкрепяща президента Башар Асад, се е оттеглила от Африн след турски артилерийски обстрел.По-рано днес Ердоган заяви, че скоро ще започнат да обсаждат Африн.", "date": "2018.02.20", "title": "Турската армия нападна сирийски правителствени сили в битката за Африн"}
{"url": "https://news.bg/world/nay-visokiyat-darven-nebostargach-shte-se-izvisi-v-yaponiya.html", "text": "Японската компания Sumitomo Forestry планира да построи най-високия в света дървен небостъргач, съобщи Би Би Си.Предвижда се носещата му конструкция да бъде от стомана и да се извисява на 350 метра. Тя обаче ще представлява едва 10% от общата маса на сградата. За строежа ще бъдат използвани 180 хиляди кубически метра дървесина, изцяло от видове, характерни за Япония.Небостъргачът трябва да бъде готов до 2041 година, когато се навършват 350 години от основаването на Sumitomo Forestry - един от световните гиганти в търговията с висококачествена дървесина.В сградата, която ще носи непретенциозното название W350, ще има 8000 апартамента, а етажите ще бъдат 70. Тя ще бъде сеизмоустойчива благодарение на диагоналните укрепващи елементи в носещата й конструкция. В нея ще бъдат разположени и офиси, магазини, хотели.Предвидени са тераси, на които ще бъдат оформени градини.Стойността на проекта е около 600 милиарда йени или 5.9 милиарда долара, което е двойно повече от средствата, необходими за построяване на обикновен небостъргач със същите размери.От компанията смятат, че поради непрекъснатото усъвършенстване на технологиите разходите може да бъдат снижени.", "date": "2018.02.20", "title": "Най-високият дървен небостъргач ще се извиси в Япония"}
{"url": "https://news.bg/politics/kolite-s-chista-energiya-shans-za-balgariya-i-es.html", "text": "Преходът към коли с чиста енергия може да намали зависимостта на страната ни от внос на петрол за сметка на произведена у нас енергия. Това заяви евродепутатът от ЕНП Андрей Ковачев, който бе домакин на конференция на високо равнище за бъдещето на нисковъглеродната мобилност в Европа под наслов \"Зареждане на бъдещето на Европа: как преходът от петрол подсилва икономиката\".Към момента почти 90% от петрола, който се консумира в ЕС, се осигурява чрез внос, като голямата част се използва за транспорт.\"Другото предимство от по-масовото навлизане на електромобили е подобряването на качеството на въздуха в градските райони. Въздушното замърсяване крие сериозни рискове за здравето и е необходимо да се вземат мерки. Заедно с бързото технологично развитие това задвижва един двигател за промяна в автомобилния сектор и България трябва да се позиционира, така че да може да се възползва от нея.\" - посочи Ковачев.\"Радвам се, че подобряването на качеството на въздуха е приоритет за Българското председателство, а освен това Министерството на икономиката работи по стратегия за насърчаване на електромобилността и изграждането на необходимата инфраструктура\", каза още евродепутатът.Сред основните оратори на форума беше заместник-председателят на Европейската комисия Марош Шефчович. В своето изказване той подчерта, че бързото технологично развитие предизвиква истинска революция в транспортния сектор, което открива нови хоризонти за европейската индустрия, но също така крие рискове от изоставане спрямо световната конкуренция.Други части на света като Азия и САЩ вече се утвърждават като лидери в производството на електромобили и европейската индустрия трябва да се адаптира към тези глобални развития, ако не иска да загуби своята конкурентноспособност, апелира Шефчович.В Европейския съюз транспортният сектор е отговорен за повече от една четвърт от въглеродните емисии и има ключова роля в декарбонизацията на икономиката.Конференцията събра на едно място представители на автомобилната индустрия, неправителствени организации и институциите, отговорни за разработването на национални и европейски политики в областта.", "date": "2018.02.20", "title": "Колите с чиста енергия - шанс за България и ЕС"}
{"url": "https://news.bg/society/70-sa-protiv-oblekcheno-naemane-na-rabotnitsi-ot-strani-izvan-es.html", "text": "Близо 70% от българите са против облекчаването на условията за привличане на работници от страни извън Европейския съюз.Това показват данни на \"Алфа Рисърч\" от представително проучване, направено за предаването \"Референдум\" на БНТ.По време на предаването тази вечер броят на хората, които не подкрепят облекчаването на условията, се е увеличил с малко повече от процент - в края на дискусията те са 69.7%.Обратна е тенденцията при подкрепящите приемането на работници от страни извън ЕС. Броят на тези, които нямат нищо против облекчаването на условията на наемане на такива кадри, е намалял с повече от 4%.Същевременно групата на хората, които казват, че трудно могат да преценят, е нараснала с 3.3 на сто в края на дискусията - до 4.5%.", "date": "2018.02.20", "title": "70% са против облекчено наемане на работници от страни извън ЕС"}
{"url": "https://news.bg/health/lichnite-lekari-za-razshireni-ag-pregledi-tryabvat-oshte-7-mln-lv.html", "text": "Нужни са седем милиона лева допълнително за разширяване на обхвата на жените, подлежащи на профилактичен преглед от специалист по акушерство и гинекология с изследване с цитонамазка. Това става ясно от становище на Националното сдружение на общопрактикуващите лекари, информира zdrave.net.Становището на организацията засяга предстоящите промени в наредбата за профилактичните прегледи и диспансеризацията.Осигурените към момента пари в бюджета на СИМП са за първичен преглед при гинеколог (на цена на първичен преглед) и цитонамазка в бюджета за МДД за всички около половин млн. жени в тази възрастова група. Не са включени тези, които биха подлежали на повторен преглед. Това е записано в официалното становище на лекарите, разпратено до медиите.В позицията си джипитата казват още, че дори и да приемем, че през такъв преглед ще преминат само половината от подлежащите, необходимата сума е около 7 млн. леваПозицията на НСОПЛБ е разпратена както до медиите, така и до здравния и финансовия министър, управителя на НЗОК, председателя на БЛС и др.От там посочват още, че стойността на медицинските направления за консултация и МДД (ако ОПЛ назначава цитонамазката) задължително трябва да бъдат изведени от бюджета за консултации и МДД, предварително да е планиран. Той трябва да е отделен от тези за остро възникнали здравни проблеми и да не подлежи на регулация и последващи санкции.Личните лекари определят предложената промяна за положителна. По тяхно мнение обаче тя би имала ефект само при изпълнение на посочените условия.", "date": "2018.02.20", "title": "Личните лекари: За разширени АГ прегледи трябват още 7 млн. лв."}
{"url": "https://news.bg/politics/abv-vazmuteni-ot-spreniya-dostap-na-lekari-i-uchiteli-do-obshtinskite-saveti.html", "text": "АБВ поздравява управляващите за това, че месец по-късно дойде първата поправка на антикорупционния закон и то от вносителя на закона Данаил Кирилов, а не седмица по-рано.Константин Проданов, председател на АБВ алармира на пресконференция за това, че екстрено са внесли поправки в антикорупционния закон, с които се налагат промени и в Закона за местното самоуправление и местната администрация. С тях на практика се забранява на лекари, учители, еднолични търговци и акционери да бъдат общински съветници.\"Самият закон е написан нескопосно, на коляно, няма месец от приемането на закона и вече предстои поправка в него\", коментира Проданов. Той обясни, че в антикорупционния закон се е въвела промяна, която налага всички общински съветници в страната в рамките на седмица да подадат декларация за конфликт на интереси, но вече при нови условия - еднолични търговци, акционери, участници в търговски дружества с общинско участие и реално хора, които са избирани по други правила, следва да декларират несъответствие, а самите изисквания ще изключат един голям кръг от хора от възможността да бъдат общински съветници.Той обясни, че вчера вечерта Данаил Кирилов е вкарал предложение за поправка в антикорупционния закон, с който срокът от една седмица става един месец, а необходимостта да се поддава тези декларации ще влезе в сила от последващите местни избори от декември 2019 г.Румен Петков алармира, че на практика с този закон се дискриминират повече от 4500 лекари и няколко хиляди учители, които са еднолични търговци. \"Този закон казва няколко хиляди учители не могат да бъдат кандидати за общински съветници, както и няколко хиляди лекари\", коментира той.По думите на председателя на АБВ Константин Проданов от промяната ще бъдат засегнати всички общински съветници, които са джипита, юристи, юристконсулти и всеки, който си е купил една акция на предприятие.Припомняме, споровете около новия антикорупционен закон вървят от месеци наред, като имаше и два законопроекта -  и на . Основната разлика обаче между тях е кой да назначава шефа на новия орган - парламентът или президентът.По темата корупцията и борбата с нея през октомври месец се състояха и два Консултативни съвета по национална сигурност при президента Румен Радев, които също . Правителството имаше но още в средата на декември президентът предупреди, че ще наложи вето. Това можеше да провали амбицията на управляващите, но законът беше приет на 20 декември.  над приетите текстове, което Проданов обяви и че АБВ организира експертен форум със сериозно международно участие на тема: АЕЦ \"Белене\" - ключ към развитието и сигурността на България.", "date": "2018.02.20", "title": "АБВ възмутени от спрения достъп на лекари и учители до Общинските съвети"}
{"url": "https://news.bg/world/bivsh-top-razuznavach-na-sasht-predupredi-da-ne-se-izvarshva-prevantiven-udar-po-kndr.html", "text": "Бивш военен командир и шеф на разузнавателна агенция на САЩ се обяви против извършване на превантивни удари по Северна Корея, пише \"Гардиън\".Адмиралът от резерва Денис Блеър заяви, че Вашингтон трябва да бъде подготвен да отговори военно, ако Северна Корея нападне САЩ или съюзниците им в региона, но не трябва да извършва изпреварващ удар, тъй като има висок риск и непредсказуемост.Бившият директор на Националното разузнаване предупреди за трудностите, които могат да възникнат при унищожаването на ядрените оръжия на КНДР.Блеър направи коментара на фона на разпространявана информация, че администрацията на президента Доналд Тръмп разглежда варианта и за ограничени превантивни удари.Адмиралът, който ръководи разузнаването от началото на 2009 до средата на 2010 г., подчерта, че с всичките тунели на КНДР голяма е вероятността при американско-южнокорейски удар да не бъдат засегнати ядрените възможности на тоталитарната държава., каза Блеър пред британския вестник.", "date": "2018.02.20", "title": "Бивш топ разузнавач на САЩ предупреди да не се извършва превантивен удар по КНДР"}
{"url": "https://news.bg/int-politics/turtsiya-obmislya-himicheska-kastratsiya-za-pedofili.html", "text": "Според турския министър на правосъдието, правителството обмисля въвеждането на химическа кастрация за насилници над деца, съобщава АП.Абдулахамит Гюл коментира, че според предлаганата мярка, съдилищата ще решават дали лицата, осъдени за сексуално насилие срещу непълнолетни, ще получават медикаменти, за да се \"елиминират\" сексуалните им желания.Коментарите са ден след като правителството реши да създаде комисия за справяне със случаи на сексуално малтретиране на деца.По-рано този месец 20-годишен е арестуван за изнасилване на 3-годишно момиче по време на сватбено тържество. Президентът Ердоган описва случаите на насилие като \"динамит, който ще срине обществото ни\".", "date": "2018.02.20", "title": "Турция обмисля химическа кастрация за педофили"}
{"url": "https://news.bg/health/3-godishno-dete-e-prieto-v-tezhko-sastoyanie-v-plovdiv.html", "text": "3-годишно момченце е в болница в Пловдив. Детето е в тежко състояние. На детето е оказана Спешна медицинска помощ и към настоящия момент е извършена животоспасяваща операция. Прокуратурата наблюдава досъдебно производство за това, че майка му го е оставила без надзор.3-годишното момченце е с тежка телесна повреда.Има съмнения дали върху него и сестричката му не е упражнено домашно насилие.По първоначални данни момчето е пострадало снощи 19 февруари около 19:30 часа в апартамент в центъра на Пловдив. Майката разказала, че детето се е намирало в кревачето си, когато върху главата му паднал гипсов орнамент, поставен на стената.Майката на детето - 38-годишната И.С. е задържана от полицията за срок от 24 часа.Жената отглеждала сама двете си деца - близнаци на 3 г. Бащата на децата работи в чужбина. Под ръководството на прокуратурата е извършен оглед на дома, в които са живели майката и децата. Предстои да бъде назначена съдебно-медицинска експертиза, която да установи вида и механизма на причиняване на телесните повреди, извършва се и повторен оглед на местопроизшествие.", "date": "2018.02.20", "title": "3-годишно дете е прието в тежко състояние в Пловдив"}
{"url": "https://news.bg/world/unitsef-vsyaka-godina-2-6-mln-bebeta-umirat-oshte-prez-parviya-mesets.html", "text": "Бебетата в най-бедните държави в света, предимно тези в Африка, все още са изправени пред \"тревожни\" рискове от преждевременна смърт, която е 50 пъти по-висока в сравнение с богатите държави.Това става ясно от доклад на УНИЦЕФ, цитиран от АФП.Докато през последната четвърт на века се забелязва подобрение на здравето на по-големите деца, от УНИЦЕФ подчертават, че няма подобен напредък при смъртността сред бебетата, които са на по-малко от месец.В изследването се отбелязва, че шансът новороденото в Пакистан - най-високата смъртност сред новородените в света - да умре е 1 на 22, а в Япония - 1 на 1 111.Осем от десетте държави с най-висок риск са в Субсахарска Африка, където бременните жени е по-малко вероятно да получат помощ заради бедност, конфликти и слаби институции.Осемте страни са Централноафриканската република (шансът да умре е 1 на 24), Сомалия, Лесото, Гвинея Бисау и Южен Судан (1 на 26), Кот д'Ивоар (1 на 27), Мали и Чад (1 на 28).Всяка година 2,6 милиона бебета умират още през първия месец. 1 милион бебета умират при раждането.Според УНИЦЕФ 80% от смъртните случаи при новородените могат да бъдат предотвратени.Докато в богати държави като Норвегия има 18 лекари, медицински сестри и акушерки на всеки 10 000 души, то в бедна Сомалия е само един.Страните с най-ниска смъртност при новородените са: Япония, Исландия (1 на 1000), Сингапур (1 на 909), Финландия (1 на 833), Естония и Словения (1 на 769); Кипър (1 на 714) и Беларус, Люксембург, Норвегия и Южна Корея (1 на 667).САЩ са на 41-о място.", "date": "2018.02.20", "title": "УНИЦЕФ: Всяка година 2,6 млн. бебета умират още през първия месец"}
{"url": "https://news.bg/int-politics/kitay-iznasya-dronove-rainbow-4-v-sauditska-arabiya-i-irak.html", "text": "Китай изнася над 30 разузнавателни и ударни безпилотни летателни апарати (БЛА) Rainbow-4 (CH-4, \"Цайхун-4\"), съобщава South China Morning Post, цитирани от \"Тасс\".Допълват, че сред купувачите на дроновете са страни като Саудитска Арабия и Ирак. Интересът към придобиване на устройството се показва от \"около десетина държави\".Rainbow-4 е разработен като отговор на американския безпилотен апарат MQ-9 Reaper, който се използва от Пентагона за разузнаване и точни ракетни удари.Изнесените китайски дронове са използвани от купувачите за операции за борба с тероризма и патрулиране на границите. Твърди се, че те са извършили повече от 400 удара с ракети, чиято точност възлиза на 96%.Докладът не уточнява как китайската страна е получила информация за естеството на тези мисии. Вероятно информацията е изкарана от бордовите компютри по време на поддръжка, пише китайският вестник.Общата стойност на доставените дронове е около 700 млн. долара. Вероятно е тази цифра да включва и цялостно сервизно обслужване и резервни части. Цената на всеки дрон е 4 милиона долара, посочва публикацията.Дължината на този тип машини е 8.5 м, размах на крилете - 18 м. БЛА CH-4 има маса на излитане 1300 кг и може да носи четири управляеми ракети, достига скорост до 235 км/ч. Тези дронове извършват полети на височина до 5000 м, но могат да стигнат и до 7200 метра.Според експерти, през последните години, Китай бързо увеличава производството на свои безпилотни апарати, които са значително по-евтини от западните им конкуренти и може да имат добри перспективи на международния пазар. През юли 2017 г. е пуснат в експлоатация и нов модел, Rainbow-5.", "date": "2018.02.20", "title": "Китай изнася дронове Rainbow-4 в Саудитска Арабия и Ирак"}
{"url": "https://news.bg/world/es-obmislya-da-predlozhi-na-london-privilegirovan-dostap-do-edinniya-pazar.html", "text": "Европейският парламент подготвя резолюция, с която ще поиска по-гъвкави преговори за Брекзит, информира Business Insider, позовавайки се на източници.Документът от 60 параграфа ще призове за \"споразумение за асоцииране\" с Великобритания след излизането от ЕС, което ще позволи на Лондон да запази \"привилегирован\" достъп до единния пазар. Според разпространяваната информация парламентът има за цел да приеме резолюцията преди ЕС да финализира насоките за преговорите за бъдещите отношения с Обединеното кралство, което е възможно да стане в средата на март.Развитието представлява отстъпление от заетата от главния преговарящ на ЕС за Брекзит Мишел Барние позиция. По-рано този месец той заяви, че Великобритания \"затваря вратата\" за достъпа до единния пазар по модела с Норвегия и Швейцария. Той добави, че към момента Лондон се насочва към хаотично отцепване от съюза.Междувременно британският министър за Брекзит Дейвид Дейвис увери, че напускането на ЕС няма да промени Великобритания, пише \"Гардиън\".Той се опита да успокои европейския бизнес, че бъдещите регулации като цяло ще са в съответствие с правилата на ЕС.Дейвис говори пред бизнес лидери на форум във Виена.Министърът призна, че са необходими някои символични промени в резултат на референдума, но повтори наскоро направен коментар от финансовия министър Филип Хамънд, че влиянието върху британското общество ще бъде ограничено.Брекзит неизбежно означава промяна по начина, по който британските, австрийските компании и компаниите в ЕС правят бизнес, каза той., увери Дейвис.", "date": "2018.02.20", "title": "ЕС обмисля да предложи на Лондон \"привилегирован\" достъп до единния пазар"}
{"url": "https://news.bg/regions/balgariya-zasicha-predsedatelstvoto-s-shveytsarska-tochnost.html", "text": "Управлението на времето е един много важен механизъм, който определя участието на Швейцария в председателството на Съвета на ЕС.С тези думи Н.Пр. Денис Кнобел, посланик на Швейцария у нас, откри церемонията за дарението на реставрираните часовници в НДК. Кнобел заяви, че часовниците са една много важна част от Швейцария и страната му е горда с направеното.Стенните часовници \"Омега\", предмет на дарение от едноименната швейцарска фирма, отново красят Централното фоайе на НДК, както през 1981 г.Със съдействието на Швейцария са предоставени още шест нови часовника за залите три и шест, в които се провежда Българското европредседателство на Съвета на ЕС.Двата стенни часовника в Централно фоайе на НДК с марка \"Омега\" са част от автентичния интериор на сградата. Това са единствените електронни часовници от този вид в Източна Европа, запазени до днес. Те са поставени там през 1981 г. при построяването на сградата и са подарък от компанията - производител на едни от най-популярните марки часовници в света.Часовниците са настроени на брюкселско и българско време и по този начин \"Омега\" се превръща в марката-часовница, която официално отброява времето на Българското председателство.Възстановяването на двата часовника в Централно фоайе кореспондира с желанието на ръководството на НДК да работи по посока на максимално възстановяване на оригиналния вид на сградата по думите на изпълнителният директор на НДК Ангел Митев.\"Когато говорим за часовници, става въпрос за време и традиции, които са най-важни\", изтъкна председателят на директорите в НДК Борислав Велков и сподели, че всички културни системи и традиции съществуват благодарение на своите традиции и всичко, което е в тях.Той добави още, че в НДК има часовникар, който е назначен на щат, с което се показва уникалното отношение към всичко, което е създадено в двореца до този момент.Часовниците \"Омега\" са част от автентичната часовникова система на НДК, която включва 120 часовника в цялата сграда. Много от нефункциониращите часовници бяха подменени с нови по време на ремонтните дейности. Часовниците в НДК са с вградена GPS система и се сверяват по Гринуич. Част от механичните отчитат освен точното време, също и дата, както и ден от седмицата. Всички те се управляват от т.нар. часовници-майки, които се намират в специално помещение в Двореца и са под постоянно наблюдение.Швейцарските часовници \"Омега\" са едни от най-реномираните в света. Компанията е основана през 1848 г. от Луи Бранд и оттогава до ден-днешен е сред най-известните световни марки. Часовници Omega ползват Олимпийските игри, американската и британската армии, NASA. Марката е неизменно на ръката и на култовия филмов образ Джеймс Бонд от 1995 г. насам. Сега вече и НДК се нарежда сред ползвателите на Omega.На представянето на дарението присъстваха председателят на директорите на НДК Борислав Велков, изпълнителният директор на културната институция Ангел Митев, председателят на \"Омега\" за България\" и посланикът на Швейцария Денис Кнобел.", "date": "2018.02.20", "title": "България засича Председателството с швейцарска точност"}
{"url": "https://news.bg/crime/shefat-na-rayonnata-prokuratura-v-pazardzhik-podade-ostavka.html", "text": "Георги Кацаров - ръководителят на Районната прокуратура в Пазарджик подаде оставка, съобщи БНР.Оставката на Кацаров е подадена след като той е провел разговор с главния прокурор Сотир Цацаров.Говорителят на прокуратурата в Пазарджик Пламен Пантов не коментира случая и не потвърди, нито отрече депозираната оставка на Кацаров.Името на пазарджишкия прокурор стана популярно по време на случая във Виноградец, където шестгодишно дете стреля и уби собственик на заведение. Детето стреля с пистолета на тогавашния председател на Общинския съвет в Септември Лазар Влайков.Близките на убития обвиниха прокурор Кацаров, че е поддържал нерегламентирани контакти с престъпници, но Кацаров отрече категорично това да е вярно.Има хипотези, че оставката на Кацаров е свързана с кмета на Септември Марин Рачев, който се разследва за източване на Общината.", "date": "2018.02.20", "title": "Шефът на районната прокуратура в Пазарджик подаде оставка"}
{"url": "https://news.bg/crime/advokatite-na-joan-matev-iskat-protses-pri-zakriti-vrata.html", "text": "Състав на СГС заседава по делото срещу  през лятото на 2015.Подсъдимият Йоан Матев пристигна в съдебната зала със закрито лице и нахлупена напред козирка на шапка. Делото протича при засилен медиен и обществен интерес.Съдът уважи заведените искови молби от родителите на убития Георги Игнатов за предявени неимуществени и морални щети в общ размер на 400 хил.лв. Съдът счете, че няма пречка гражданският иск на родителите да бъде приобщен към наказателното дело.Майката на убития Георги заведе иск за нанесени неимуществени щети в размер на 200 хил. лв. В същия размер е и исковата молба на бащата Валентин Игнатов. Съдът счете, че заведените искови молби на Албена Георгиева и Валентин Игнатов по чл 77 и чл 85 от НПК няма да затрудни по какъвто и да е начин процесът.Така заведените молби на родителите за нанесени изключително силни и много болка и страдание бяха приобщени към наказателното производство.Състав на СГС остави в ареста подсъдимия за жестокото убийство в Борисовата градина Йоан Матев. В рамките на днешното разпоредително заседание защитата поиска преместване на Матев от Столичния арест в Централния Софийски затвор, както и разглеждане на делото при закрити врата. Защитата изтъкна, че има пропуски по отношение на събраните доказателства и настояха за събирането на нови такива. Адвокатът на Матев поиска връщане на делото в досъдебна фаза заради пропуски при предоставянето на събраните доказателства на защитниците на подсъдимия Матев.Прокуратурата от своя страна настоя, че няма основания за връщане на наказателния процес в досъдебна фаза.Съдът след съвещание постанови, че липсва обстоятелство, което да налага разглеждането на делото при закрити врати и отбеляза, че публичността е една от гаранциите за справедливост.Настоящият състав на съда посочи, че ще се излезе с отделно определение по исканото от защитата привеждане на лицето в централния затвор. Съдът остави без уважение искането на защитата за прекратяване на настоящото наказателно производство, както искането за гледането на делото при закрити врата.Съдът счете, че не са налице нарушения на процесионалните действия, които да доведат до съществено нарушение правата на подсъдимия. Съдът изрично посочи, че не е вярно, че материалите по приключеното досъдебно производство не са предявени по надлежния ред на защитниците на Матев. На защитниците са предоставени и събраните веществени доказателства по делото. Настоящият съдебен състав е на мнение, че това не предполага връщането на делото в предходна досъдебна фаза.В хода на настоящото разпоредително заседание съдът насрочи делото за разглеждане при открити врата за 12 април от 10.00 часа.Иван Томов, адвокат на Йоан Матев, коментира, че подзащитният му не трябва да остане под стража от гледна точка на закона. Искането на защитата заседанието да е закрито, адвокатът обясни със здравословното състояние на Йоан, което не е добро.На въпрос дали пречи или помага публичността по делото, той отговори, че няма проблем това делото да бъде публично, но не са предявени публичните доказателства по делото на 12.11.2017 г. Той добави още, че резервният защитник сам се е разписвал по материалите за делото.\"Ако делото отиде в Апелативния съд, то ще отнеме още две седмици, за да се върне самото дело\", каза още той и обясни, че могат да се явяват и по двама адвокати на дело.Томов добави още, че ще има нови доказателства по делото и нови експертизи, които са от съществено значение по изясняване на делото.Припомняме, Йоан Матев беше обвинен за .Убийството на Георги беше извършено посред бял ден в парка, точно срещу бариерите на двора на БНР. Момчето е имало среща с приятели малко по-късно, а след като е бил намушкан е успял да се обади по телефона на приятелката си. Тя подала сигнала към тел. 112.Дни след деянието на сайта си МВР беше , показващ как младеж бяга от района на престъплението. Полицията апелира към гражданите за съдействие за изясняване на самоличността на бягащия предполагаем извършител на убийството, тъй като дълго време .Йоан Матев беше  - близо година и половина след престъплението. Тогава бе обявено, че братът на задържания е съобщил, че Йоан признал пред него за извършеното.Според информацията, дадена от полицията, след престъплението Йоан Матев и променил изцяло външността си, включително е започнал и да тренира, за да натрупа маса.От една година  с мярка за задържане под стража.", "date": "2018.02.20", "title": "Адвокатите на Йоан Матев искат процес при закрити врата"}
{"url": "https://news.bg/world/moskva-prizna-za-ubiti-rusnatsi-v-siriya.html", "text": "Десетките убити руснаци и граждани на държавите от ОНД в Сирия не са военнослужещи.Тази позиция изрази външното министерство на Русия, информират местни медии.През миналата седмица ведомството обяви, че най-малко петима доброволци от Русия са убити при извършени от САЩ военни удари по просирийски сили в арабската държава.Днес министерството подчерта, че убитите десетки руски граждани и граждани на държавите от ОНД не са военни.При последните военни сблъсъци, при които руски военнослужещи не са участвали по никакъв начин, са убити граждани на Русия и на държави от ОНД, няколко други са ранени, отбеляза министерството.Правителството обяви, че на ранените им се помага да бъдат настанени в болници в Русия.На 15 февруари говорителят на Министерството на външните работи Мария Захарова съобщи, че според предварителната информация петима руски граждани са убити при сблъсъците в Сирия.Междувременно руският външен министър Сергей Лавров заяви, че действията на САЩ по отношение на кюрдите в района на Африн в Сирия изглежда са \"умишлено провокирани\". Според него неуместно е Вашингтон да се възползва от ситуацията с кюрдите в Сирия с цел \"всяване на хаос\" в арабската държава.Той призова ситуацията в Северна Сирия да бъде разрешена на базата на териториалната цялост на държавата. По думите му конфликтът може да бъде разрешен чрез директни преговори.", "date": "2018.02.20", "title": "Москва призна за убити руснаци в Сирия"}
{"url": "https://news.bg/politics/bsp-atakuva-nared-sadi-tsvetanov-kritikuva-borisov-pita-tsatsarov.html", "text": "Лидерът на партията Корнелия Нинова нападна Цветан Цветанов, който грубо засегнал Елена Йончева.На редовния брифинг на БСП във вторник стана ясно, че депутатът Елена Йончева завежда дело срещу Цветанов. Ели има пълната ни подкрепа, до последно ще работим за чистото й име, каза соцлидерът. Атаката срещу Йончева била заради разкриването на корупцията по оградата с Турция.Червените искат отговор от главния прокурор защо не им дава отговор докъде е стигнала проверката на ДАНС за корупцията по оградата. Ще има ли образувано досъдебно производство и ще спази ли прокуратурата сроковете си, интересува се Нинова. Лидерът на социалистите пропомни, че още на 6 декември миналата година прокуратурата е обяснила, че в кратки срокове ще излезе с решение.Корнелия Нинова \"захапа\" и Бойко Борисов, тъй като според нея той излъгал, че е изтеглил Истанбулската конвенция. Спорният документ още е разпределен по комисии в Народното събрание. Лидерът на БСП ще иска на утрешното заседание кабинетът да изтегли документа.Соцводачът коментира и последния скандал в здравеопазването с искането за оставка на шефа на НЗОК от страна на здравния министър. Корнелия Нинова защити шефа на НЗОК Камен Плочев, който направил съвсем законно актуализация на бюджета на Касата. Бойко Борисов трябвало да си подаде оставката, защото през януари премиерът изхарчил незаконно, по думите й, същата сума само че незаконно.БСП иска незабавна актуализация на държавния бюджет и бюджета на НЗОК. Тези пари не били лични на Борисов, нито пък държавата му била бащиния, по думите на Корнелия Нинова. Ако бъде внесена оставката на професор Камен Плочев, червените няма да подкрепят тази оставка. Здравеопазването е в колапс, убедена е Корнелия Нинова. Тя настоява за сериозен дебат за състоянието на здравната система.Елена Йончева е ядосана на Цветанов, задето казал, че тя е източвала КТБ. Господин Цветанов има опит в охулване, смята Йончева, която и припомни, че над шест пъти държавата е осъдена от съда в Страсбург заради лъжите на заместник-председателя на ГЕРБ.Докладът на ДАНС за корупцията по границата бил разгромяващ и Елена Йончева настоя той да стане публичен. Къде е този доклад на ДАНС, пита Йончева. Стана ясно от пресконференцията на червените, че ако бъде отстранен Валери Жаблянов като заместник-председател на НС, левицата няма да излъчи друг на негово място. За войната между президент и премиер Корнелия Нинова изтъкна, че Румен Радев е избран като алтернатива на правителството. Хубаво за демократичния живот било, че Борисов има алтернатива. Нейната оценка е, че спорът между двамата е полезен, тъй като бил по принципни въпроси.", "date": "2018.02.20", "title": "БСП атакува наред - съди Цветанов, критикува Борисов, пита Цацаров"}
{"url": "https://news.bg/world/ne-sme-v-targovska-voyna-sas-sasht-uveri-bryuksel.html", "text": "ЕС увери, че не е в търговска война със САЩ, информира ForexLive, позовавайки се на \"Ройтерс\".Европейската комисия обяви, че е изразила безпокойството си пред Вашингтон относно вероятността да бъдат наложени мерки за ограничаване вноса на стомана и алуминий. Комисията предупреди, че е готова да реагира, ако европейската индустрия бъде засегната.Заявихме ясно пред администрацията на САЩ на най-високо ниво, че сме дълбоко обезпокоени от мерките, които могат да засегнат индустрията на ЕС, каза говорителят на ЕК Маргаритис Схинас.Ще предприемем съответните мерки за защита на индустрията на ЕС и сме готови да реагираме бързо и по подходящ начин в случай, че нашият износ бъде засегнат от рестриктивни мерки на САЩ, подчерта говорителят и добави: \"Не, ние не сме в търговска война\".Търговското министерство на САЩ препоръча на президента Доналд Тръмп да наложи ограничения върху вноса на стомана и алуминий от Китай и други държави, включително мита и квоти за внос.", "date": "2018.02.20", "title": "Не сме в търговска война със САЩ, увери Брюксел"}
{"url": "https://news.bg/int-politics/sasht-testvat-s-razrushiteli-rusiya-v-cherno-more.html", "text": "САЩ тестват \"чувствителността\" на Русия в Черно море. Пентагонът обяснява увеличаването на военното си присъствие в Черно море чрез \"засилената активност на Русия\" и необходимостта от защита на съюзници от НАТО, съобщава \"Взгляд\".\"Черно море е зоната на нашето господство и корабите на американските военноморски сили тук са \"под пълен контрол\". Но какво ще стане, ако американците надхвърлят броя на корабите, предвидени в международните договори\", се питат в Москва.\"Американската демонстрация на власт в Черно море е сигнал за Русия\". С такива заглавия, американски медии съобщават увеличеното присъствието на американския флот, в море, което е стратегически важно за Русия. Това американско присъствие е увеличено двойно миналата неделя.Пред CNN, източник от американското правителство, цитиран от руската медия, коментира, че американското военно присъствие трябва да стане нова норма за Русия и да \"намали чувствителността\" във връзка с военната дейност на САЩ в Черно море. \"Чувствителността\" на Русия се проверява редовно, както се проверява и ефективността на руския Черноморския флот.Миналата събота разрушителят \"Карни\" мина през Босфора и влезе в Черно море на следващия ден. Този разрушител е оборудван със система за противоракетна отбрана Аегис, крилати ракети Томахоук, противокорабни ракети Харпун.По-рано, друг американски разрушител, \"Рос\", също оборудван с Аегис и Томахоук навлезе в Черно море. Преди това в района остава британския разрушител \"Дънкан\". Както отбелязва от руската медия, съюзникът на САШ, Великобритания се завръща в Черно море за първи път след Втората световна война.Що се отнася до появата на \"Карни\" и \"Рос\", обяснението се съдържа в официалното изявление на командването на американския флот. \"Нашето решение за съвместно използване на два кораба в Черно море е активно, а не реактивно\", коментира Кристофър Грейди, командир на шести флот в коментар на официалния сайт на флота.За последен път двата кораба са били в Черно море през юли 2017 г. по време на американско-украинските тренировки Sea Breeze.По време на тези учения украинският президент Петро Порошенко е на борда на разрушителя \"Карни\". И през януари тази година същият разрушител прави посещение в пристанището на Одеса. През 2017 г. американски кораби са посетили \"перлата на морето\" поне десет пъти.Ако американците надхвърлят броя на корабите по международните договори, или ако те отидат в нашите териториални граници, то това би било нарушение, се казва в коментар на председателя на комисията на Съвета на Федерацията за защита на държавата Андрей Климов. \"Няма нищо хубаво в това, дори и само заради факта, къде е Америка и къде е Черно море\", коментира той.\"Представете си, че пратим ескадра около Куба или Венецуела и периодично се приближаваме до американското водно пространство. Очевидно ще има паника, викове, ужас, обвинения и много други неща\", обобщи Климов.Адмирал Комоедов коментира, че в случай на нарушение \"можем да изпратим няколко подводници до Филаделфия или Маями, но няма да го направим\".В крайна сметка може да се повтори ситуацията с разрушителя \"Доналд Кук\", като Комоедов припомня 2014 г. в разгара на събитията в Крим, руски бомбардировач Су-24 е прелетял над разрушителя 12 пъти.  Той коментира, че руска система е блокирала електрониката на системата \"Аегис\". \"Това беше шок за американците, Пентагонът обвини Русия в нарушение на международни договори, както и 27 американски моряци подадоха оставка. Между другото, можехме да направим така, че и сругата \"половината от екипажа\" да си напишат молбите за напускане\", коментира Комоедов.", "date": "2018.02.20", "title": "САЩ тестват с разрушители Русия в Черно море"}
{"url": "https://news.bg/crime/globiha-10-punkta-za-tehnicheski-pregled-na-avtomobili-v-sofiya.html", "text": "При внезапна проверка на пунктове за технически преглед служители на ИА \"Автомобилна администрация\" съставиха 46 акта.Санкционирани са пунктовете допуснали автомобили без платен пътен данък.Проверката се е осъществила на територията на София, а от \"Автомобилна администрация\" са установили, че в 10 пункта техническите специалисти са допуснали 46 превозни средства да преминат успешно прегледа, без да е платен данъкът към съответната община.Санкцията за такова нарушение е в размер на 1500 лева. На пунктове, при които са установени нарушения, ще бъде задействана процедура по отнемане на разрешителните.ИА \"Автомобилна администрация\" ще продължи да извършва изненадващи проверки на пунктове за технически прегледи в цялата страна.", "date": "2018.02.20", "title": "Глобиха 10 пункта за технически преглед на автомобили в София"}
{"url": "https://news.bg/world/politsiyata-pogna-i-priblizheni-na-netanyahu-za-koruptsiya.html", "text": "Полицията на Израел съобщи, че подозира в корупция приближен на премиера Бенямин Нетаняху, който е предложил на съдия топ позиция в замяна да прекрати корупционен случай срещу съпругата на министър-председателя, информира АП.Това е последният скандал, който обхваща вътрешното обкръжение на израелския лидер. Нетаняху вече е обвинен в корупция по два случая.Нир Хефец, бивш говорител на семейство Нетаняху, е заподозрян, че е предложил на съдия Хила Герстел да поеме поста на главен прокурор, ако прекрати съдебен случай срещу Сара Нетаняху.Предложението никога не е било материализирано.По-рано полицията посочи Хефец като един от двама приближени на Нетаняху, които са заподозрени за корупция по отделен случай. Бившият директор в министерството на комуникациите Шломо Филбер, който е приближен на премиера, също е сред заподозрените. Двамата са насърчавали регулация за стотици милиони долари на израелската телекомуникационна компания Bezeq в замяна на положително отразяване на Нетаняху в новинарски сайт.Нетаняху не е заподозряно по случая, но може да бъде разпитан.През миналата седмица полицията обяви, че има достатъчно доказателства да се повдигнат обвинения в корупция срещу министър-председателя.", "date": "2018.02.20", "title": "Полицията погна и приближени на Нетаняху за корупция"}
{"url": "https://news.bg/int-politics/turtsiya-ne-e-sigurna-dali-siriyski-pravitelstveni-sili-shte-vlyazat-v-afrin.html", "text": "Сирийските правителствени сили все още не са влезли в района на Африн и не е ясно дали ще го направят, коментира външният министър на Турция, цитиран от \"Ройтерс\".Сирийски държавни медии заявиха вчера, че проправителствена милиция ще влезе в Африн \"в рамките на часове\", но до вечерта подобно разполагане на сили не се е случило.Турция заяви, че ще се изправи срещу сирийските правителствени сили, ако влязат в северозападната част на Африн, ако решат да помогнат на кюрдските бойци. Турция предприе офанзива в Африн миналия месец. Анкара предполага, че съществуват \"тайни преговори\" за сирийски войски в Африн, а кюрдските сили ще дадат на сирийските войски позиции там, съобщава \"Тасс\"\"Информацията за споразумения между режима на Башар Асад и терористите от \"Силите за народна самоотбрана\" и партията \"Демократичен съюз\" за Африн е пропаганда, но това не означава, че тайни преговори не се водят по въпроса\", коментира Ибрахим Калин, говорител на президента Ердоган.", "date": "2018.02.20", "title": "Турция не е сигурна дали сирийски правителствени сили ще влязат в Африн"}
{"url": "https://news.bg/int-politics/turtsiya-arestuva-170-voenni-po-obvineniya-za-opita-za-prevrat.html", "text": "Турските власти издадоха заповеди за задържане на 170 военни, заподозрени за опита за преврат от 2016 година, съобщава \"Анадолу\", цитирана от \"Ройтерс\".Операцията съсредоточена в Истанбул и разпространена в други 37 провинции, включва пенсионирани, уволнени и действащи военни, като 22-ма са задържани сутринта. Смята се, че заподозрените са се свързали с имами чрез предплатени карти и телефони.Арестите са част от противодействието на Турция срещу мрежата на мюсюлмански духовник Гюлен, който Анкара обвинява в неуспешния преврат.", "date": "2018.02.20", "title": "Турция арестува 170 военни по обвинения за опита за преврат"}
{"url": "https://news.bg/politics/ot-balgarite-iskat-novo-pravitelstvo.html", "text": "Общ процес на отлив на политическо доверие и засилване на политическата апатия сред българския избирател. Доверието във властта отново започва да се разклаща и идеята за нови избори набира скорост.В момента всеки трети българин предпочита смяна на някои министри в рамките на кабинета, а други 23 на сто са за ново правителство в рамките на сегашния парламент.Отчетливо се увеличава делът на негласуващите и колебаещите се дали изобщо да отидат до урните. Само преди 8 месеца този дял е бил 25 на сто, доколкото в момента агенция \"Афис\" ги измерва на повече от 35%. Това ги превръща в най-голямата \"(а)политическа сила\".Най-отчетливо и видимо спадът на политическото доверие се отбелязва при Обединените патриоти.Към момента едва 3,8 на сто от българите декларират подкрепа за националистите. Преди няколко месеца този дял е бил малко над 6%. Нещо повече, забелязва се ерозия по отношение на водещите лица на патриотите. Ако доверието във вицепремиера Каракачанов е било 38% в средата на миналата година, то към настоящия момент говорим за малко под 30 на сто. Сходна е ситуацията при другата знакова фигура - вицепремиера Валери Симеонов - спад от 19 на 16 процента. И в двата случая наблюдаваме идентичен процес - затваряне и капсулиране на гласуващите традиционно за националистическите формации и загуба на периферен вот. Като че ли всичко това не е изненада след поредицата от ситуации и остри реакции през последните седмици.Случващото се при другите политически формации не е коренно различно. Забелязва минимален, но постоянен спад при \"Воля\", като към този момент партията на Веселин Марешки има подкрепа от 2,5%, което поставя нейното присъствие в един следваща парламент под въпрос.ДПС са стабилизирали електоралната си подкрепа на малко над 7%. Говорейки за електоралната мощ на Движението, уговорката за флуидния характер на мобилизацията е неизбежен.Към момента водещият партньор в управляващата коалиция ГЕРБ събира подкрепата на 26% от пълнолетното население, което е загуба с около 4% в сравнение с преди 8-9 месеца, непосредствено след старта на кабинета.;При левицата тенденцията не е много различна, като към момента готовите да изберат социалистите са 22,4% - колкото приблизително са били и през лятото на миналата година. \"Афис\" отбелязват дори минимален ръст в подкрепата. Основната отлика между двете най-големи политически сили е в това, че ГЕРБ очевидно губи избиратели, а БСП не прибавя съществено такива. На това обстоятелство се дължи скъсената дистанция между двете водещи политически формации.Според анализа на \"Афис\" можем да очакваме изненадващи събития в близко бъдеще. От една страна, едва ли ще бъдем свидетели на тежки вътрешнополитически драми преди края на българското домакинство на ЕС, т.е. до средата на годината. В момента мачът се играе на наш терен, ние подаваме топката, очакваме да ни върнат паса, за да отбележим гол. Или поне това е метафората за политическия залог, който стои пред управляващите и преди всичко пред премиера Борисов. Несъмнено този залог е важен, а и той многократно беше разказан като единствения аргумент за сформиране на правителство в толкова непопулярна конфигурация - дясно-центристка партия, декорирана от националистически формации.Доколко обаче може този аргумент да работи, без да се протърка от употреба? Действията на коалиционния партньор през последните седмици (Истанбулска конвенция, казусът Ска Келер и др.) недвусмислено водят до два ефекта. Мобилизиране на подкрепа сред евро-скептиците; и позацапване на имиджа ни пред Европейските партньори. Единственият въпрос е докъде можем да стигнем в тази посока и как това влияе върху подкрепата за властта.Да не забравяме и факта, че нервите на Борисов не са железни, и той вече го е показвал няколко пъти.Освен това данните на АФИС показват, че в интервал от 9 месеца се забелязва, че все повече български граждани снемат подкрепата си от настоящия кабинет (от 40 на сто през май 2017 до 27 на сто през февруари 2018), като същевременно расте делът на онези, които желаят незабавна оставка и нови избори (от 13% през май миналата година, до 23% сега). Ако тази тенденция се запази до средата на годината, тя ще стигне нивата от периода преди и около президентските избори от 2016 г., когато искащите нов вот надхвърлиха дела на привържениците на тогавашния кабинет.В цялата тази пъстра картина от вътрешни и външни фактори не трябва да се пропуска следното. Към момента конфликтът между премиера Борисов и президента Радев се изостря. Одобрението обаче е в полза на държавния глава, който е един от най-рейтинговите политици през последните години. Може би премиерът търси конфликта, за да почерпи от президентската харизма и да компенсира загубата на доверие и одобрение напоследък. Дали обаче ще му стигнат силите?Едно е сигурно. Следващите седмици и месеци ще продължат да бъдат напрегнати и наситени с динамика, която вещае внезапни обрати. Като че ли е очевидно, че политическия елит няма намерение да кротува, а заедно с него и общественото мнение.", "date": "2018.02.20", "title": "¼ от българите искат ново правителство"}
{"url": "https://news.bg/politics/samo-16-ot-balgarite-podkrepyat-istanbulskata-konventsiya.html", "text": "Едва 16% от българите подкрепят ратифицирането на Истанбулската конвенция. Това стана ясно от последното проучване на изследователски център \"Тренд\".Представителното изследване е проведено сред 1004 пълнолетни българи по метода \"лице в лице\" между 1 и 8 февруари.Превърналата се в централната тема за политическия и обществен дебат, Истанбулската конвенция получава слаба подкрепа от българите. Само половината от анкетираните заявяват, че са запознати с документа. Данните сочат, че най-запознатите са хората с висше образование. Две трети от висшистите твърдят, че са запознати с Конвенцията на Съвета на Европа за превенция и борба с насилието над жени и домашното насилие.Приблизително равен брой респонденти отговарят, че следят (46%) или не следят (47%) дебатите около Истанбулската конвенция. Най-голям дял от висшистите следят дебатите около конвенцията, а най-малък интерес предизвиква тя сред най-младите, които са на възраст между 18 и 29 години.Само 16% от всички български граждани подкрепят приемането на Истанбулската конвенция, а 46% са на обратното мнение. Данните на \"Тренд\" сочат, че няма динамика в демографската разбивка по пол, следователно жените не възприемат конвенцията като документ, защитаващ техните права.При привържениците на ГЕРБ мнението относно конвенцията е разделено на две равни части, поради ясно заетата позиция от страна на партията относно документа.От изследователския център информират, че проучването вече е било проведено, когато премиерът  на конвенцията от НС. Общественият защитник Мая Манолова и президентът Румен Радев получават практически еднакви положителни оценки. 63% от респондентите са дали положителна оценка на работата на президента, омбудсманът получава подкрепата на 62%. Следваща по ниво да одобрение е Българската православна църква, като над половината от българските граждани (51%) дават положителна оценка за работата й. Традиционно с най-ниско обществено одобрение се ползват съдът и прокуратурата с по 19% и за двете институции.Сред членовете на Министерски съвет Бойко Борисов получава най-сериозно одобрение. Той има 45% положителни оценки за работата си.Красимир Каракачанов, Томислав Дончев и Лиляна Павлова са министрите, които получават най-висока оценка за работата си. В дъното остават Бисер Петков, Емил Караниколов и Боил Банов. Според \"Тренд\" това се дължи най-вече на ниската им разпознаваемост, а не толкова на отрицателните оценки за тяхната работа.При електоралните нагласи резултатите от изследването са сходни до тези от проведените през януари и декември запитвания. ГЕРБ запазва първата си позиция с преднина от около 2,5% от всички запитани пред своя основен опонент БСП. След тях се нареждат ДПС (6,4%) и Обединени патриоти (5,2%).", "date": "2018.02.20", "title": "Само 16% от българите подкрепят Истанбулската конвенция"}
{"url": "https://news.bg/int-politics/yuzhnokoreyskiyat-prezident-podkrepi-rusiya-v-zimnite-igri.html", "text": "Южнокорейският президент Мун Дже-Ин похвали участието на Русия в Зимните олимпийски игри, заявявайки, че \"направихте олимпиадата по-добра\", въпреки призивите на някои спортисти и анти-допинг агенции да се забрани на руснаците да се състезават, съобщава \"Ройтерс\".Русия е обвинявана за системен допинг, което Москва отрича, а Международният олимпийски комитет - МОК реши да им позволи да се състезават като неутрални спортисти.\"Много ви благодаря за изпращането на голяма група спортисти на олимпиадата в Пьонгчанг, въпреки многобройните трудности в Русия\", коментира южнокорейският президент.\"Участието на Русия, домакин на предишните зимните олимпийски игри и силна страна в зимните спортове, не само направи по-добри олипийските игри, но и допринесе за усилията на Южна Корея да създаде мир и хармония на зимните олимпийски игри в Пьонгчанг\".Нов допинг скандал, включващ Александър Крушелницки, който спечели бронзов медал в смесени двойки със съпругата си, хвърли сянка върху олимпийската програма на Русия.Руснаците се надяваха, че чист рекорд ще убеди МОК да им позволи да загърбят неутралния статут в церемонията по закриването и да участват с руското знаме и в национални униформи. МОК все още трябва да реши.Мун Дже-Ин се срещна с Игор Левитин, помощник на руския президент Владимир Путин, който покани южнокорейския президент да се срещне с руския си колега, по време на Световната купа по футбол тази година в Русия.", "date": "2018.02.20", "title": "Южнокорейският президент подкрепи Русия в зимните игри"}
{"url": "https://news.bg/politics/smeniha-shefa-na-agentsiyata-za-malkite-i-sredni-predpriyatiya.html", "text": "Габриела Козарева е новият изпълнителен директор на Изпълнителната агенция за насърчаване на малките и средните предприятия.Смяната е следствие от заповед на Министъра на икономиката г-н Емил Караниколов, а назначаването й става възможно след като със заповед на министър-председателя Бойко Борисов тя е била освободена от поста заместник-министър на младежта и спорта, считано от 20 февруари.Габриела Козарева има над десетгодишен управленски, административен и професионален опит в сферата на бизнеса и търговското право. Била е Директор на Дирекция \"Спортна инфраструктура и управление на държавното участие\" в Министерство на младежта и спорта, а от май 2017 г. заема поста заместник-министър в министерството.Преди това тя е била консултант в частния бизнес и съдебен помощник във Върховния Административен съд на Република България.Завършила е Класическата гимназия и Софийския университет СУ \"Св. Климент Охридски\", където е магистър по право.", "date": "2018.02.20", "title": "Смениха шефа на Агенцията за малките и средни предприятия"}
{"url": "https://news.bg/crime/otlozhiha-izbora-na-predsedatel-na-sgs.html", "text": "Изборът за председател на Софийски градски съдбеше отложен за неопределено време, съобщи БНР.Причина за отлагането на гласуването стана внезапното заболяване на един от кандидатите Светлин Михайлов, който е бивш председател на СГС. В сградата на ВСС беше другият кандидат за поста - редовният съдия Евгени Георгиев.Тази сутрин към 9:30 часа е постъпила съдебна бележка, че снощи Михайлов е приет в болница \"Лозенец\". Това съобщи председателят на Върховния касационен съд.Дебат не е имало, а съдийската колегия само е била информирана за случващото се. Не се е водил разговор дали и кога ще има нова дата за избори за председател на СГС.Предполага се, че повече яснота за изборите ще има, когато Михайлов даде повече информация за тежестта на заболяването си.СГС е без титуляр към момента. Най-големият съд в България няма председател от септември 2017 г.", "date": "2018.02.20", "title": "Отложиха избора на председател на СГС"}
{"url": "https://news.bg/politics/izraelska-kompaniya-predlaga-voenni-inovatsii-za-armiyata-ni.html", "text": "Израелска военна компания предлага най-новите си военни разработка за армията ни. Израел и България се радват на дългогодишни приятелски отношения, заяви заместник-генералния директор на \"Рафаел\" Гидеон Вайс.Рафаел е създавал технологии за израелското военно ведомство. Израелската армия използва много от системите на \"Рафаел\", а компанията предлага и система за защита от дронове. Имаме и системи за разузнаване, а самата компания е специализирана в кибер защитата, изтъкна на презентацията си Вайс.Компанията иска да си сътруднични с военната ни индустрия и армията ни. Предлага се и дистанционно управление на оръжейни системи, предлага компанията, а най-новата и иновативна система е BNET. Следващата седмица нашите военни ще изпробват системата на български терен. Израелската компания си сътрудничи с индустриите на Великобритания, Турция, Канада, САЩ, Чехия, Румъния, Германия, Испания. Оръжейните системи на Рафаел вече са интегрирани в бойни машини на други компании за военна техника.Компанията е усъвършенствала и ракетите. Стрелецът вижда мишената през бойната глава на ракетата. Предлага се и непрекъснат контрол на мишената и актуализация на информацията, подавана към ракетата. Технологиите предлагат разузнаване в реално време. Ракетите улучват цели от 25 километра разстояние.", "date": "2018.02.20", "title": "Израелска компания предлага военни иновации за армията ни"}
{"url": "https://news.bg/int-politics/kitay-prashta-voenni-korabi-zaradi-naprezhenie-v-maldivite.html", "text": "Единадесет китайски военни кораба са плавали в Източен Индийски океан този месец в контекста на конституционна криза в малката тропическа островна верига Малдивите, която е в извънредно положение, съобщава \"Ройтерс\".Флотилия от разрушители, най-малко една фрегата и три поддържащи танкера са навлязли в региона, съобщава \"Сина\". \"Ако погледнете военните кораби и друго оборудване, разликата между индийската и китайската флота не е голяма\", коментира китайската медия, цитирана от \"Ройтерс\".Не се посочва кога е разположена флотата или за колко време.Индия, която има отдавнашни политически и военни връзки с островите, се стреми да отблъсне разширяващото се присъствие на Китай в преобладаващо мюсюлманската страна, с население около 400 000 души.Опозиционни лидери в Малдивите призовават Индия да се намеси в кризата. Министерството на отбраната на Китай не коментира информацията.Китай по-рано този месец посъветва китайските граждани да избягват посещения в Малдивите, докато политическото напрежение не бъде решено.Китай търпи критики от Запада заради военно присъствие в съседното южнокитайско море, където изгражда и разширява острови и рифове. Китай претендира за по-голямата част от морето, където Бруней, Малайзия, Филипините, Тайван и Виетнам също имат претенции.", "date": "2018.02.20", "title": "Китай праща военни кораби заради напрежение в Малдивите"}
{"url": "https://news.bg/int-politics/turtsiya-shte-obsadi-afrin-do-dni-obyavi-erdogan.html", "text": "Турската армия ще обсади сирийския град Африн в рамките на операция \"Маслинова клонка\" срещу кюрдите до дни, съобщава \"Тасс\"Турският президент Ердоган говори на заседание на парламентарната група на своята Партия на справедливостта и развитието (ПСР) в Анкара, излъчено от телевизионния канал A Haber.\"През следващите дни центърът на град Африн ще бъде обграден от нас\", коментира той.", "date": "2018.02.20", "title": "Турция ще обсади Африн до дни, обяви Ердоган "}
{"url": "https://news.bg/world/iran-zaplashi-da-izravni-tel-aviv-sas-zemyata.html", "text": "Иран заплаши да \"изравни със земята\" Тел Авив, ако Израел нападне Ислямската република, пише \"Таймс оф Израел\".Високопоставен представител на Иран също заплаши, че премиерът на израелската държава Бенямин Нетаняху няма да успее да се измъкне и да си спаси живота.Коментарът на Техеран е в отговор на речта на Нетаняху на Мюнхенската конференция за сигурност в неделя, на която той заплаши Израел да предприеме преки военни действия срещу Ислямската република.Мохсен Резаи, секретар на иранския Съвет за политическа целесъобразност и бивш главнокомандващ на Революционната гвардия, предупреди, че ако Израел посмее да нападне Иран, \"ние ще изравним Тел Авив със земята\".Техеран \"няма да даде никакъв шанс на Нетаняху да се измъкне\", предупреди той пред арабския канал \"Ал Манар\".", "date": "2018.02.20", "title": "Иран заплаши да изравни Тел Авив със земята"}
{"url": "https://news.bg/world/sarbiya-s-predlozhenie-za-spora-si-s-kosovo-do-nachaloto-na-april.html", "text": "Президентът на Сърбия Александър Вучич ще разкрие предложение на държавата за уреждане на спора с Косово в началото на април, информира ТАНЮГ.Държавният глава съобщи, че ще разкрие предложението за \"решение на Косово\" в края на март или началото на април.Ще го съобщя, защото не съм страхливец. Имам смелостта да кажа какво е предложението, но няма да бъде: \"Скъпи албанци, даваме ви всичко\", ще бъде компромис. Ако те не желаят да разговарят, ние ще имаме замразен конфликт, изтъкна той.Според него албанците \"отхвърлят всяко компромисно решение и искат \"Велика Албания\".\"Сърбия не иска \"Велика Сърбия\", а да запази идентичността на сърбите. Искаме сърбите да са в безопасност, да могат да запазят последните си имена\", каза още Вучич и изрази надежда, че \"светът ще разбере, че сърбите не могат да изгубят всичко, а в същото време албанците да получат всичко\".Вучич заяви пред Happy TV, че е провел \"открит разговор\" с външния министър на Германия Зигмар Габриел. Той подчерта, че двамата имат различни мнения, тъй като Берлин подкрепя независимостта на Косово и не крие позицията си.", "date": "2018.02.20", "title": "Сърбия с предложение за спора си с Косово до началото на април"}
{"url": "https://news.bg/int-politics/17-turtsi-byagashti-s-gumena-lodka-tarsyat-ubezhishte-v-gartsiya.html", "text": "Група от 17 турски граждани, търсещи убежище в Гърция, пристигна с гумена лодка до източния егейски остров Инусес, съобщава \"Катимерини\".Групата включваща шест деца, четири жени и седем мъже съобщават на гръцките власти, че са държавни и съдебни служители, търсещи закрила в Гърция, от репресиите, предприети от правителството на президента Ердоган в отговор на неуспешния преврат от 2016 г.17-те турци понастоящем се намират в център за мигранти на остров Хиос и по-късно ще бъдат прехвърлени в континенталната част на Гърция.Междувременно гръцките власти съобщават, че 177 мигранти и бежанци са пристигнали по бреговете на страната от събота до вторник сутринта - 135 в Лесбос, 25 в Самус и 17 в Хиос - и 575 от началото на месеца.", "date": "2018.02.20", "title": "17 турци, бягащи с гумена лодка, търсят убежище в Гърция"}
{"url": "https://news.bg/bulgaria/kanyat-tsetska-tsacheva-na-protesta-na-nadziratelite.html", "text": "Поканиха правосъдния министър Цецка Цачева на протеста на надзирателите. Синдикатът на служителите в затворите в България покани мин. Цачева на протеста на служителите на дирекции \"Изпълнение на наказанията\" и \"Охрана\", които ще се проведе в събота.Поканата е изпратил председателя на УС на Синдиката на служителите в затворите в България Христо Илков.В писмото от името на управителния съвет на синдиката Илков приканва Цачева да покаже с присъствието си, че защитава законните интереси на служители и дирекциите. Мнението на синдиката е, че присъствайки на протеста, Цачева може да покаже, че като правосъден министър вярва, че \"закона стои над всичко\".\"Тъй като измина дълъг период от време на обещания към служителите на ГД \"Изпълнение на наказанията\", на ГД \"Охрана\" и обществото имаме нужда да разберем, какви конкретни мерки са предприети от правителството и администрацията на Министерство на правосъдието за решаването на проблемите и овладяване на създалото се социалното напрежение и недоволство в системата\", е записано в писмото на синдиката.Като свой довод в писмото ССЗБ изтъква, че на протеста Цачева ще може да чуе без посредници мнението и притесненията на стотиците заинтересовани служители.На национални протест, планиран за 24 февруари, се очакват около 2000 служители, членове на семействата им, общественици и медии, пише Илков.От Синдиката на служителите в затворите декларират политическа безпристрастност и необвързаност с политическите партии.Синдиката е категоричен, че зад всеки протест стоят неразрешени проблеми. В писмото си до Цачева синдикалистите се противопоставят и заявяват, че протестите \"не са основание и мотив да подсилват притесненията на Министър - председателя г-н Бойко Борисов \"да не изложим страната пред чужденците\".", "date": "2018.02.20", "title": "Канят Цецка Цачева на протеста на надзирателите"}
{"url": "https://news.bg/world/polsha-narushavala-zakonite-na-es-sas-sechta-v-belovezhkata-gora.html", "text": "Генералният адвокат на Европейския съд Ив Бот обяви, че решението на Полша да засили сечта в Беловежката гора е в нарушение на европейските закони, съобщава \"Политико\".Публикуваното от адвоката мнение идва след започнатата от Европейската комисия наказателна процедура през юли 2017 г. във връзка с опасения, че полските власти заплашват \"целостта\" на защитената гора.През април се очаква съдът да вземе решение. В края на юли миналата година Европейският съд постанови, че Полша трябва да прекрати изсичането на гората, докато бъде взето окончателно решение по спора в ЕС.Брюксел съди Полша в Европейския съд, аргументирайки се, че действията в гората водят до унищожаване на уникални растения и животни, включително и на най-големия бозайник на Стария континент - европейския бизон или зубъра.Полското правителство от своя страна подчертава, че е наредило изсичането на гората, започнало от май 2016 г., заради риск от горски пожари и заради опасни насекоми, които нанасят вреди.Но учени, еколози и ЕС протестират. Според тях изсичането на дърветата е с търговска цел.Гората е по източната граница на Полша с Беларус.Генералният адвокат отбеляза в мнението си, че решението на Полша води до влошаване на ситуацията с местата за отглеждане на защитени видове и предлага съдът да отсъди, че Полша не изпълнява европейските директиви.Съдът обикновено следва мнението на адвоката.Гората е защитена по програма Натура 2000.", "date": "2018.02.20", "title": "Полша нарушавала законите на ЕС със сечта в Беловежката гора"}
{"url": "https://news.bg/world/sotsialdemokratite-v-germaniya-reshavat-na-vot-dali-da-se-koalirat-s-merkel.html", "text": "Членовете на Германската социалдемократическа партия започнаха да гласуват дали да подкрепят нова коалиция с консервативния блок на канцлера Ангела Меркел, съобщава ДПА.Би било голям удар за Меркел, ако социалдемократите не подкрепят формирането на коалиция, тъй като германският лидер ще трябва да сформира правителство на малцинството или да свика предсрочни избори.463 723 регистрирани членове на Германската социалдемократическа партия имат право да отхвърлят или да възобновят партньорството между лявоцентристите и дясноцентристите, което управлява Германия от 2013 г.Членовете ще могат да изпратят бюлетините в централата на партията в Берлин до полунощ (23,00 часа по Гринуич) на 2 март. Резултатите от гласуването се очакват през същия уикенд.Резултатът е неясен, тъй като младежкото крило на социалдемократите категорично се обяви против коалиционното споразумение.Вчера стана ясно от социологическо проучване, че социалдемократите вече са трета партия на национално ниво, тъй като е изпреварена от консерваторите и крайнодесните от \"Алтернатива за Германия\".Германия все още не може да формира ново правителство след парламентарните избори през септември 2017 г. Меркел безуспешно се опита да се коалира с либералите и Зелените.", "date": "2018.02.20", "title": "Социалдемократите в Германия решават на вот дали да се коалират с Меркел"}
{"url": "https://news.bg/regions/silen-snegovalezh-vav-vidinsko.html", "text": "Ограничено е ​движението за товарни автомобили над 12 т по път I-1 Видин - Монтана в посока Монтана поради снеговалеж. Без ограничение е движението в посока Видин.Това обявиха от АПИ.Обходен маршрут в посока Монтана: път II-11 Дунавци - Арчар - път III-112 Добри дол - Тополовец - път III-114 Тополовец - Ружинци.", "date": "2018.02.20", "title": "Силен снеговалеж във Видинско"}
{"url": "https://news.bg/world/ukrayna-ne-iska-sini-kaski-ot-belarus.html", "text": "Заместник-министърът на външните работи на Украйна за европейска интеграция Елена Зеркал заяви, че Беларус няма да може да вземе участие в мироопазващата мисия на ООН в Донбас, като член на Организация на договора за колективна сигурност (ОДКС), съобщиха местни медии.Доколкото ми е известно, Беларус не се е оттеглил от ОДКС и е член на тази организация, отбеляза Елена Зеркал. Тя също така отбеляза, че самопровъзгласените Донецк и Луганск народните републики не са страни по преговорите.По-рано беше съобщено, че Киев отказа да обсъди влизането на мироопазващите сили на ООН от двете сепаратистки републики.", "date": "2018.02.20", "title": "Украйна не иска сини каски от Беларус"}
{"url": "https://news.bg/world/oon-iska-kray-na-bombardirovkite-v-siriya.html", "text": "ООН настоя бомбардирането на цивилни в бунтовническия анклав Източна Гута от сирийската авиация да бъде незабавно прекратено, предаде АП.Сирийският център за наблюдение на човешките права съобщи, че при засилените атаки на правителствените сили - въздушни удари, ракетен и артилерийски обстрел - за 24 часа в Източна Гута са убити 94 и ранени 325 души.Според предишните данни загиналите бяха 77, а ранените - около 300.Властите в Дамаск твърдят, че атаките му са насочени единствено срещу екстремистите.", "date": "2018.02.20", "title": "ООН иска край на бомбардировките в Сирия"}
{"url": "https://news.bg/world/venetsuela-pusna-el-petro.html", "text": "Продажба на собствена криптовалута, наречена Ел Петро, ​​започна във Венецуела, отбелязва АП.В началото на януари, президентът Николас Мадуро обяви, че ще бъдат пуснати общо 100 милиона единици от виртуална валута, от които 82,4 милиона ще бъдат на разположение на инвеститорите в първия етап. Едно Ел Петро ще се равнява на стойността на един барел от венецуелския петрол - около $ 60.За разлика от другите криптовалути - Ел Петро е обезпечена с реален актив. Със заповед на Мадуро, за тази цел са отделени 5 милиарда барела петрол.Властите очакват, че криптовалутата ще позволи да се привлекат успешно средства от чужбина. Валутата е необходима за обхваната от криза Венецуела.През декември 2017 г. финансовият министър на Колумбия Маурисио Карденас заяви, че плановете на Мадуро за криптовалута са димна завеса. Тя имала за цел да скрие проблемите на Венецуела, но това няма да помогне.Маурисио Карденас призова Каракас да се откаже от политиката на тормоз над частната инициатива.", "date": "2018.02.20", "title": "Венецуела пусна Ел Петро"}
{"url": "https://news.bg/curious/slavi-i-ku-ku-bend-zabivat-v-o2-arina-v-london.html", "text": "След поредицата изключително успешни концерти в страната през последните 3 години в зала Арена Армеец и на Националния стадион, Слави и \"Ку-ку бенд\" ще изнесат уникален по рода си концерт в музикалния гигант - зала O2 Арина (The O2 Arena), Лондон, на 9 юни тази година. Това ще е тяхното трето излизане на сцена в британската столица, след концерта им в зала \"Астория\" през 2004 година и след като през 2016 г. българска публика напълни зала Wembley Arena (Уембли Арина) и пя с тях български песни. Затова е и огромно вълнението на екипа при подготовката на този концерт.Това съобщават от предаването на Слави Трифонов.The O2 Arena е мултифункционална зала с 20 000 места. Тя е най-голямата в Европа и една от най-модерните зали в света, разполагаща с огромни технически ресурси. В нея е играл Григор Димитров, а изпълнители от ранга на Браян Адамс, Шакира, Деми Ловато и Кейти Пери ще напълнят залата в дните около концерта на \"Ку-ку бенд\". Именно на тази забележителна сцена Майкъл Джексън планираше да изнесе последните си десет концерта през 2009-2010 година.Повече от половин година са текли преговорите за концерта, разказа музикалният продуцент Евгени Димитров, като, по думите му, за успешния им завършек е помогнал концертът в зала Уембли Арена, който Слави и \"Ку-ку бенд\" изнесоха преди две години в Лондон. Евгени Димитров увери, че по подготовката на концерта се работи с най-големите световни компании за техническо обезпечаване.Очертава се това да бъде най-голямото българско събитие, извън границите на страната.Билетите ще бъдат пуснати в продажба на 23 февруари, петък, в 9 часа лондонско време (11 българско). Билети ще могат да бъдат закупени по електронен път от сайта на зала The O2 Arena, от Amazon Tickets и в магазините от веригата Bulgarian food - Vintex BG в Лондон. Информация за продажбата на билетите ще може да бъде намерена на сайта на The O2 Arena, както и на телефон 00447597397062 от 9:00 до 17:00 часа.За 25 години история Ку-ку бенд има издадени 23 албуми. На 3 март ще излезе албум с патриотични песни, който ще бъде подарен на всички български училища и читалища, както и на много неделни училища в чужбина. Дискът ще съдържа 21 песни, техните инструментални версии и книжка с оригиналните пълни текстове. Част от песните в албума са: \"Къде си, вярна ти, любов народна\", \"Боят настана\", \"Вятър ечи, балкан стене\", \"Де е България\", \"Жив е той, жив е\", \"Хубава си, моя горо\", \"Изгрей, зора на свободата\", \"Идем, идем, сган проклета\", \"Ясен месец веч изгрява\", \"Мила родино\".", "date": "2018.02.20", "title": "Слави и Ку-ку бенд забиват в O2 Арина в Лондон"}
{"url": "https://news.bg/world/v-sasht-razsledvat-biznesa-na-dzharad-kushnar.html", "text": "Американският прокурор Робърт Мюлер, който разследва предполагаемата намеса на Русия в изборите в САЩ, изучава финансовите сделки и бизнес преговорите, водени от Джаръд Кушнър, старши съветник и зет на президента Доналд Тръмп.По-специално се разследват опитите му да привлече чуждестранни инвестиции в неговия бизнес, съобщи Си Ен Ен.Телевизията уточнява, че Кушнър е разследван и за неговите бизнес връзки с Китай и Катар.Мюлер, ФБР, както и специалните комисии за разузнаването на Сената и Камарата на представителите на Конгреса на САЩ провеждат разследвания на предполагаемата намеса в изборите в САЩ. Тръмп и неговите ключови асистенти многократно отхвърлят подозренията за незаконни контакти с руските официални лица по време на предизборната кампания през 2016 г. Москва също многократно отхвърляше безпочвени твърдения за опити да повлияе на хода на президентските избори в Съединените щати.", "date": "2018.02.20", "title": "В САЩ разследват бизнеса на Джаръд Кушнър"}
{"url": "https://news.bg/world/bavyat-parite-za-gartsiya.html", "text": "Бавят парите за Гърция. Това е изводът от срещата на финансовите министри на Еврозоната.Гърция постигна много голям напредък. Изпълнени са 108 от 110-те съгласувани условия. Това отбеляза еврокомисарят по икономическите и финансовите въпроси Пиер Московиси. Той все пак не пропусна да отбележи, че преди Атина да получи парите, тя трябва да изпълни 100% обещаното.Ръководителя на Европейския стабилизационен механизъм Клаус Реглинг ясно посочи, че Гърция няма да може да получи поредния транш от €5,7 млрд. преди втората половина на март.", "date": "2018.02.20", "title": "Бавят парите за Гърция"}
{"url": "https://news.bg/world/v-peru-otnovo-shte-sadyat-alberto-fuhimori.html", "text": "Съд в Перу нареди 79-годишният бивш президент Алберто Фухимори, който наскоро беше помилван по хуманитарни причини, да бъде съден отново, съобщи АП.Агенцията отбелязва, че Алберто Фухимори ще отговаря за убийството на шестима селяни. То е станало през 1992 г.Фухимори беше осъден и за злоупотреба с властта заради незаконен обиск и за незаконно присвояване на средства.Фухимори получи широко обществено признание за разгрома на маоисткото терористично движение \"Сияйна пътека\".През 2000 г. той беше свален от власт.", "date": "2018.02.20", "title": "В Перу отново ще съдят Алберто Фухимори"}
{"url": "https://news.bg/world/rusiya-prashta-nov-komandir-v-siriya.html", "text": "Русия може да прати нов командир в Сирия. Това разкрива РИА \"Новости\".Агенцията се позовава на информация от министерството на отбраната на Русия.Новият командир на руския контингент в Сирия ще е главнокомандващият въздушно-космическите войски Сергей Суровикин.Той ще бъде временно командирован в Близкия изток. Целта е да се ограничат загубите, които Кремъл получава през последните седмици.", "date": "2018.02.20", "title": "Русия праща нов командир в Сирия"}
{"url": "https://news.bg/world/rumaniya-e-hvanala-6000-bezhantsi.html", "text": " Почти 6 000 чуждестранни граждани са се опитали да пресекат границата с Румъния незаконно през 2017 г.Това става ясно от съобщение на Гранична полиция.Повечето от тях са били от държави като Ирак, Сирия, Пакистан, Иран, Афганистан, Турция, Косово, Индия, Албания и Бангладеш.Румъния остава транзитна страна за незаконни мигранти, които се опитват да стигнат до Западна Европа.Мигрантите също започнаха да използват черноморския маршрут през втората половина на миналата година. През този период румънската гранична полиция се сблъска с шест такива случая, при които общо 537 мигранти от Ирак, Иран, Пакистан, Сирия и Афганистан се опитаха да излязат от Турция в Румъния на шест лодки.Данните от Гранична полиция също така показват, че общо около 59,7 милиона души са преминали румънските гранични пунктове през 2017 г., което е с 6% повече от предходната година. Повечето от тях, а именно 49,2 милиона са граждани на ЕС, а 10,5 милиона са от страни извън ЕС.", "date": "2018.02.20", "title": "Румъния е хванала 6000 бежанци"}
{"url": "https://news.bg/world/kazahstan-kaza-sbogom-na-kirilitsata.html", "text": "Президентът на Казахстан Нурсултан Назарбаев подписа указ за смяна на кирилицата с латиницата, съобщава РИА Новости.По този начин беше даден стартът за третата за последните 100 години езикова реформа.Казахският, тюрски език, е използвал арабската писменост до 20-те години на миналия ХХ в., когато Съветският съюз за кратко въвежда латинската азбука. По-късно тя е била заместена от кирилицата през 1940 г.Отчасти последната промяна е свързана със съвременните технологии.Понастоящем използваната кирилица в Казахстан има 42 букви, което я прави трудна за използване с дигитални устройства.Въпреки че казахският е официалният държавен език, откакто Казахстан стана независим през 1991 г., само 62 процента от населението са заявили, че са владеели както писмено, така и говоримо казахски по време на последното национално преброяване през 2009 г.Руският е по-разпространен, като 85 процента са обявили, че го владеят в същото преброяване. Руският е признат за официален език в Казахстан.Няколко други тюрски държави, включително Азербайджан, Туркменистан и Узбекистан също преминаха към латиницата.", "date": "2018.02.20", "title": "Казахстан каза сбогом на кирилицата"}
{"url": "https://news.bg/weather/dazhd-i-snyag-se-reduvat.html", "text": "Атмосферното налягане ще се понижи, но ще остане по-високо от средното за месеца. Това съобщават от НИМХ към БАН.Днес ще бъде облачно, на места с превалявания от сняг, в Горнотракийската низина и по Черноморието - от дъжд. Ще духа умерен вятър от изток-североизток. Минималните температури ще са предимно между минус 1 и 4°, максималните ще са между 3 и 8°.В планините ще бъде облачно, ветровито и със слаби валежи от сняг. Ще духа умерен до силен югоизточен вятър. Максималната температура на височина 1200 метра ще е около минус 2°, на 2000 метра - около минус 5°.По Черноморието ще бъде предимно облачно и с превалявания от дъжд. Ще духа умерен вятър от изток-североизток. Максималните температури ще са между 6° и 9°. Температурата на морската вода е 7 - 8°. Вълнението на морето ще е 3 - 4 бала.На 20.02.2018 слънцето ще изгрее в 07:17 часа и ще залезе в 18:05 часа. Продължителност на деня 10:48 часа.На 20.02.2018 луната ще изгрее в 09:44 часа и ще залезе в 22:51 часа. Осветеност на диска в 0h UT 17 %. Фаза на луната: след новолуние преди първа четвърт.", "date": "2018.02.20", "title": "Дъжд и сняг се редуват"}
{"url": "https://news.bg/regions/patnite-nastilki-sa-predimno-mokri-na-mestata-sas-snegovalezh.html", "text": "Температурите са в интервала от - 6° до + 8°. Времето над страната е облачно. Слаб до умерен вятър духа в областите Бургас, Варна Монтана, Пазарджик, Пловдив, Плевен, Разград, Русе, Силистра и Смолян.Слаб дъжд вали в областите Варна, Враца, Кюстендил, Пазарджик, Пловдив, Смолян и Шумен, както и в района на проход \"Република\", Пода, Вълчаново Ханче, Босна и Малко Търново /обл. Бургас/, Свищов /обл. Велико Търново/, АМ \"Тракия\" и АМ \"Марица /обл. Стара Загора/Сняг вали в областите Видин, Монтана, Разград, Русе, Силистра, Смолян, в планинските части на областите Кюстендил и Пазарджик, както и в района на проход \"Шипка\", Прилеп /обл. Бургас/, Трън, Брезник и Извор /обл. Перник/, Муселиево и Кнежа /обл. Плевен/, Бистрица, Самоков и Ихтиман /обл. София/.Пътните настилки са предимно мокри, на местата със снеговалеж, в планинските и усойни места частично заснежени и обработени.Намалена видимост поради мъгла:- до 50 м на проход \"Шипка\"- до 100 м в района на проход \"Дюлински\", Гривица /обл. Плевен/, Котел /обл. Сливен/. Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г. няма ограничения. Движението в района на с. Чучулигово от км 437+974 до км 438+264 посока София се осъществява с повишено внимание и ограничение на скоростта до 70 км/ч поради изграждане на забавителен шлюз и вход към локално платно на търговски комплекс. Срок до 11.03.2018 г. няма ограничения. няма ограничения. Движението през тунел \"Люлин\" /втори тунел/ от км 10+562 до км 10+873 се осъществява с частично отбиване последователно в дясната и лявата тунелна тръба поради ремонт на осветителната инсталация на тунела. Срок до 16:00 ч. на 20.02.2018 г.- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Троянски\" - забранен за всички МПС;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:: при км 121+919 се забранява влизането в с. Сумер на тежкотоварни превозни средства над 10 т. по общински път \"пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.; Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.;от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция \"Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от СофияПрез останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г. ограничено е движението за тежкотоварни автомобили с тегло над 15 т в участъка от пътен възел \"Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. \"Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция \"Петрол\"/ както следва:- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока СофияПрез останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. \"Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ \"Хемус\" /за п.в. \"Правец\"/-път ІІ-17 (Мездра-Ботевград)-п.в. І-3-п.в. \"Ботевград\" на АМ \"Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП \"Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция:  Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.; от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. \"Свиленград\"-АМ \"Марица\"-п.в. \"Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.; Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г;Път III-908: Движението по път ІІІ-908 от разклона за с. Варовник до кръстовището с път II-79 от км 22+400 до км 39+300 е ограничено за МПС над 10 т поради намален габарит на пътното тяло. Срок до 31.12.2018 г;Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради намален габарит на пътното тяло. Срок 31.12.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло.Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище.Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.Временно са въведени следните ограничения за движение на МПС:Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост.Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.01.2018 г.Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г.Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч.Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15.Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности.Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.Временно са въведени следните ограничения за движение на МПС: няма ограничения.Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т.Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.:Временно са въведени следните ограничения за движение на МПС:Път II-81: Движението път ІІ-81 Берковица - Монтана от км 86+200 до км 97+800 се осъществява в една лента поради аварийно запълване на появили се деформации на пътната настилка със студена смес. Срок до 31.01.2018 г.Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.Временно са въведени следните ограничения за движение на МПС:Път III-842: Движението по път III-842 Юндола - Белово е ограничено за МПС над 12 т. с ремаркета и полуремаркета.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т.Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път III-3004: Движението по път III-3004 в гр. Долна Митрополия от км 6+199 до км 8+027 е ограничено за всички МПС поради подмяна на ВИК мрежа.Обходен маршрут: по сигнализирана вътрешна улична мрежа в гр. Д. Митрополия. Срок до 28.02.2018 г.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.Временно са въведени следните ограничения за движение на МПС: няма ограничение.Временно са въведени следните ограничения за движение на МПС:Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно.Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона.Обходен маршрут: през гр. Бяла. Срок до 26.04.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение.Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Временно са въведени следните ограничения за движение на МПС:Път II-48: Движението по път II-48 Градец - Омуртаг в района на гр. Котел от км 42+200 до км 42+300 се осъществява в една лента поради пропадане на банкет. Срок до 25.02.2018 г.Временно са въведени следните ограничения за движение на МПС:Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.Временно са въведени следните ограничения за движение на МПС:Път II-81: Ограничено движение по път ІІ-81 Монтана - София през проход \"Петрохан\" за автомобили над 12 т.Обходен маршрут: през гр. Своге. Срок до 31.03.2018 г.Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г.Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Срок до 30.09.2018 г.Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г.Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Срок до 30.09.2018 г.Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня.Временно са въведени следните ограничения за движение на МПС:Път ІІІ-807: Движението по път III-807 в с. Скобелево е ограничено поради аварирал р. Марица при км 7+600.Обходни маршрути:- път ІІ-66 Поповица - Плодовитово - Първомай - Скобелево;- път ІІ-66 Чирпан - Плодовитово - Първомай - Скобелево;- Скобелево - Първомай - Плодовитово - път ІІ-66.Път III-5005: Движението по път III-5005 връх Шипка - връх Бузлуджа от км 0+000 до км 12+213 се ограничава за всички МПС за целия зимен период. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г.Временно са въведени следните ограничения за движение на МПС:Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение.Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Срок до 21.05.2018 г.Обходен маршрут: Шумен - Овчарово - Друмево.Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.Ситуационен и координационен център на Агенция \"Пътна инфраструктура\"", "date": "2018.02.20", "title": "Пътните настилки са предимно мокри, на местата със снеговалеж"}
{"url": "https://news.bg/int-politics/yuzhna-koreya-i-sasht-podnovyavat-voennite-ucheniya-sled-olimpiyskite-igri.html", "text": "Южна Корея и Съединените щати обявяват план за съвместни военни учения преди април, коментира министърът на отбраната на Южна Корея, цитиран от \"Ройтерс\".Попитан кога двете страни ще проведат отложените военни учения, той коментира пред парламента, че с колегата си Джим Матис ще направят съобщение, след края на зимните параолипмийски игри, приключващи на 18 март и преди началото на април. Сеул и Вашингтон се съгласиха да отложат военните си учения след края на олимпиадите.Южнокорейските и американските военни провеждат военни учения през март и април, които обикновено включват 17 000 американски войници и повече от 300 000 южнокорейци.Северна Корея осъжда тренировките като подготовка за нахлуване и понякога провежда тестове на ракети или предприема други агресивни действия в отговор.Пхенян предупреди, че няма да останат бездейни, ако Съединените щати продължават с военните учения с Южна Корея, забавени с цел осигуряване на мирни олимпийски игри. След решението за отлагане, Северна Корея се съгласи да проведе първите официални преговори с Южна Корея за последните две години.По време на тези разговори Северна Корея се съгласи да изпрати свои спортисти на игрите. Прокрадва се и идеята за съвместно домакинство на зимните азиатски игри през 2021 г. със Северна Корея.", "date": "2018.02.20", "title": "Южна Корея и САЩ подновяват военните учения след олимпийските игри"}
{"url": "https://news.bg/int-politics/bivshiyat-tsiklon-gita-udrya-nova-zelandiya.html", "text": "Националната авиокомпания на Нова Зеландия отменя всички полети към и извън столицата Уелингтън, а южният град Крайстчърч обявява извънредно положение, тъй като останките от тропическия циклон Гита удариха страната, съобщава \"Ройтерс\".Дори преди бурята да удари с пълна сила, сериозни валежи в централната част на Нова Зеландия предизвикаха наводнения в Крайстчърч. \"Пълното въздействие на бурята ще бъде усетено през нощта и утре сутринта. Очакваме да бъдат наводнени домове\", коментира кметът на града Лиан Далзиел, настоявайки жителите на ниско разположените райони да се евакуират. Air New Zealand обяви, че всички полети до столицата ще бъдат отменени, тъй като се очаква лошо врем и силни дъждове и пориви на вятъра до 150 км/ч.Премиерът на страната Джасинда Ардърн коментира, че военни са разположени на местата, които вероятно ще бъдат най-тежко засегнати, и националната служба на Гражданската отбрана в Уелингтън е готовност да се намеси.\"Моето послание към хората е, моля, обърнете внимание на предупрежденията по места, очаквайте проблеми с пътуванията и просто внимавайте\", обясни тя пред репортери в парламента.Циклонът Гита удари Фиджи и Тонга миналата седмица с ветрове до 275 км/ч. Циклонът оттогава е понижен до буря, но според прогнозите, все още има вероятност да предизвика хаос, преминавайки през централната част на Нова Зеландия.", "date": "2018.02.20", "title": "Бившият циклон Гита удря Нова Зеландия"}
{"url": "https://news.bg/politics/tsvetan-tsvetanov-vizhda-v-obvineniyata-na-prezidenta-politicheska-zavist.html", "text": "Депутатът Славчо Велков да каже кой е заплашвал шефът на НЗОК иска Цветан Цветанов. Това стана ясно от думите на лидера на парламентарната група на ГЕРБ в ефира на bTV.Цветанов обясни, че няма как да отговори дали шефът на здравната каса проф. Камен Плочев ще остане на поста си. Предстои днес на парламентарна група да бъде изслушан здравният министър Кирил Ананиев.Припомняме, преди дни здравният министър Кирил Ананиев .Цветанов коментира, че по случая няма опасност да не бъдат лекувани пациенти.Цветан Цветанов коментира обвиненията на президента Румен Радев отправени към премиера Борисов.\"Имаше пряко обвинение от президента Радев, че между Делян Пеевски и премиера има бизнес интереси\", уточни лидерът на ПП на ГЕРБ.Според Цветанов това е защитна теза, защото президента няма своите алтернативни решения. \"Аз го оприличавам в политиката като завист\", изтъкна Цветан Цветанов.БСП и президентът говориха за несъществуващи проблеми, отсече гербаджията. Нормално ли президента да обижда български народни представители, че са беквокалисти, че пеят по-високо и фалшиво, запита Цветанов и допълни, че не вижда като нормално да има нападки към премиера Борисов, че ще поднася само шербет на международна делегация.Цветанов похвали министър председателя, че не е отговорил на нападките. \"Скандалите щяха да подтиснат всички тези политически успехи\", категоричен е депутата.Цветанов коментира, че усещането на хората в държавата е за стабилност. Това било усещането и на европейските лидери.На въпрос  Цветанов коментира: \"нормално ли е това да бъде изричано от зам.-председател на българския парламент\".Цветан Цветанов е категоричен, че зам.-председателят на българския парламент е част от ръководството на парламента и трябва да се съобразява с политическата позиция на държавата ни.Ще се гласува оставката му, обясни Цветанов.Като закачка възприема лидерът на ПП на ГЕРБ коментара на коалиционния си партньор Волен Сидеров, че ако някой събори държавата, това ще е Цветанов, защото иска да прокара неща, които на обществото не му харесват.Уважавам Волен, категоричен бе Цветанов.\"Ние с него имаме отговорността да поддържаме парламетарното мнозинство\", обясни герберът и допълни \"уважавам и мнението на Краси Каракачанов и на Валери Симеонов\"", "date": "2018.02.20", "title": "Цветан Цветанов вижда в обвиненията на президента политическа завист"}
{"url": "https://news.bg/press/orban-donese-na-borisov-plan-kak-kelner-kupi-nova.html", "text": " Орбан донесе на Борисов план за християнска ЕвропаЗелена папка с унгарските предложения как трябва да изглежда новата миграционна политика на ЕС връчи в понеделник унгарският премиер Виктор Орбан на българския Бойко Борисов.Това стана ден след като в Будапеща при откриването на предизборната си кампания унгарският министър-председател обяви, че в Берлин, Париж и Брюксел има врагове на християнска Европа и той ще представи план срещу тях при посещението си в София.Боянският клуб иска президентска република Ново движение \"Боянски клуб - Кубрат\" се учредява, за да смени формата на управление на България, обяви пред \"Труд\" проф. Божидар Димитров.Животът в столицата с една трета по-скъп от провинциятаЖивотът в столицата е с една трета или с 30% по-скъп в сравнение с провинцията. Оказва се, че 2 325 лв. са необходими на месец за издръжката на 4-членно домакинство, включващо двама родители и две деца, което живее извън София.В същото време на семейство, което е избрало най-големия град в страната за свой дом, са му нужни 3 023 лв., показват данни на КНСБ. По-високият размер се дължи основно заради разходите за наем, транспорт, отопление и различен тип услуги. Така се оказва, че за нормален живот извън столицата ще трябва да имаме в джоба по 581 лв. за всеки член от дома на месец, а в София - близо 756 лв.Как Келнер купи НОВАНай-богатият чех купи Нова тв за 185 милиона евро. Собственик на телевизията вече е милиардерът Петр Келнер. Шведската компания \"Модърн Таймс Груп\" (Modern Times Group - MTG) продаде \"Нова Броудкастинг Груп\" на чешката \"ПиПиЕф Груп\" (PPF Group), съобщиха двете страни вчера.Реално МTG е продала своите 95% от акциите в българската медийна група, а PPF е придобила останалите 5% \"Ийстърн Юръпиън Медия Холдингс\" (Eastern European Media Holdings), се уточнява в съобщението на чешката група.Започва ремонт на току-що приетия антикорупционен законЕдва месец след като новият Закон за противодействие на корупцията и отнемане на незаконно придобито имущество, изработен от правителството, беше обнародван в \"Държавен вестник\", управляващото мнозинство в Народното събрание вече се готви да го промени. Поправката реално ще насърчи шуробаджанащината в местната власт.Причината е, че преди 10 дни Националната асоциация на председателите на общински съвети се оплака, че законът й налага ограничения. По новия закон общински съветник не може да участва в управата, надзорния или контролния съвет на търговски дружества с общинско участие или да работи като прокурист, синдик, ликвидатор. Забранява се да бъде едноличен търговец, съдружник, акционер и др. на търговско дружество, което има сключени договори с неговата община, както и с търговски дружества с общинско участие или с общински предприятия.Борисов и Орбан - приятели, но с различни интересиУнгарският премиер Виктор Орбан не е човек, който се притеснява от сблъсъци. В София обаче той дойде, за да търси не конфронтация, а подкрепа в най-ожесточената си битка с Брюксел - за мигрантската политика. От Борисов получи обаче единствено уклончив отговор.Ден преди да пристигне на посещение в България, Орбан призова за антиимиграционен съюз. Заявката бе направена при откриването на предизборната кампания за вота на 8 април, когато се очаква неговата партия \"Фидес\" да спечели трета поредна съкрушителна победа.", "date": "2018.02.20", "title": "Орбан донесе на Борисов план, Как Келнер купи НОВА"}
{"url": "https://news.bg/crime/hvanaha-s-gonka-avtokradtsi-v-stolitsata.html", "text": " Кола за около 90 000 лева е открадната в София, след като е оставена с включен двигател, засечена е от полицаи по столичните улици и след гонка, автокрадците са заловени, съобщава НоваТВ.Задържаните при гонката, са наблюдавани от няколко месеца, тъй като са се специализирали в подобен тип кражби и са били известни на полицията. Става въпрос за криминално проявените, 37-годишния \"Таратора\" и 40-годишния \"Шиндлера\" от София.\"Лицата са с дебело досие и в момента са с постоянна мярка \"задържане под стража\", коментира главен инспектор Пламен Максимов от СДВР. Припомняме, от вътрешното ведомство отчитат увеличение на този вид престъпления. Заради студеното време навън, повечето хора предпочитат да затоплят купето на автомобила си преди да се качат в него.Повечето от . Най-често такива престъпления се извършват, когато водачът излезе за минута от колата си, за да купи вестник или закуска.Според информация на полицията двамата криминално проявени мъже Таратора и Шиндлера са планирали да продадат колата на автоморга в района на Перник.От началото на годината в София са станали 21 кражби на автомобили с включени двигатели. За същия период на миналата година те са били 11. Припомняме, в началото на февруари в момент на разкомплектоване на автомобил в автоморга са задържани 42-годишния Х.Т., известен като \"Ицо Турчина\", активен криминален контингент по линия \"противозаконно отнемане\", 49-годишния В.Т., 39-годишния И.И. и 30-годишния К.И., всички от София.В непосредствена близост до автоморгата е задържана и 35- годишна жена, чиято задача била да наблюдава за евентуално приближаване на полицаи или други нежелани посетители. ", "date": "2018.02.20", "title": "Хванаха с гонка автокрадци в столицата"}
{"url": "https://news.bg/politics/karakachanov-za-modernizatsiyata-v-armiyata-barzata-kuchka-slepi-gi-razhda.html", "text": "Модернизацията в армията не е прекратена, заяви в ефира на БНТ вицепремиерът и министър на отбраната Красимир Каракачанов.Министърът не е съгласен с оценката на президента Румен Радев. Заварихме два проекта, а към тях прибавихме проект за модернизация на сухопътните войски, обясни мин. Каракачанов. Той е категоричен, че проектите не са забавени.Когато излязло изявлението на президента, Каракачанов не бил в България. Вицепремиерът обясни, че многократно е водил тези разговори с Румен Радев.Припомняме, по време на отчета си за първата година от встъпване в длъжност президентът Румен Радев заяви, че по негово мнение консенсусът на КСНС през май не е материализиран, а напротив сформираната парламентарната комисия за изтребителите е блокирала модернизацията на армията. \"Бързата кучка, слепи ги ражда\", използва поговорка вицепремиерът, за да опише позицията си. Логиката му е да се търсят най-добрите цени и възможности, а не да се отбива номерът, за да се похарчат парите на данъкоплатците експресно.През 2016 г. са гласувани парите за модернизация на фрегатите. Каракачанов е убеден, че с 680 млн. лв. не могат да се придобият 2 нови въоръжени, модерни кораба.Не е възможно предприемането на действия без да се знае крайната цена.Основни изискване трябва да е строителството на тези два кораба да се случва в България - да бъде ангажирана българската икономика, заяви Каракачанов.Вицепремиерът допълни, че ще бъдат искани оферти за нови самолети и за втора ръка самолети, за да имаме повече информация. Каракачанов изтъкна, е хърватската авиация е с български самолети и до днес. Самолетите там са МиГ-21, които България е продала на Хърватия.Съединените американски щати са основни производители на военна техника. Министърът на отбраната обясни, че е коментирал идеите за модернизация на нашата армия с американския си колега Джим Матис. Каракачанов е запознал Матис с идеята на България за политика на Западните Балкани.", "date": "2018.02.20", "title": "Каракачанов за модернизацията в армията: Бързата кучка слепи ги ражда"}
{"url": "https://news.bg/int-politics/zhertvi-i-stotitsi-zadarzhani-pri-sblasatsi-v-teheran.html", "text": "Петима полицаи са за загинали в Техеран в сблъсъци с членове на мюсюлманска религиозна секта, а около 300 протестиращи са арестувани, съобщава \"Ройтерс\".Сблъсъците са между полицията и сектата \"Гонабади дервиши\", които следват  суфистки клон на исляма и са възприемани като заплаха за шиитите. Протестиращите са се събрали пред полицейски участък в Северен Техеран, настоявайки за освобождаването на някои членове на тяхната секта.Говорителят на полицията Саид Монтазер ал-Махди съобщава, че трима полицейски служители са убити, както и двама членове на доброволните милиции \"басидж\" под командването на революционната гвардия.Той допълва, че повече от 300 протестиращи са арестувани, включително двамата шофьори на \"превозните средства на смъртта\". Автобус е връхлетял 40 полицаи.Монтазер ал-Махди допълва, че около 30 полицейски служители и някои протестиращи са били ранени при сблъсъци.Видеоклипове в социални мрежи показват сблъсъците между демонстранти и полици. Според уебсайт, свързан със суфистите Гонабади, някои протестиращи са застреляни от полицията, а някои ранени протестиращи са арестувани в болници.Според Центъра за човешки права в Иран, неправителствена организация, базирана в Ню Йорк, дервиши са арестувани през последните два месеца.Според базираното в САЩ НПО, 10 членове на суфистите са ранени, а други трима са арестувани в Ковар, провинция Фарс, на 14 януари, след като полицията атакува митинг, изискващ освобождаването на други задържани суфисти.", "date": "2018.02.20", "title": "Жертви и стотици задържани при сблъсъци в Техеран"}
{"url": "https://news.bg/crime/bager-predizvika-verizhna-katastrofa-na-varnenski-bulevard.html", "text": "Верижна катастрофа с участието на багер е възникнала на бул. \"Христо Смирненски\" във Варна.Произшествието е възникнало около 8 часа тази сутрин. Според първоначалната информация в инцидента са участвали 8 МПС, като едно от тях е багер.Изясняват се причините и обстоятелствата, довели до инцидента. Жена, пътуваща в един от автомобилите, е потърсила лекарска помощ, като същата е била контактна и в съзнание.Екипи на \"Пътна полиция\" са на мястото на катастрофата.", "date": "2018.02.20", "title": "Багер предизвика верижна катастрофа на варненски булевард"}
{"url": "https://news.bg/bulgaria/zatvoriha-granitsite-na-balgariya-zaradi-softueren-problem.html", "text": "Софтуерният проблем на граничните контролно-пропускателни пунктове, зарадикойто границите бяха блокирани, е отсранен, съобщи МВР.По-рано днес за около час българските сухопътни граници бяха блокирани заради техническа неизправност. Към 12 часа днес беше спряно пропускането на моторни превозни средства на всички гранични пунктове. Причината за \"блокадата\" беше софтуерен проблем.Техническите затруднения бяха в неизправността на Автоматизираната система \"Граничен контрол\".Специализирани екипи работиха по отстраняване на технически проблем на граничните пунктове и успяха да възстановят нормалната работа на системата за близо час.", "date": "2018.02.20", "title": "Затвориха границите на България заради софтуерен проблем"}
{"url": "https://news.bg/politics/kurts-otmenya-vizitata-v-sofiya.html", "text": "Австрийският канцлер Себастиан Курц няма да посети София днес, съобщи пресцентърът на правителството.Причината за отлагането на работната визита са внезапно възникнали здравословни причини.Кабинетите на двамата правителствени ръководители са в процес на уточняване на друга, възможно най-скорошна дата за осъществяване на визитата.Премиерът Бойко Борисов пожела бързо оздравяване на своя колега.По-късно от Министерски съвет съобщиха, че работната визита на канцлера на Австрия Себастиан Курц в България ще се състои на 15 март. Договорката е станала след консултации с двамата правителствени ръководители, след като визитата, планирана за днес, беше отложена.По време на срещата си Борисов и Курц ще обсъдят задълбочаването на двустранните отношения, както и сътрудничеството в рамките на ЕС с фокус върху приемствеността между Българското председателство на Съвета на ЕС и Австрийското, което започва от 1 юли.", "date": "2018.02.20", "title": "Курц отменя визитата в София"}
{"url": "https://news.bg/crime/kola-mina-na-cherveno-i-blasna-momiche-v-stolitsata.html", "text": " Кола, минала на червено, блъсна момиче в София. Потърпевшата е без опасност за живота и е настанена в \"Пирогов\", с контузия на бедрото, съобщава НоваТВ.Инцидентът е станал на бул. \"Цар Борис III\", а сигналът за инцидента е подаден в 11 и 32 часа. Шофьорът е минал на червен светофар, според очевидци, тъй като пред него е имало кола, тръгнал да я изпреварва и удря момичето.Линейката е пристигнала за осем минути. На мястото е извършен оглед.", "date": "2018.02.20", "title": "Кола мина на червено и блъсна момиче в столицата"}
{"url": "https://news.bg/regions/politsai-hvanaha-lidera-na-bsp-haskovo-da-shofira-piyan.html", "text": "Бившият кмет на Хасково и настоящ председател на общинската организация на БСП Атанас Василев е бил задържан в събота за шофиране в нетрезво състояние. Пред Haskovo.info Василев разказал за инцидента.Той се качил в служебната кола, само за да я премести на по-светло място до местно заведение. Преди това пил една ракия. Полицията провеждала акция в същия момент.Полицаите го спрели и го проверили за изпити питиета. Дрегерът показал 1.49 промила. Василев признал грешката си, като посочи, че по принцип не си позволява да прекалява с алкохола, защото има здравословен проблем. \"Сега ще ми вземат книжката за известен период, но законът е за всички\", допълни Атанас Василев.", "date": "2018.02.20", "title": "Полицаи хванаха лидера на БСП-Хасково да шофира пиян"}
{"url": "https://news.bg/politics/ivan-kostov-othvarli-doklada-na-ban-za-aets-belene.html", "text": "Иван Костов разкритикува остро доклада на Българската академия на науките за проекта АЕЦ \"Белене\".Бившият премиер участва в дискусия в Народното събрание за осъществимостта на ядрената централа, съобщи БТА. Костов прочете становище на Център за анализи и управление на рискове към Нов български университет, на който е ръководител. Според Костов не трябва да се вземат предвид изводите от доклада на БАН.Той бе категоричен, че не съществува нито вътрешно търсене, нито значим експортен потенциал, който да оправдае изграждането на нова ядрена централа. От друга страна цените на алтернативните източници на генерация, на микса и борсовите цени, правят този проект нежизнеспособен дори при оптимистичните оценки от доклада на БАН.По думите му в доклада на БАН липсва завършеност, оценка на риска, на сценариите и техните комбинации, което създава основа за недопустими спекулации при изводите.\"Аргументите за заключенията се извличат от бройките комбинации, а не от тяхната реалистичност\", добави Иван Костов. Според становището на Центъра за анализи и управление на риска вероятността да се осъществят голяма част от сценариите, посочени в доклада на БАН, е много ниска.Иван Костов разкритикува направените прогнози като нереалистични и като такива той посочи прогнозите за броя на населението, увеличаването на полезната жилищната площ, както и за ръста на брутния вътрешен продукт, където има завишаване с между 4,2 и 4,4 п.п. спрямо очакванията на Европейската комисия. Учените пренебрегват и появата на поне две икономически кризи до 2040 година, каза още бившият премиер.", "date": "2018.02.20", "title": "Иван Костов отхвърли доклада на БАН за АЕЦ \"Белене\""}
{"url": "https://news.bg/world/dostaveni-ot-sasht-orazhiya-v-siriya-se-prodavat-v-telegram.html", "text": "Доставени от САЩ оръжия за умерената опозиция в Сирия свършиха за продажба в джихадистки онлайн форуми. Това съобщава СиЕнЕн в свое разследване, което показва, че американски оръжия се продават в Сирия чрез приложението Telegram.Американска щурмова винтовка M16 е била предложена на медията от жител на град Идлиб чрез криптираното приложение за съобщения Telegram.Продавачът твърди, че първоначално оръжието е принадлежало на сирийски бунтовници, които са се борили срещу ДАЕШ (\"Ислямска държава\") и други екстремисти. Оръжието е от елитната сирийска \"Дивизия 30\", подготвяна от американски военни за борба с терористи. САЩ похарчиха 41 милиона долара за обучаването и въоръжаването на отряда.\"Дивизия 30\" е част от Новата сирийска армия - проект на Пентагона за сформиране на умерени бунтовнически сили през 2015 г. за борба с ДАЕШ и други екстремисти. Но подкрепяни от \"Ал Кайда\" екстремисти бързо се разправят с бунтовниците и отнемат оръжията.Въпросният автомат е произведен от компанията FN Manufacturing с база Южна Каролина. Оръжието е със сериен номер, който според експерти по леки оръжия съвпада с оръжия, които се смята, че са доставени на иракските сили за сигурност като част от програма на САЩ за оказване на помощ. Но през 2014 г. оръжието се оказало в ръцете на ДАЕШ.СиЕнЕн отбелязва, че остава неясно за кого точно е било предвидено това оръжие.В момента автоматът се продава за 850 долара в Telegram. Чрез приложението също се продават РПГ, картечници, бронежилетки и други.", "date": "2018.02.20", "title": "Доставени от САЩ оръжия в Сирия се продават в Telegram"}
{"url": "https://news.bg/world/holandiya-se-prevrashta-v-narkodarzhava-predupredi-politsiyata.html", "text": "Холандия започва да се превръща в наркодържава, тъй като полицията не може да се бори с появилата се паралелна престъпна икономика.Това се предупреждава в доклад на холандската полицейска асоциация, цитиран от \"Гардиън\".Официалните данни показват, че тенденцията е към спад на престъпленията, но служители на полицията алармират, че много жертви не сигнализират за инциденти, докато организираните престъпни групи действат все по-свободно.\"Само една на девет престъпни групи може да бъде спряна с настоящия персонал и ресурси\", се подчертава в доклада, с който се е сдобил вестник De Telegraaf.Следователите забелязват, че малки престъпни групи се развиват до богати предприемачи, които влизат на пазара на жилища, туристическите агенции, средната класа и други сектори, пише още в доклада.Документът на синдиката се основава на интервюта с 400 следователи.Холандия покрива много от отличителните белези на наркодържавата. Следователите виждат появата на паралелна икономика, допълва се в доклада.Според критици толерантната политика на Холандия към продажбата на канабис и легалният статут на проституцията представят държавата като голям център за трафик на наркотици и хора.Голяма част от екстази в Европа и САЩ идва от лаборатории в южната част на Холандия, които се контролират от марокански банди, замесени и в производството на канабис. Според Европол половината от кокаина в Европа на стойност 5,7 милиарда евро на година е стоварван в Ротердам.Холандската полицейска асоциация иска да бъдат наети допълнителни 2 000 полицейски служители.Според изследване на прокуратурата от по-рано тази година ежегодно не са регистрирани по 3,5 милиона престъпления, въпреки че е отчетен спад от 25% за последните 9 г.", "date": "2018.02.20", "title": "Холандия се превръща в наркодържава, предупреди полицията"}
{"url": "https://news.bg/tourism/24-turagentsii-zagubiha-litsenza-si.html", "text": "24 дружества, регистрирани като туроператори от Националния туристически регистър (НТР), губят лиценза си.Заличаването на фирмите става със заповед на министъра на туризма Николина Ангелкова по предложение на Експертната комисия по регистрация на туроператори и туристически агенти (ЕКРТТА).18 от компаниите се заличават, защото не са представили задължителна застраховка \"Отговорност на туроператора\". Това е изрично условие за извършване на туроператорска дейност.Другите 6 туроператора също нямат задължителната застраховка, но и сами са поискали да бъдат заличени.От ведомството напомнят, че заличените турагенции няма да бъдат премахнати от НТР, но ще бъде отразена заповедта за заличаването им. Това позволява на потребителите да получават информация за актуалния статус на туроператора. Вписани са и причините, заради които дружествата са заличени.В регламентиран период от две години заличените дружества няма да имат право да заявяват регистриране за извършване на туроператорска дейност. Срокът започва да тече от датата на издаване на заповедта за заличаване.", "date": "2018.02.20", "title": "24 турагенции загубиха лиценза си"}
{"url": "https://news.bg/regions/glavniyat-arhitekt-na-sofiya-prizova-da-se-chete-poveche-po-malko-da-se-pishe.html", "text": "Главният архитект на София Здравко Здравков обвини кмета на \"Младост\" в нисък капацитет. Това стана в началото на обсъждането на Закона за София в регионалната комисия. Целта на този закон е да създаде точни правила и апелирам повече да се чете, отколкото да се пише, изтъкна той.Според него общинската администрация по райони трябва да е спокойна. С този закон защитаваме зелените площи, коментира Здравков. Създавали се правила, по които тези площи да бъдат защитени от прекомерен строеж.Неразбирането по закона идвали от ниския капацитет на управлението на район \"Младост\", както подчерта главният архитект. Нека да четат повече, призова Здравко Здравков и увери, че не се отваря врата за нови строеж в зелените площи.Конституционните ни права не са защитени, скочиха граждани на Горубляне по време на самото обсъждане. Зеленият Борислав Сандов настоя за трайно решение на проблема с чистия въздух в София.", "date": "2018.02.20", "title": "Главният архитект на София призова да се чете повече, по-малко да се пише"}
{"url": "https://news.bg/world/az-sam-po-tvard-kam-rusiya-spryamo-obama-pachi-se-tramp.html", "text": "Президентът на САЩ Доналд Тръмп смята, че е \"по-твърд\" към Русия в сравнение с президента Барак Обама.\"\", написа американският лидер в \"Туитър\".По-рано той използва социалната мрежа, за да отбележи, че администрацията на Барак Обама се е провалила в много области, включително срещу Русия, Крим, Сирия и други. Той припомни изказване на Обама, че никой не може да повлияе на американските избори, докато в същото време е смятал, че Хилари Клинтън ще спечели, но си е променил мнението след победата на Тръмп.В петък специалният прокурор Робърт Мълър обяви, че са повдигнати обвинения срещу три руски компании и 13 руснаци за намеса на изборите през 2016 г. Те също така са обвинени в измама, кражба и конспирация за измама срещу САЩ.", "date": "2018.02.20", "title": "Аз съм по-твърд към Русия спрямо Обама, пъчи се Тръмп"}
