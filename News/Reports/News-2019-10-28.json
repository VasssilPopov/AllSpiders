{"url": "https://news.bg/crime/izzeha-nad-1800-kutii-tsigari-ukriti-v-darveni-paneli.html", "text": "Задържаха 1814 кутии (36 280 къса) цигари, подготвени за изпращане от България към Великобритания, съобщават от Агенция \"Митници\".При проверка в склад на фирма за доставки в София митничарите установяват пратка, с изпращач местно физическо лице и получател физическо лице във Великобритания, описана като \"панели\" и съдържаща три броя двойни плоскости.При разтваряне на панелите служителите на реда установили, че ватата във вътрешната им част е заменена от общо 1814 кутии (36 280 къса) цигари от две марки, облепени с български акцизен бандерол. Към момента на проверката не са представени документи.При други две проверки в района на Дунав мост 2 при Видин, митничарите откриват след сканиране с рентген общо 2120 кутии (42 400 къса) цигари с български бандерол, за които също не са представени документи.Тютюневите изделия са открити в два микробуса пътуващи от България към Западна Европа.", "date": "2019.10.28", "title": "Иззеха над 1800 кутии цигари, укрити в дървени панели "}
{"url": "https://news.bg/world/mladite-amerikantsi-prodalzhavat-da-gubyat-vyara-v-kapitalizma.html", "text": "Младите американци продължават да губят вяра в капитализма и да прегръщат социализма. Това сочи ново социологическо проучване на YouGov/Victims of Communism Memorial Foundation, в което са участвали повече от 2000 американци.70% от поколение Y (известно също като Милениали) заявява в изследването, че предпочитат да гласуват за социалист.Бърни Сандърс, социалист от Демократическата партия на САЩ, е сред топ кандидатите за президент на изборите 2020 г. Предложенията му в областта на здравеопазването тласкат Демократическата партия значително в ляво, дори и кандидати за държавен глава като Елизабет Уорън, които се възприемат като капиталисти.50% от милениалите и 51% от поколение Z до известна степен или много неблагосклонно гледат на капитализма, което е увеличение съответно с 8 и 6% от миналата година. В същото време делът на милениалите, които казват, че е \"много вероятно\" да гласуват за кандидат, който се идентифицира като социалист, се е удвоил.Близо половината от поколение Z и милениалите чувстват, че американската икономическа система работи срещу тях - повече от всяко друго поколение. Те са израснали в капиталистическа страна, където икономическото неравенство продължава да се увеличава.19% от милениалите и 12% от поколение Z смятат, че \"Манифест на Комунистическата партия\" \"по-добре гарантира свободи и равенство за всички\" в сравнение с Декларацията за независимост.Според анкетираните най-голямата заплаха за световния мир е президентът на САЩ Доналд Тръмп, след това Ким Чен-ун, Владимир Путин, Си Дзинпин и Николас Мадуро.", "date": "2019.10.28", "title": "Младите американци продължават да губят вяра в капитализма"}
{"url": "https://news.bg/int-politics/netanyahu-tvardi-iran-razpolaga-raketi-v-jemen-koito-mogat-da-udaryat-izrael.html", "text": "Иран е започнал да разполага ракети в Йемен, за да нанесе удар срещу Израел. Това обяви израелският премиер Бенямин Нетаняху, цитиран от израелските медии.Разговаряйки с намиращия се в Израел американски министър на финансите Стивън Мнучин, Нетаняху поздрави американския президент Доналд Тръмп за  (\"Ислямска държава\") Абу Бакр ал Багдади, като заявил, че Израел е \"все още в разгара на войната срещу терора - не само срещу крайните сунити, водени от ДАЕШ, но също и срещу крайни шиити, водени от Иран и неговите близкоизточни проксита\".Според Нетаняху \"Иран вече се опитва да се сдобие с прецизни оръжия, за да удря всяка цел в Близкия изток... те ги произвеждат в Иран и искат да ги разположат в Ирак и в Сирия, и превръщат арсенал от 130 000 ракети в Ливан в прецизни боеприпаси. Те се стремят да го направят и те вече започнаха да ги разполагат в Йемен, за да ударят и Израел оттам\".По време на срещата Мнучин е обещал да увеличи икономическите санкции срещу Иран. Той твърди, че \"кампанията за максимален натиск\" на американската администрация възпира иранската агресия.Нетаняху призова Вашингтон да наложи допълнителни санкции, за да спре, както го нарече, \"въвличането във всичко\" на Иран в Близкия изток.Мнучин оглавява делегация в Близкия изток и Индия, за да обсъжда икономическите отношения и инициативи за борба с тероризма. Той е придружаван от високопоставения съветник на Тръмп и негов зет Джаред Къшнър, който трябва да се срещне с Нетаняху и неговия основен политически съперник, лидерът на \"Синьо и бяло\" Бени Ганц.Мнучин заяви, че американските санкции целят да принудят Иран да спре \"лошите си дейности и износа на тероризъм, опитвайки се да създаде ядрени способности и ракети\".\"Ние виждаме Иран като най-голямата заплаха за мира, стабилността, нашата сигурност и сигурността на много други\", настоя Нетаняху, допълвайки: \"Те удряха в Саудитска Арабия, възпрепятстваха международните маршрути на корабоплаването, нападнаха и убиха американци през последното десетилетие в Афганистан и на други места.\"Нетаняху също похвали икономическите санкции, които САЩ наложиха върху Техеран.", "date": "2019.10.28", "title": "Нетаняху твърди: Иран разполага ракети в Йемен, които могат да ударят Израел"}
{"url": "https://news.bg/politics/priklyuchi-predavaneto-na-izbornite-protokoli-v-arena-armeets.html", "text": "В зала \"Арена Армеец\" вече са предадени всички изборни протоколи от Секционните избирателни комисии на територията на София, съобщи bTV, позовавайки се на Общинската избирателна комисия.Това стана след 20 часа обработване и предаване на изборните книжа.Процесът по предаването на изборните документи се оказа бавен, въпреки обучението на хората ангажирани с вота.По думите на Катерина Милева от СИК имало много грешки в протоколите, защото всичко било усложнено и това не било в интерес на комисиите.\"Грешките са страшно много, почти всяка секция има поне един грешен протокол, присъстваха доста членове на обучението, не мога да си обясня на какво се дължи това нещо\", коментира Полина Витанова, председател на Общинската избирателна комисия - София.Други се оплакаха от липсата на транспорт, за да се приберат до домовете си, като тези членове на комисии от район Сердика.Припомняме, че на сутринта двама души в залата припаднаха, линейки ги откараха в болница. Състоянието им е стабилно. Полицай също се е почувствал зле, но поискал да остане на работното си място.Напрежението в \"Арена Армеец\" ескалира и след като , за да се убеди в прозрачността на процедурите вътре.От Общинската избирателна комисия обаче обявиха, че правилата не позволяват Сидеров да влезе вътре. А полицията го спря.", "date": "2019.10.28", "title": "Приключи предаването на изборните протоколи в \"Арена Армеец\""}
{"url": "https://news.bg/crime/2-koli-plamnaha-pred-speshnoto-v-burgas.html", "text": "Два автомобила се запалиха пред Спешния център на УМБАЛ-Бургас, съобщи Нова телевизия, позовавайки се на пресслужбата на полицията в морския град.Около 17.45 ч. е подаден сигнал за това, че пред Спешния център в току-що паркирало такси е възникнало запалване. Огънят е обхванал и наблизо паркиран автомобил.От полицията са съобщили, че двата автомобила са напълно изгорели. Няма пострадали и жертви.", "date": "2019.10.28", "title": "2 коли пламнаха пред Спешното в Бургас"}
{"url": "https://news.bg/world/putin-i-merkel-obsadiha-siriya-i-tranzita-na-gaz-prez-ukrayna.html", "text": "Президентът на Русия Владимир Путин и германският канцлер Ангела Меркел обсъдиха Сирия и транзита на руски газ през Украйна по време на телефонен разговор, съобщават от пресцентъра на Кремъл.Путин е информирал канцлера за , на която беше постигнато споразумение за Сирия.Двамата са се съгласили, че изпълнението на договореностите между Москва и Анкара ще помогне за стабилизиране на ситуацията в Североизточна Сирия и ще насърчи сирийския политически процес, включително в контекста на начало на работата на Конституционната комисия, планирано за 30 октомври 2019 г. в Женева.Във връзка с провеждащия се днес в Брюксел нов кръг тристранни министерски консултации Русия-ЕС-Украйна за транзита на газ, двамата лидери са разменили мнения относно продължаването на транзита на руски газ през територията на Украйна към Европа след изтичането на срока на действие на съответния контракт в края на 2019 г.Междувременно ТАСС съобщи, че тристранните разговори за транзита на газ са продължили 80 минути.Настоящият 10-годишен контракт изтича в края на декември. И трите страни са заинтересовани от удължаването му по един или друг начин. Последните преговори се проведоха на 19 септември. Тогава руският енергиен министър заяви след 40-минутната среща, че е първата, която се е провела в конструктивна атмосфера през последните години.", "date": "2019.10.28", "title": "Путин и Меркел обсъдиха Сирия и транзита на газ през Украйна"}
{"url": "https://news.bg/crime/davat-na-sad-7-ot-klana-golyovtsi.html", "text": "Районна прокуратура - Кюстендил е внесла за разглеждане в съда обвинителен акт срещу седем лица, обвинени за извършени от тях престъпления - причиняване на телесна повреда, хулиганство и незаконно държане на оръжие.Обвиняемите са от фамилия, известна с прозвището \"Гольовци\", от квартал \"Изток\" в Кюстендил. Между тях и другата такава - \"Ропотамци\", съществува дългогодишна вражда, обхванала по-голяма част от техните представители.На 30 септември 2017 г. няколко души от клана \"Ропотамци\" празнували рожден ден. Двама от тях пазарували в намиращия се наблизо магазин, като на връщане били пресрещнати от лек автомобил. В него били техните опоненти от другата фамилия, въоръжени с различни предмети - тръби, бухалки, верига от моторен трион. Без да бъдат предизвикани, те нанесли удари както с тях, така и с ръце и крака по главата и тялото на Д.М. Успоредно с това нападателите отправяли закани, а единият от тях - А.М., държал огнестрелно оръжие и произвел изстрели с него. Подпомогнат от братовчед си, пострадалият успял да избяга. Случилото се било наблюдавано от свидетели.Междувременно роднините на Д.М. от фамилията \"Ропотамци\" разбрали за побоя и се запътили към центъра на града, за да му помогнат. На свой ред, \"Гольовци\" съобщили на техните представители за сбиването. Въоръжени, те също се придвижили към централната част на кв. \"Изток\", като се държали агресивно, викали, заплашвали случайни минувачи, отправяли обиди на висок глас. Носените в ръцете огнестрелни оръжия те насочвали срещу различни лица и стреляли.Обвиняемият Т.И. отправил закани за убийство, съпроводени с обиди, цинични изрази, произвеждане на изстрели във въздуха и по посока към намиращите се наблизо хора.Другият обвиняем - А.И, няколко пъти стрелял с ловни патрони със сачми, като улучил в ходилото Л.А. През това време обвиняемият А.Д., когато не произвеждал изстрели, предавал на останалите участници в скандалния инцидент боеприпаси. Освен това, заедно с други лица от фамилията \"Гольовци\", събирал гилзите от изстреляните патрони, за да прикрие следите от извършените престъпни деяния.На място пристигнала група полицаи, като преди идването им обвиняемите избягали и укрили държаните от тях огнестрелни оръжия и неизстреляните боеприпаси.Д.И., А.М., А.Д., А.И., Ал.И., В.И. и Т.И. са били привлечени и разпитани в качеството на обвиняеми. Същите са многократно осъждани. Спрямо четирима от тях е постановена мярка за неотклонение \"Задържане под стража\", на двама е взета мярка за неотклонение \"Парична гаранция в размер на 5000 лева\". Единият от тях изтърпява наложеното му наказание \"Лишаване от свобода\" по друга присъда.Обвиняемият С.С. е напуснал страната преди да бъде изготвено постановление за привличането му в това процесуално качество. Същият е бил обявен за общодържавно издирване и спрямо него е издадена Европейска заповед за арест.Припомняме, че на 6 март стана ясно, че ", "date": "2019.10.28", "title": "Дават на съд 7 от клана \"Гольовци\""}
{"url": "https://news.bg/int-politics/papata-obyavi-che-vatikanskiya-taen-arhiv-veche-ne-e-tolkova-taen.html", "text": "Папа Франциск обяви, че \"ватиканският таен архив\" в крайна сметка не е толкова таен. Той официално смени името на архива на Светия престол, за да премахне това, което счита за \"отрицателни\" конотации с \"тайна\" в неговото име, съобщава АП.Отсега нататък колекцията от документи, ръкописи и папирус на папи от миналото ще бъде официално известна като \"Ватикански апостолски архив\".В нов закон папата отбелязва, че архивът отдавна е отворен за учени и че самият той е постановил, че архивите на папа Пий XII от ВСВ, обвинен от някои, че не е говорил достатъчно за Холокоста, ще бъдат отворени за изследователи предсрочно на 2 март 2020 г.Според него, промяната на името отразява по-добре реалността на архива и \"неговата служба за църквата и света на културата\".Архивът съдържа документация за живота на вселенската католическа църква от VIII век до наши дни.Той съдържа 600 различни колекции, които са организирани в 85 километра рафтове.Разположен във вътрешността на Апостолския дворец, архивът съдържа поредица от читални и двуетажен \"бункер\" от подсилен цимент.Най-ценните документи, включително древни позлатени ръкописи и актовете на процеса за инквизиция срещу Галилео Галилей - се съхраняват в сигурни, климатизирани помещения, където се контролира влажността.За първи път през 1881 г. архивът отваря врати за изследователи, а в момента се допускат 1500 души годишно.Понастоящем достъпно за учените, е папството на папа Пий XI, който умира 1939 г. Обичайната практика на Светия престол е да изчака 70 години след приключване на папството, за да се отворят архивите на този понтификат.Но това би означавало, че архивите на Пий XII, папа от 1939-1958 г., не биха били на разположение на учените най-рано до 2028 г.Светият престол е под натиск да организира и каталогизира колекцията Пий XII по-бързо, за да я предостави на изследователите, докато оцелелите от Холокоста са все още живи.Франциск обяснява промяната на името, тъй като първоначалното латинско име Archivium Secretum ( което означавало само, че архивът е частен и отделен) се е превърнало в почти зловещо, сякаш Светия престол има тайни, които крие.\"Благодарение на някои културни акценти на някои места думата secretum губи истинското си значение и инстинктивно се свързва с модерната концепция на думата \"тайна\", водейки до предразсъдъчното приемане за нещо скрито, неразкрито и запазено за неколцина\", пише той.\"Това е напълно противоречащо на това, което Ватиканският секретен архив винаги е бил и е предназначен да бъде\", допълва папата.", "date": "2019.10.28", "title": "Папата обяви, че \"ватиканският таен архив\" вече не е толкова таен"}
{"url": "https://news.bg/world/dvama-raneni-pri-strelba-na-80-godishen-pred-dzhamiya-vav-frantsiya.html", "text": "Двама души са били ранени при стрелба пред джамия във френския град Байон. Полицията е арестувала заподозрян, за който се твърди, че е военен ветеран, и че според различни противоречащи си информации е на 60 или 80-годишна възраст, съобщават френските медии.Мъжът се е приближил с кола до джамията около 15 часа местно време (16 часа българско) и е прострелял двама души на 84 и 87 години. Те са откарани в болницата в Байон.Мъжът също така хвърлил самоделно взривно устройство, уточниха местните власти.От полицията посочиха, че са арестували заподозрения в близост до дома му в намиращо се в близост населено място, където са открили пистолет и газов цилиндър в колата му, както и гранати в имота.Смята се, че заподозреният е болен от рак. Мотивите му засега са неясни.Според \"Ройтерс\", които цитират полицейски източник, стрелецът имал връзки с крайната десница и е бил кандидат на партията на Марин льо Пен, лидерката на крайната десница във Франция. ", "date": "2019.10.28", "title": "Двама ранени при стрелба на 80-годишен пред джамия във Франция"}
{"url": "https://news.bg/economics/uvelichavat-s-4-3-finansovata-pomosht-za-horata-s-uvrezhdaniya-prez-2020-g.html", "text": "Увеличат с 4,3% финансовата помощ за хората с увреждания през 2020 г. Това съобщават от Министерството на труда и социалната политика.Конкретният й размер ще варира от 25,41 лв. за хората с от 50% до 70,99% степен на увреждане до 206,91 лв. за хората с над 90% степен на увреждане с право на чужда помощ, които получават социална пенсия за инвалидност.Увеличението се получава от повишаването на линията на бедност за България, чийто размер се предвижда през 2020 г. да бъде 363 лв., тъй като по закон финансовата подкрепа се определя като процент от нейното равнище.Линията на бедност за всяка година се определя с постановление на Министерския съвет.Към 30 септември 2019 г. месечна финансова помощ получават близо 650 000 души, което е с около 150 000 повече в сравнение с броя на хората, които получаваха месечни добавки по отменения Закон за интеграция на хората с увреждания.Националният съвет за хората с увреждания прие и доклад за Плана за изпълнение на Националната стратегия за хората с увреждания за периода 2016-2018 година. Одобрен беше и планът за изпълнението на стратегическия документ през 2019 г. и 2020 година. В него се предвиждат мерки и дейности за подобряване на достъпа на хора с увреждания до публични и жилищни сгради, финансиране на проекти за започване и стартиране на самостоятелна стопанска дейност, стимулиране на работодатели да създават по-добри условия за работници с намалена работоспособност и др.", "date": "2019.10.28", "title": "Увеличават с 4,3% финансовата помощ за хората с увреждания през 2020 г."}
{"url": "https://news.bg/int-politics/ungariya-i-sloveniya-iskat-sarbiya-v-es-i-umirotvoryavane-na-balkanite.html", "text": "Унгария и Словения призовават Европейския съюз да ускори преговорите за членство на Сърбия, съобщава АП.Унгарският премиер Виктор Орбан и неговият словенски колега Марян Сареч също изразиха разочарование, че наскоро  за започване на преговори за членство с Албания и Северна Македония.Орбан коментира, че частта от Балканите, която все още е извън ЕС, \"не може да бъде умиротворена и стабилизирана без развитието на Сърбия\".Двамата лидери също се съгласиха за необходимостта да се помогне за намаляване на миграцията в Европа чрез увеличаване на помощта за региони, от които идват мигрантите.И двете страни имат съвместна програма за изпращане на медицинска помощ в Африка.Орбан коментира, че в момента 96 000 мигранти са в движение между Турция и Унгария, които се насочват \"с различна скорост\" по балканския път към проспериращото сърце на Европа.", "date": "2019.10.28", "title": "Унгария и Словения искат Сърбия в ЕС и умиротворяване на Балканите"}
{"url": "https://news.bg/int-politics/turtsiya-skochi-kyurdskite-sili-ne-sa-se-izteglili-napalno-ot-granitsata-v-siriya.html", "text": "\"Отрядите за народна защита\" на сирийските кюрди не са се изтеглили напълно от ивицата в Североизточна Сирия съгласно договореното с посредничеството на Русия споразумение, което скоро изтича. Това обяви турският външен министър Мевлют Чавушоглу, цитиран от \"Ройтерс\".Турция, която започна  срещу \"Отрядите за народна защита\" на 9 октомври, след като американският президент Доналд  от района, ще обсъди следващите си стъпки с Русия, каза той пред журналисти в Анкара. Ако \"Отрядите за народна защита\" не изпълнят споразумението за оттегляне на около 30 км от турската граница, Турция ще \"прочисти тези терористи оттук\", настоя Чавушоглу.\"Има такива, които се оттеглиха. Елементи на сирийския режим потвърждават това, Русия също го потвърждава. Но не е възможно да се каже, че всички са се оттеглили\", подчерта турският първи дипломат.\"Отрядите за народна защита\" се разглеждат от Анкара като терористи заради връзките им с Кюрдската работническа партия (ПКК) в Югоизточна Турция. Но Сирийските демократични сили (СДС), водещ елемент в които са \"Отрядите за народна защита\", бяха важен съюзник на САЩ в борбата срещу терористичната групировка ДАЕШ (\"Ислямска държава\").В неделя СДС заявиха, че са се съгласили да се оттеглят от 30-километровата погранична зона, която те контролираха, докато войските на САЩ се изтеглят.Турският президент Реджеп Тайип  на 22 октомври, че сирийските граничари и руската военна полиция ще прочистят региона от бойците на \"Отрядите за народна защита\" в рамките на шест дни, който срок приключва късно утре (вторник).Споразумението позволява на силите на сирийския президент Башар Асад да се върнат в части от северните погранични райони с Турция за първи път от години.Съгласно споразумението турските и руските сили от вторник ще започнат да патрулират участък от турско-сирийската граница, който е на 10 км навътре в Сирия.\"Сега руска военна делегация идва в Турция\", отбеляза Чавушоглу, допълвайки: \"Нашите приятели ще обсъдят както най-новата обстановка по въпроса с изтеглянето и как в края на 150-те часа (във вторник)... как ще бъдат патрулите, какво ще правим заедно, какви стъпки ще предприемем.\"Съвместните патрули трябва да се движат от река Ефрат на запад до границата с Ирак на изток, с изключение на контролирания от кюрдите град Камишли.", "date": "2019.10.28", "title": "Турция скочи: Кюрдските сили не са се изтеглили напълно от границата в Сирия"}
{"url": "https://news.bg/crime/kandidat-za-kmet-na-bregovo-se-oplakva-ot-poboy-ot-negov-oponent.html", "text": "Кандидат за кмет на видинската община Брегово и застъпниците му твърдят, че в края на изборния ден им е нанесен побой от привърженици на техния опонент, съобщи БНТ.При инцидента няма сериозно пострадали. Според пострадалите нападателите били група от около 30 души, а причината за побоя са слабите изборни резултати на другия кандидат. За случая е уведомена полицията.В избирателната секция била осигурена охрана до предаване на изборните книжа в Общинската избирателна комисия. От полицията съобщават, че се извършва проверка.", "date": "2019.10.28", "title": "Кандидат за кмет на Брегово се оплаква от побой от негов опонент"}
{"url": "https://news.bg/politics/borislav-tsekov-se-otteglya-ot-pravniya-savet-kam-prezidenta-rumen-radev.html", "text": "Борислав Цеков се оттегля от правния съвет към президента Румен Радев. Това съобщи самият той в профила си във \"фейсбук\".Като причина той посочва липсата на време.\"Многобройни нови делови ангажименти налагат да редуцирам някои от досегашните си делови активности поради липса на време\", пише той.По думите му президентът Радев вече е уведомен за това негово решение.Борислав Цеков посочва още, че прекратява и участието си в консултативния съвет по конституционни въпроси при омбудсмана, както и част от преподавателските си ангажименти. \"Съобщавам го сега, след изборния ден, за да няма спекулации. Приоритетите ми сега са други\", допълва още той в позицията си.", "date": "2019.10.28", "title": "Борислав Цеков се оттегля от правния съвет към президента Румен Радев"}
{"url": "https://news.bg/crime/gorski-sluzhitel-zagina-sled-kato-be-udaren-ot-kamion.html", "text": "Горски служител загина на пътя между град Земен и село Жабляно, съобщи БНР.38-годишният мъж от Брезник е проверявал сигнал за опасно надвиснали дървета, когато водачът на преминаващ камион изпуснал управлението и камионът ударил намиращия се встрани от пътя горски служител. Той е загинал на място.По информация на местни жители при инцидента има пострадали и други хора, като двама от тях били откарани в болница.", "date": "2019.10.28", "title": "Горски служител загина след като бе ударен от камион"}
{"url": "https://news.bg/world/kamarata-na-obshtinite-otryaza-boris-dzhonsan-za-predsrochni-izbori.html", "text": "Камарата на общините отхвърли тази вечер предложението на британския премиер Борис Джонсън за предсрочни парламентарни избори на 12 декември, съобщи ТАСС.Искането на Борис Джонсън бе подкрепено само от 299 депутати, като на него му бяха нужди най-малко 434 гласа, тоест две трети от общия състав на камарата. Против се обявиха 70 депутати.Членовете на опозиционната Лейбъристка партия се въздържаха от гласуване, с което осуетиха плановете на премиера. За това  в ръководството на партията по-рано днес. Беше съобщено, че  за предсрочни избори, ако днес предложението не мине в Камарата на общините.Очаква се, че утре правителството ще внесе законопроект, който ще е почти идентичен с този на Либералните демократи и Шотландската национална партия. Това ще означава избори преди Коледа.Преди месец Камарата на общините  искането на премиера Борис Джонсън за предсрочни избори.", "date": "2019.10.28", "title": "Камарата на общините отряза Борис Джонсън за предсрочни избори"}
{"url": "https://news.bg/politics/db-biha-obsadili-pokana-ot-fandakova-no-zovat-da-se-glasuva-po-savest.html", "text": "От \"Демократична България\" не виждат в нито една от двете кандидатури - нито на Йорданка Фандъкова, нито на Мая Манолова носител на дълбинната промяна в модела на завладяване на страната.На пресконференция в централата на партията съпредседателят на Обединението Христо Иванов посочи, че е очаквал една тежка кампания за местните избори, изпълнена с персонални и политически атаки. Той благодари на всички за подкрепата и поздрави за резултата местните избори както техния кандидат Борислав Игнатов, така и гражданската организация \"Спаси София\".Битката за промяната в София не е приключила и продължава в битката за балотажите. Всички кандидати на обединението се явяват с програма и целят да трансформират начина на управление на София. Нашата група в общинския съвет ще работи за това да наложи реална децентрализация в бюджета на столицата, обеща Христо Иванов.На въпрос на News.bg дали все пак ще откликнат на разговорите, които поиска , ген. Атанасов заяви, че ако получат такава покана, тя щяла да се обсъди, но политиците, които отиват на балотаж, трябва да се борят за гласовете на избирателите.Ние не можем да си представим да заведем нашите избиратели като едно стадо някъде. Те сами преценят как могат да изразят своя вот, заяви от своя страна генерал Атанас Атанасов. Нека хората да изразят свободно своя вот за това как виждат промяната в Столична община, каза още той.Генерал Атанасов призова избирателите на ДБ да не забравят, че има балотажи и за районни кметове и призова да получат подкрепата им.Той не очаква и не планира някой да става главен архитект или кмет в Столична община, но очаква да работят заедно с гражданската организация.По думите на Иванов няма работеща демокрация и развити общества без партии. За ДБ е важно да се наложи партията като трети полюс, но и като истинска дълбинна промяна в управлението.Според него към настоящия момент резултатите от местните избори могат да бъдат окачествени като утвърждаване на резултатите на \"Демократична България\". \"Има надграждане и разширяване. Постигнахме един добър резултат в София\", доволен е Христо Иванов, според когото Обединението е направило силна местна кампания.По думите му има още доста работа, тъй като в София има големи очаквания в София за една голяма промяна. За това от \"Демократична България\" смятат, че трябва да има промяна в модела на завладяване на страната.\"Очевидно имаме да учим уроци и предстои сериозен анализ на месните избори като изводи и корекции в работата си, защото ще работим за парламентарните избори след 18 месеца\", заяви съпредседателят на движението.Кандидатът на ДБ Борислав Игнатов няма да подкрепи нито кандидатурата на Мая Манолова, нито тази на Йорданка Фандъкова на балотажа, защото не споделят ценностите на Демократична България. По думите на Игнатов кампанията за местните избори го направила много по-силен, като той ще използва наученото в името на една по-добра Софи в работата си като общински съветник. Според него проблемите на София са дългогодишни и е време вече да бъдат решени.Затова от ДБ призовават журналистите да им държат сметка дали изпълняват предизборната си програма.От Обединението били готови да влязат в разговор със \"Спаси София\", но за тях било неприемливо да имат един общ кандидат. За това бившият правосъден министър ги призовава и моли да работят заедно в общинския съвет и да имат общи политики.", "date": "2019.10.28", "title": "ДБ: Биха обсъдили покана от Фандъкова, но зоват да се гласува по съвест"}
{"url": "https://news.bg/crime/hvanaha-v-krachka-brakonier-s-40-kg-nezakonen-ulov.html", "text": "Заловиха бракониер с 40 кг незаконен улов на риба в Търговищко, съобщават от полицията.При проверка на 25 октомври било установено, че 49-годишният мъж държи в автомобила си голямо количество незаконно уловена риба от язовир \"Съединение\", както и четири мрежи с обща дължина 210 м.По случая е образувано досъдебно производство.", "date": "2019.10.28", "title": "Хванаха в крачка бракониер с 40 кг незаконен улов"}
{"url": "https://news.bg/world/67-godishna-kitayka-rodi-momichentse.html", "text": "67-годишна жена в Китай роди момиченце. Бебето е с тегло 2,6 кг, съобщи South China Morning Post.От болницата са потвърдили за раждането на бебето, но не са уточнили детайли. Изданието съобщава, че пеленачето е под лекарско наблюдение. По време на цялата бременност лекарите са следили здравето на майката.Отбелязва се, че бащата на бебето е адвокат, а майката - медицинска сестра. Те имат зрели син и дъщеря и няколко внука. ", "date": "2019.10.28", "title": "67-годишна китайка роди момиченце"}
{"url": "https://news.bg/regions/pozhar-izbuhna-i-kray-asenovgrad.html", "text": "Голям пожар избухна край Асеновград, съобщи bTV в региона.Горят поне 50 дка треви и храсти в покрайнините на кв. \"Долни Воден\".Няколко пожарни екипа гасят пламъците под кабели с високо напрежение.Помагат и хора от околните къщи, притеснени огънят да не се прехвърли в имотите им. Пушеците се виждат от поне 10 км.Припомняме, че по-рано днес стана ясно, че Вече втори ден пък . ", "date": "2019.10.28", "title": "Пожар избухна и край Асеновград "}
{"url": "https://news.bg/world/protesti-paraliziraha-livan.html", "text": "Протестиращи в Ливан издигнаха барикади и паркираха коли на ключови артерии като част от протестите срещу корупцията. Те настояват за радикални промени в политическата система, информира АФП.Пренебрегвайки молбите на топ лидерите на Ливан, протестиращите са блокирали страната за 12-ти пореден ден, включително някои ключови магистрали.Недоволните ливанци искат по-голяма свобода, по-добри услуги и прекратяване на корупцията и други неща.Тяхната безпрецедентна мобилизация, предизвикана от предложен данък върху обажданията с мобилни приложения на 17 октомври - бързо прерасна в масова демонстрация срещу политическия елит, който буквално остава непроменен от три десетилетия.В неделя вечерта в социалните мрежи започна да се разпространява призив шофьорите да блокират пътищата с колите си. На следващия ден няколко ключови артерии бяха затворени от стотици паркирани коли, докато други бяха блокирани от групи протестиращи, които седнаха на пътя.Училищата и банките остават затворени повече от седмица.Ливанските власти се очаква да направят нов опит за отваряне на блокираните пътища. Армията и службите постигнаха съгласие през уикенда да осъществят воден от военните план за прочистване на пътищата, но демонстрантите оказват съпротива.Кореспондент на АФП съобщи, че в южния град Сидон армията влезе в схватка с протестиращи, които са блокирали северния вход на града. Трима души пострадаха.При един от най-сериозните инциденти армията откри огън в петък срещу група протестиращи, блокирали път към северния град Триполи. Най-малко шестима души пострадаха. В неделя десетки хиляди протестиращи се хванаха за ръце и образуваха 170-километрова верига от Триполи до Тир.Протестите, които не се водят от лидери, са организирани от младо поколение мъже и жени, които са родени след Гражданската война (1975-1990).Правителството е склонно да направи рокади във властта, но протестиращите остават на улицата.Повече от ¼ от населението на Ливан живее в бедност, според данни на Световната банка.", "date": "2019.10.28", "title": "Протести парализираха Ливан"}
{"url": "https://news.bg/politics/gerb-predizvikvat-manolova-i-shtaba-y-na-debat.html", "text": "Предизборният щаб на ГЕРБ/СДС предизвикват опонента си на балотажа за местните избори в неделя - Мая Манолова да дебат.От ГЕРБ предлагат дебат между кандидати и техните екипи на неутрална територия с възможност за излъчване или отразяване от всички медии, които проявяват интерес, и с ясен регламент.От ГЕРБ/СДС посочват, че дните между обявяването на официалните резултати от първия тур и провеждането на балотажа са много малко и няма да има време за структурен дебат, така че гражданите да чуят действително предложенията на кандидатите по важните теми.\"Градът ни има нужда от ясни отговори на съществените въпроси и според нас те могат да се чуят точно в един такъв дебат. Дължим на столичани възможността информиран избор\", заявяват от ГЕРБ.", "date": "2019.10.28", "title": "ГЕРБ предизвикват Манолова и щаба й на дебат"}
{"url": "https://news.bg/int-politics/demokratite-v-sasht-nastoyavat-da-chuyat-boltan-v-razsledvaneto-za-impiychmant.html", "text": "Депутатите демократи в САЩ призоваха няколко малко известни американски служители, за да дадат показания тази седмица в разследването им за импийчмънт на президента Доналд Тръмп, но искат по-изявен играч - бившият съветник по националната сигурност Джон Болтън, съобщава \"Ройтерс\".Демократите от Камарата на представителите, които ръководят разследването, искат да чуят от първа ръка от \"мустакатия външнополитически ястреб\", който според показанията на други служители е бил информиран за усилията на Белия дом да окаже натиск върху президента на Украйна да разследва политическите конкуренти на Тръмп.\"Очевидно той има много уместна информация и ние искаме той да даде показания\", коментира пред ЕйБиСи председателят на комитета по разузнаване Адам Шиф.Това може и да не е много лесно. Служители на Белия дом се опитаха с известен успех да блокират настоящите и бивши правителствени служители да дадат показания в разследването.Държавният секретар Майк Помпео, изпълняващият длъжността началник на Генералния щаб на Белия дом, Мик Мълвани и личният адвокат на Тръмп Руди Джулиани, са сред онези, които отхвърлиха призовките за документи, въпреки че други свидетели са се явили пред комисията, въпреки заповедите на администрацията.Белият дом коментира, че това е нелегитимно, тъй като Камарата не е провела официално гласуване, за да започне. Федерален съд обяви в петък, че не е необходимо гласуване.Източниците от Конгреса коментира пред \"Ройтерс\" миналата седмица, че може да се обадят на Болтън за да даде показания в публични изслушвания, които се очаква да започнат през следващите седмици. В неделя Шиф заяви, че очаква Белият дом да се опита да попречи на бившия помощник, но не каза дали планира да повика Болтън за показания публично или при закрити врата.Болтън, който бе уволнен от Тръмп през септември, след като двамата се сблъска как да се справи с външнополитическите предизвикателства, не коментира публично усилията за импийчмънт.С хвърлените препятствия от Белия дом, планираният свидетел в понеделник, бившият заместник съветник по националната сигурност Чарлз Куперман, може да не се появи. Адвокатът на Куперман обяснява, че депутатите трябва да изчакат съдът да вземе решение дали той да се съобрази с призовката или да уважи заповедта на администрацията на Тръм да не дава показания.Законодателите се надяват да чуят от Александър Виндман във вторник, водещият експерт по Украйна в Белия дом.В сряда те чакат Катрин Уилбъргър, изпълняващата длъжността помощник министър на отбраната за международна сигурност и двама специалисти от Държавния департамент за Украйна - Катрин Крофт и Кристофър Андерсън.Тим Морисън, топ съветник на Белия дом за Русия и Европа, е насрочен за четвъртък.", "date": "2019.10.28", "title": "Демократите в САЩ настояват да чуят Болтън в разследването за импийчмънт"}
{"url": "https://news.bg/crime/osadiha-bivsh-obshtinski-savetnik-ot-pleven-na-4-g-zatvor.html", "text": "Осъдиха бившия общински съветник от Плевен Методи Петков на 4 г. затвор за изнудване, принуда и побой над човек, ловил риба в стопанисван от подсъдимия язовир до село Каменец. Решението е на Върховния касационен съд (ВКС). Решението не подлежи на обжалване.Според запознати, Петков е принуждавал пребития човек да яде жива риба.Във ВКС е получено уведомление от прокурор, че е започнал действия по изпълнение на наложеното от съда наказание. Делото във ВКС е по жалба от бившия общински съветник Методи Петков срещу решението на Апелативен съд - Велико Търново, с което е изцяло потвърдена присъда по н.о.х.д. № 508/2017 г. на Окръжен съд - Плевен.С първата присъда Методи Петков (бивш общински съветник в Плевен) е оправдан в обвиненията за грабеж, придружен със средна телесна повреда.Нападението е направено в съучастие с други лица включително и Асен Панов, и . По тези обвинения Петков е осъден общо на 4 г. затвор, а съучастникът му Асен Панов е признат за невиновен и оправдан по повдигнатите обвинения.След протеста пред ВКС . Освен доводи, формулирани по най-общ начин, преимуществено той съдържа .В мотивите на ВКС пише, че след като Панов (съизвършителят) не е установен като участник, което е юридически е доказана невиновност.Според върховните съдии жалбата на подсъдимия Петков също е неоснователна. Подобно на протеста в нея се откриват поредица от доводи за необоснованост.Тричленният състав на ВКС приема, че не е налице и касационното основание, сочено в протеста и в жалбата на подсъдимия, за явна несправедливост на наложеното наказание.В мотивите на решението се казва: \", както и значимите смекчаващи отговорността, относими към личността, върху които се акцентира от касационния жалбоподател (брачно съжителство и полагани ).\".С Решение № 112/17.10.2019 г. по наказателно дело № 467/2019 г. тричленката на ВКС оставя в сила решението на Апелативен съд - Велико Търново по в.н.о.х.д. № 388/2018 г.Припомняме, през 2009 г. и укриване на данъци.", "date": "2019.10.28", "title": "Осъдиха бивш общински съветник от Плевен на 4 г. затвор"}
{"url": "https://news.bg/politics/zasecheniyat-ruski-shpionin-veche-ne-e-v-balgariya-obyavi-mvnr.html", "text": "Във връзка с многобройните медийни запитвания по повод съобщение на Прокуратурата на Република България, МВнР информира, че министерството е сезирано от Прокуратурата на Република България относно действията на руски дипломат.От страна на ДАНС е получена допълнителна информация по случая. При тази ситуация същия ден е проведена среща с руския посланик, на която са обсъдени въпроси от двустранен интерес, включително и този.Срещата е преминала в конструктивна атмосфера.От българска страна е отправено искане руските институции да отзоват своя служител до края на деня днес (понеделник).По информация на МВнР въпросното лице вече е напуснало територията на Република България.", "date": "2019.10.28", "title": "Засеченият руски шпионин вече не е в България, обяви МВнР"}
{"url": "https://news.bg/politics/radan-kanev-podskaza-formulata-za-nov-kmet-na-sofiya.html", "text": "Евродепутатът на \"Демократична България\" Радан Кънев предизвика много въпроси около репликата си в статус във фейсбук затова, че реално София може да има нов кмет и той да не е нито Фандъкова, нито Манолова. Някои анализатори определиха това като поредното шизофренно разделение между десните в София, докато Радан Кънев не уточни какво точно има предвид.Кънев уточнява, че чл. 452 ал. 8 от новия Изборен кодекс дава възможност и г-жа Манолова, и г-н Игнатов да се откажат от участие в балотажа.Това означава, че срещу г-жа Фандъкова ще се изправи кандидатът \"безспорният победител на първия тур - господин Бонев, който може с лекота да обедини целия опозиционен вот и да стане кмет\".Според Кънев така \"всички ще покажем, че наистина сме готови на жертви в името на промяната, че тя не е просто дума, платформа за партийно позициониране.\"\"И да, г-жа Манолова няма как да вземе София - на първи тур тя просто консолидира червения електорат. Взе гласове колкото Татяна Дончева или Георги Кадиев.Но тя все още има шанс да не бъде забравена като поредния червен кандидат, изгубил София. Може да докаже, че нейната кауза наистина е по-доброто управление на града. И за тази кауза е готова на жертви.", "date": "2019.10.28", "title": "Радан Кънев подсказа формулата за нов кмет на София "}
{"url": "https://news.bg/world/polsha-zadarzha-zapodozryan-za-shpionazh-v-polza-na-rusiya.html", "text": "Полша задържа заподозрян за шпионаж в полза на Русия, съобщава Радио Полша, позовавайки се на обществената медия TVP.Мъжът, идентифициран като Пьотр Ш., е обвинен в шпионаж. Той ще остане в ареста за три месеца, уточнява TVP. Заподозрян е в сътрудничество с руските служби.В апартамента на задържания са открити огнестрелни оръжия и муниции. Повдигнати са му обвинения и за незаконно притежание на оръжие и използване на фалшиви документи.Мъжът е задържан от службите във Варшава на 24 октомври.", "date": "2019.10.28", "title": "Полша задържа заподозрян за шпионаж в полза на Русия"}
{"url": "https://news.bg/int-politics/prezidentat-na-irak-sayuznitsite-na-sasht-sa-pritesneni-ot-nenadezhdnostta-im.html", "text": "Президентът на Ирак Бархам Салих даде ексклузивно интервю за Axios по HBO, в което близкият американски съюзник постави под въпрос \"надеждността\" на САЩ и обсъди какво ще е необходимо за Ирак да се обърне към Русия като влиятелен посредник в Близкия изток.\"Оставащата сила на САЩ се поставя под въпрос по много, много сериозен начин\", изтъкна Салих, допълвайки: \"А съюзниците на САЩ са притеснени относно надеждността на САЩ.\"Салих изтъкна, че \"последиците са огромни\" от изтеглянето на САЩ от Сирия, след като \"инвазията на Турция\" разкрива нова динамика , която е \"наистина опасна\".Салих говори за заплахите, пред които са изправени сирийските кюрди: \"Притеснявам се от етническо прочистване. А това е историята, трагичната история на кюрдския народ и това е опасно и трагично. Хуманитарната цена е просто ужасна.\"\"Не съм един от онези, който отива и казва на американците или на руснаците \"ако не направите това за мен, ще реша проблема по друг начин\". Но трябва да мислим за собствените си приоритети и аз съм много ясен за това\", коментира иракският държавен глава.Запитан за потенциален конфликт между САЩ и Иран, Салих подчертал, че той би бил \"бедствие за всички\". Ирак е една от малкото страни в региона на Близкия изток, която има отношения както със САЩ, така и с Иран. Катар също има подобни отношения. Салих каза, че смята двете страни за съюзници на Ирак и настоя, че няма да избере страна при конфликт между двете.\"САЩ са важен съюзник, партньор... Ние искаме това да продължи и определено не искаме нашата територия да се използва\", каза той, допълвайки: \"Трябва да се опитаме и да го спрем, защото Ирак не може да го поддържа, не може да оцелее.\"Ирак и САЩ през последните дни са в спор за американските войски, които се изтеглят от Североизточна Сирия към Ирак. Ирак заяви, че американските войски само \"преминават\" и ще напуснат страната в рамките на четири седмици, заяви министърът на отбраната на Ирак в сряда.", "date": "2019.10.28", "title": "Президентът на Ирак: Съюзниците на САЩ са притеснени от ненадеждността им"}
{"url": "https://news.bg/int-politics/sarbiya-i-rusiya-zashtitavat-svobodata-na-nebeto-si-vragovete-shte-se-opredelyat-sami.html", "text": "Завършиха съвместните учения на Русия и Сърбия \"Славянски щит - 2019 г.\" с използването на С-400 и \"Панцир-С\", съобщава Министерството на отбраната на Сърбия, цитирано от ТАСС.\"Комбинираните тактически упражнения \"Славянски щит\" ще станат традиционни, а предстоящият период ще тренираме заедно да защитаваме свободата на небето си\", обяснява сръбският министър на отбраната Александър Вулин.По думите му, \"името на ученията \"Славянски щит\" говори за близостта, общия произход, общите ценности, но по-общият произход и ценности споделят общо бъдеще, твърдо намерение да защитим свободата си\".Вулин благодари на президентите на Русия и Сърбия за факта, че \"благодарение на упоритата си работа Сърбия и Русия станаха по-близки, по-силни и свободни\".\"Благодарение на политиката на президента Вучич, политиката на военния неутралитет, Сърбия вече няма да е сама, както през 1999 г., подложена на агресията на НАТО. Благодарение на политиката на военния неутралитет, ние можем да се въоръжим, сами да изберем приятелите си, а враговете ни ще се определят сами, без на нашето желание\", допълва министърът.Руско-сръбските учения за ПВО \"Славянски щит - 2019\" се проведоха за първи път и се състояха от два етапа. Първият етап се проведе през септември тази година в района на Астрахан на базата на Центъра за бойно обучение и бойно използване на руските космически сили.Във втория етап в съвместните учения участваха подразделения на зенитно ракетния комплекс С-400 и \"Панцир-С\" на руските аерокосмически сили, както и противоракетните ракетни системи \"Нева-М1Т\" и \"Куб-М\" на ВВС и ПВО на Сърбия.В хода на учения \"Славянски щит-2019\" са разработени въпроси за взаимодействието между звената за противовъздушна отбрана на Авиационните космически сили на Руската федерация и военновъздушните сили и ПВО на Република Сърбия.", "date": "2019.10.28", "title": "Сърбия и Русия защитават свободата на небето си, враговете ще се определят сами"}
{"url": "https://news.bg/politics/ataka-nastoyava-za-povtorno-prebroyavane-na-byuletinite-v-sofiya.html", "text": "\"Атака\" иска повторно броене на бюлетините за кметове и общински съветници в София и оспорва валидността на протоколите на секционните комисии.Жалба с такова настояване са изпратили от партията до ЦИК и МВР, след като в изборната нощ служители на реда не позволиха на Волен Сидеров, кандидати за общински съветници и районни кметове да присъстват при броенето на бюлетините в зала \"Арена Армеец\". От партията на Сидеров определят тези действия като нарушение на Изборния кодекс.От \"Атака\" настояват да получат и заповедта на МВР, въз основа на която са били спрени от десетки полицаи и недопуснати да упражнят правото си по чл. 431 от Изборния кодекс, според което кандидатите могат да присъстват в изборното помещение при отваряне на избирателните кутии и при установяване на резултатите от гласуването.\"Беше ни отказано предоставеното ни от закона право да следим за прозрачността на преброяването на гласовете на гражданите и отразяването на реалния вот на населението по места. Без обяснения. Без каквото и да било правно основание\", пишат от АТАКА до ЦИК и МВР.Същевременно от партията на Сидеров искат и дисциплинарни наказания за всички полицаи, които възпрепятстваха упражняването на правата им, на основание ИК и Закона за МВР.", "date": "2019.10.28", "title": "\"Атака\" настоява за повторно преброяване на бюлетините в София "}
{"url": "https://news.bg/world/leybaristkata-partiya-shte-se-vazdarzhi-na-dneshniya-vot-za-predsrochni-izbori.html", "text": "Ръководството на Лейбъристката партия е постигнало съгласие да се въздържи при днешното гласуване на предложението на премиера на Великобритания Борис Джонсън за предсрочни избори.Това съобщи високопоставен член на партията пред ITV след среща на кабинета в сянка.По-рано стана ясно, че Джонсън ще внесе предложениe в парламента за провеждане на предсрочни избори на 12 декември. Предложението може да бъде прокарано само ако бъде подкрепено от най-малко 2/3 от депутатите.Беше съобщено, че  за предсрочни избори, ако днес предложението не мине в Камарата на общините.Ако днес лейбъристите гласуват против плана на премиера Борис Джонсън за избори, утре правителството ще внесе законопроект, който ще е почти идентичен с този на Либералните демократи и Шотландската национална партия. Това ще означава избори преди Коледа.През уикенда Либералните демократи предложиха помощ на Джонсън за промяна на закона, за да се позволи организиране на предсрочни избори на 9 декември, като ще е необходимо само просто мнозинство в парламента.Разпространява се информация, че утре лейбъристите сериозно обмислят да подкрепят предложението за предсрочни избори на Шотландската национална партия и Либералните демократи.", "date": "2019.10.28", "title": "Лейбъристката партия ще се въздържи на днешния вот за предсрочни избори?"}
{"url": "https://news.bg/politics/nepodpisan-prokotol-prechi-na-obyavyavaneto-na-krayniya-rezultat-vav-vratsa.html", "text": "Крайният резултат от изборите във Враца не може да бъде оповестен заради член на секционна избирателна комисия, който не е подписал секционен протокол, съобщи БНР, позовавайки се на Общинската комисия.Това е жена, която е била в 7-ма секция в града. След края на изборния ден тя е заминала за София и отказва да се върне в града.За принудителното и довеждане във Враца е уведомена полицията.Според 99,2 на сто от обработените протоколи Калин Каменов от ГЕРБ печели втори кметски мандат със 72,79 на сто.", "date": "2019.10.28", "title": "Неподписан прокотол пречи на обявяването на крайния резултат във Враца "}
{"url": "https://news.bg/int-politics/sasht-zasilva-ikonomicheskiya-natisk-sreshtu-iran.html", "text": "Министърът на финансите на САЩ Стивън Мнучин заяви, че САЩ ще засилят икономическия натиск върху Иран заради ядрената му програма, съобщава \"Ройтерс\".\"Ние изпълнихме кампания за максимален натиск със санкции. Те са работили, работят, режат им парите\", обяснява Мнучин по време на посещение в Израел.Той направи коментира до Бенямин Нетаняху, който го призова да засили натиска върху Иран.\"Ще продължим още, още, още, още ... Току-що дойдох от много продуктивен работен обяд с вашия екип. Те ни дадоха куп много конкретни идеи, които ще следваме\", допълва Мнучин.", "date": "2019.10.28", "title": "САЩ засилва икономическия натиск срещу Иран"}
{"url": "https://news.bg/politics/palna-hegemoniya-na-gerb-v-dospat.html", "text": "Доспат ще бъде управляван от кмет и общински съветници единствено от ГЕРБ. Това стана ясно след публикуването на 100% обработени протоколи от местната ОИК.За кмет на общината е избран Елин Радев, като за него са гласували 86.78% от избирателите.Освен това цели 83.43% са подкрепили общинската листа на ГЕРБ. Втора сила е ДПС с едва 6.76 %, които не стигат за съветник, а на трета позиция се нарежда БСП. Това означава, че в местния парламент влизат всичките 13 кандидати от листата на ГЕРБ.Общинският съвет обаче ще работи с един човек по-малко, защото цялата листата на партията не е достатъчна, за да се попълнят 13 бройки. Причината е, че неин водач е новоизбраният кмет.", "date": "2019.10.28", "title": "Пълна хегемония на ГЕРБ в Доспат"}
{"url": "https://news.bg/int-politics/varhushkata-na-kitayskata-komunisticheska-partiya-provezhda-klyuchov-zakrit-plenum.html", "text": "Елитът на Китайската комунистическа партия започна ключов пленум в Пекин днес, след като държавното ръководство на страната е изправено пред протести в Хонконг, продължителна търговска война и забавяне на икономиката.Четвъртият пленум на Централния комитет на партията е среща на закрити врати на високопоставени властници, на която се обсъжда пътната карта и бъдещата посока на страната.Една от основните теми през тази седмица ще бъде \"поддържане и подобряване\" на системата за управление на Китай и ускоряване на неговата \"модернизация\", уточнява държавната китайска информационна агенция \"Синхуа\".Терминът управление се отнася до \"засилване на контрола на партията над всички управляващи органи\", обяснява Джуд Бланшет, който е експерт по китайска политика в Центъра за стратегически и международни изследвания, чието седалище е във Вашингтон.Вероятният резултат от срещите тази седмица \"ще бъде, че Китайската комунистическа партия е затегнала хватката върху политическата и управляващата власт\", написа Бланшет.Хуа По, който е политически анализатор в Пекин, каза за \"Франс прес\", че Четвъртият пленум може също да доведе до приемането на документ, който критикува минали политики на бившия държавен и партиен ръководител Дън Сяопин, който е известен с пазарно ориентираните си икономически реформи, за да издигне собствения статут на настоящия президент Си Цзинпин.Практика е китайските държавни ръководители, включително основателят на страната Мао Цзедун, да го правят, така че миналите политики да съответстват на техните собствени принципи, добави той.Ключовото закрито заседание ще се проведе от понеделник до четвъртък в Пекин, като ще бъде първото от февруари 2018 г. насам.Много от най-важните политики на страната се обявяват след пленуми на партията, като последният беше съсредоточен върху план за реформи на държавните институции, давайки още повече власт на партията.На пленума преди него пък беше одобрена отмяната на ограниченията на президентския мандат, което позволи на Си Цзинпин да остане на власт до живот.Стремежът за \"модернизиране\" на управлението на Китай и на партийните и държавните институции идва, докато Пекин се бори с международни и вътрешни проблеми на множество фронтове.В полуавтономния Хонконг, китайското централно правителство беше разтърсено от месеци на размирици против Пекин.Забавящата се икономика, влошаваща се от продължителната търговска война със САЩ, също тревожи китайските лидери, като растежът на БВП на страната достига най-бавния си темп от близо три десетилетия през третото тримесечие на тази година.Други вътрешни проблеми, като влошаване на околната среда и икономическото неравенство между селските и градските райони, също водят до необходимостта от институционална \"трансформация\", пише печатният официоз China Daily.Дългоочакваното закрито заседание на ръководството на Китайската комунистическа партия тази седмица също така ще сложи край на значителната пауза между сесиите - най-дългият период от 1977 г., тъй като уставът на ККП постановява провеждането на поне един пленум годишно.Но анализаторите твърдят, че е малко вероятно забавянето да се дължи на противопоставяне срещу Си Цзинпин в рамките на партията.", "date": "2019.10.28", "title": "Върхушката на Китайската комунистическа партия провежда ключов закрит пленум"}
{"url": "https://news.bg/regions/pozhar-gori-v-stara-planina-nad-chiprovtsi.html", "text": "Голям пожар втори ден гори в Стара планина над Чипровци - между върховете Дража глава и Голема чука, съобщава bTV.Фронтът е близо 5 километра и обхваща границата със Сърбия. Горят предимно високи храсти и сухи треви, но има опасност да обхване гората.Местността е силно пресечена, районът е труднодостъпен.В българската част на границата са пожарникари, включили са се и от горското стопанство в района, а местната власт търси доброволци. Пожарникари с техника гасят и от сръбска територия.И в Пирот се организират хора с джипове, които да помагат на огнеборците.Наблизо няма населени места, които да са застрашени от пламъците.Припомняме, че . До момента са изгорели около 400 дка високопланинска растителност, борова гора и смърч.Малко по-рано днес стана ясно, че ", "date": "2019.10.28", "title": "Пожар гори в Стара планина над Чипровци"}
{"url": "https://news.bg/crime/verizhna-katastrofa-blokira-tsarigradsko-shose-2.html", "text": "Катастрофа блокира движението на бул. \"Цариградско шосе\" в посока \"Орлов мост\" в София, съобщи Нова телевизия.Ударили са се 3 автомобила.Няма пострадали и сериозни материални щети.", "date": "2019.10.28", "title": "Верижна катастрофа блокира \"Цариградско шосе\""}
{"url": "https://news.bg/crime/zadarzhaha-dvama-nepalnoletni-za-seriya-ot-grabezhi-v-plovdiv.html", "text": "Задържаха две момчетата на 14 години за серия от кражби в Пловдив, съобщи .Според информацията, на територията на квартал \"Тракия\", с удари били нападнати четири момчета на 11 и 12 години. На двама от тях извършителите откраднали мобилни телефони на обща стойност около 1200 лева, а на трети - сребърен синджир. Четвъртият тийнейджър успял да избяга от нападателите си, без да му вземат чантичка с около 60 лева, съобщават от МВР.В хода на издирването същия ден в районното управление били задържани двама 14-годишни. Срещу тях са образувани досъдебни производства под наблюдение на прокуратурата.", "date": "2019.10.28", "title": "Задържаха двама непълнолетни за серия от грабежи в Пловдив"}
{"url": "https://news.bg/society/4-novi-destinatsii-predlaga-letishte-sofiya-za-noviya-zimen-sezon.html", "text": "Над 7 милиона пътници се очаква да обслужи до края на годината летище \"София\". Това заяви неговият изпълнителен директор Владимир Раподжиев пред БНР.Четири нови дестинации има на летище \"София\" за този зимен сезон. Три пъти седмично нискотарифния превозвач \"Юроуингс\", част от групата на германската компания \"Луфтханза\", ще лети до Дюселдорф, а два пъти седмично до Щутгарт, като цените ще започват от 30 евро.Нови полети на нискотарифни авиопревозвачи ще има до Ийст Мидлънс - веднъж седмично, и до Нюрнберг - два пъти седмично.Някои от линиите на нискотарифните превозвачи се разширяват.Изпълнителният директор напомни, че 22 авиокомпании обслужват пътниците от и до Летище София, като 57 са дестинациите. По думите му има две нови авиокомпании.Великобритания, Германия и Испания са сред най-предпочитаните дестинации за българските пътници от Летище София, добави още той.Процедурата за отдаване на концесия на летище София е в процес на обжалване, като се очаква произнасянето на Комисията за защита на конкуренцията.", "date": "2019.10.28", "title": "4 нови дестинации предлага летище \"София\" за новия зимен сезон "}
{"url": "https://news.bg/world/mestya-se-v-nova-zelandiya-ako-tramp-bade-preizbran-obyavi-eksshefat-na-fbr-komi.html", "text": "Шегува ли се или не, бившият директор на ФБР Джеймс Коми заяви, че ще се премести в Нова Зеландия, ако Доналд Тръмп бъде преизбран през 2020 г., пише \"Гардиън\".Коми даде интервю за американската кабелна телевизия C-Span.\"От моя нов дом в Нова Зеландия ще продължа да вярвам в САЩ\", отговори Коми на въпрос какво ще направи, ако Тръмп бъде преизбран.Бившият шеф на ФБР работи при администрацията на Барак Обама и беше уволнен при Тръмп през май 2017 г.Коментарът на Коми вероятно е шега, но той се нарежда на дълга опашка от известни американци, които споделиха идеите си да се преместят в Нова Зеландия, за да избягат от хаотичното управление на Тръмп.Имиграцията в Нова Зеландия достигна рекорд в средата на 2017 г. Мнозина гледат на политически стабилната държава като убежище от Брекзит и разделена Америка.", "date": "2019.10.28", "title": "Местя се в Нова Зеландия, ако Тръмп бъде преизбран, обяви ексшефът на ФБР Коми"}
{"url": "https://news.bg/politics/gerb-ima-preves-vav-varna-i-v-burgas-dobrich-e-sharen.html", "text": "Кандидатите за кмет, издигнати от ГЕРБ печелят на повечето места в Бургас и Варна. В Добрич превес картината е по-шарена. Това показват данните на ЦИК към 13 часа на 28 октомври. За Бургас резултатите са от 99.42 % обобщени протоколи.По досегашните данни В Бургас убедително води досегашният кмет Димитър Николов - ГЕРБ- 65.82%. Това ще му бъде четвърти мандат.В Айтос печели Васил Едрев от ГЕРБ с 57.87% при 100% обобщени протоколи.В Камено печели Жельо Вардунски - ГЕРБ - 69.68%. И там протоколите са на 100% обработени.В Карнобат независимият кандидат Георги Димитров има 38.08% при 98.45% обработени протоколи. Постът му оспорва Тодор Байчев от БСП с 35.79%.В Малко Търново Илиян Янчев от ГЕРБ спечели 73.6% при 100% обработени гласове.В град Несебър Николай Димитров като независим кандидат за кмет спечели 59.49%. Това са резултати при 100% обработени протоколи. Димитров в момента е в ареста.В град Поморие Иван Алексиев от ГЕРБ печели 69.81% при 100% обработени протоколи.В град Приморско Димитър Германов от ГЕРБ има 48.81%. След него е Стоян Василев - Местна коалиция МИР - 17.23%.В община Руен Исмаил Осман от ДПС печели убедително 81.07% при 100% обработени протоколи.В Созопол Тихомир Янакиев от БСП води с 45.12% при 100% обработени протоколи. На второ място е Красимира Германова от ГЕРБ с 32.68%.В община Средец Иван Жабов от ГЕРБ печели 47.36% при 100% обработени протоколи. На второ място е Живко Гърков СДС с 25.44%.В Сунгурларе Хатидже Георгиева от ДПС има 46.08%. След нея е Георги Кенов - ГЕРБ - 43.45%. Там са обработени 95.95% от протоколите на СИК.В Царево Георги Лапчев от ГЕРБ печели 62.69% при 100% обработени протоколи. Във Варна Иван Портних от ГЕРБ печели 49.44% от гласовете при 79.01% обработени протоколи. След него е Костадин Костадинов от партия \"Възраждане\" с 14.24%.В село Аврен Емануил Манолов от ГЕРБ печели с 62.59% при 100% обработени протоколи.В град Аксаково Атанас Стоилов от ГЕРБ печели със 76.01% при 100% обработени протоколи.В град Белослав Деян Иванов от ГЕРБ печели с 59.55% при 100% обработени протоколи на СИК.В град Бяла Пеньо Ненов от ГЕРБ е получил 48.15% при 100% обработени протоколи. След него е Димитър Петров от СДС.В село Ветрино Димитър Димитров от ГЕРБ печели 61.32% при 100% обработени протоколи.В град Вълчи дол Георги Тронков от ГЕРБ при 100% обработени протоколи печели 64.56%.В град Девня Свилен Шитов от ГЕРБ печели 86.15% при 100% обработени протоколи.В град Долни Чифлик Красимира Атанасова от ГЕРБ печели със 73.79% при всички преброени протоколи от СИК.В град Дългопол Георги Георгиев от ГЕРБ печели при 100% преброени протоколи печели 60.85%.В град Провадия Жоро Илчев от ГЕРБ е събрал 46.46%. След него е Филчо Филев от БСП с 24.93%. Това са резултатите при 100% преброени протоколи.В град Суворово Данаил Йорданов от ГЕРБ печели 63.83% при 100% преброени протоколи.В Добрич се очертава балотаж между Йордан Йорданов от Местна коалиция ДБГ (ДБГ, НДСВ, ССД, ГН), който е спечелил 41.22% и Надежда Петкова от ГЕРБ (СДС), привлякла 29.46% от гласовете. Там бюлетините са преброени на 100%.В Балчик Николай Ангелов, издигнат от инициативен комитет печели 52.80%. Това ще бъде четвъртият мандат на настоящия кмет на града.В град Генерал Тошево Валентин Димитров от БСП печели с 57.14%.В община Добричка Ердинч Хаджиев от ДПС има 31.28% от гласовете на съгражданите си. След него е Соня Георгиева от БСП с 36.54%. Резултатите са при 100% преброени протоколи.В Каварна Йордан Стоянов от ГЕРБ има 31.96% от доверието на съгражданите си при 100% преброени протоколи. На второ място е Елена Балтаджиева от ВМРО-БНД с 23.76%.В община Крушари Илхан Мюстеджиб от ДПС печели 51.17% при 100% преброени протоколи.В град Тервел Симеон Симеонов от ГЕРБ е събрал 40.64%. На второ място е Аксел Невзат Наз-Исмаилова от ДПС с 31.40%. Данните са при 100% обработени протоколи.В град Шабла Мариян Жечев от ГЕРБ печели с 68.25% при 100% обработени протоколи.", "date": "2019.10.28", "title": "ГЕРБ има превес във Варна и в Бургас, Добрич е \"шарен\""}
{"url": "https://news.bg/int-politics/mario-dragi-etsb-i-mrachen-za-evroto-moment.html", "text": "Марио Драги си тръгва като ръководител на Европейската централна банка - ЕЦБ, хвален за това, че е спасил еврозоната от бедствие с точна фраза и смели действия, за да подкрепи думите си, съобщава АП.Той разшири арсенала на банката от инструменти за борба с кризи с нови и нетрадиционни политики, мерки, за които той и други хора казват, че помогнаха за прекратяване на финансовата криза през 2010-2012 г. и създадоха милиони работни места в паричния съюз от 19 държави.И все пак последните дни на мандата му едва ли са победна обиколка. Напускането му е придружено от необичайно публичен спор между членовете на борда на ЕЦБ относно стимулиращите политики, намаляващи разходите по заеми.Критиците поставят под въпрос дългосрочното въздействие на неговите стимулиращи усилия и твърдят, че възпират правителствата от подобряване на финансите им и могат да доведат до неприятности.Наследството на Драги е на фокус, докато той предава поста на своя наследник, бившата ръководителка на Международния валутен фонд - МВФ Кристин Лагард, на събитие в централата на ЕЦБ във Франкфурт, Германия, в понеделник. Лагард поема ЕЦБ в петък.Един ден изпъква в мандата на Драги, 26 юли 2012 г.: Италия се бори с високите разходи за заеми на пазара на облигации, Гърция се нуждае от второ спасяване, а разпадането на споделената евро валута, един от основните проекти на Европейския съюз, изглежда възможно. В този ден Драги каза на инвестиционна конференция в Лондон, че еврото е \"необратимо\" и добави, че \"в рамките на нашия мандат ЕЦБ е готова да направи всичко необходимо за запазването на еврото. И повярвайте ми, ще е достатъчно.\"През следващите седмици Драги убеждава ръководителите на националните централни банки и висшите служители на ЕЦБ да подкрепят план за изкупуване на неограничени количества от държавни облигации в еврозоната, изправени пред финансов натиск. Обещанието е толкова смело, че убеждава международните инвеститори, че еврото няма да се разпадне: пазарът на облигации се успокои, а програмата не се наложи да се използва.\"Драги превърна ЕЦБ във фактически кредитор от последна инстанция за правителствата на еврозоната. Този ​​акт почти с едно замахване приключи кризата с еврото\", коментира икономистът Флориан Хенс от банка \"Беренберг\". И все пак спасителната мисия на Драги роди семената на днешното несъгласие.Законодатели, медии и икономисти в северните европейски страни като Германия и Холандия твърдят, че ефективната намесата на пазара на облигации означава, че ЕЦБ подсилва правителствата и ги освобождава от натиск да се оформят финансово.Тази критика се увеличава, когато ЕЦБ на Драги изпълни друга стимулираща програма, закупуването на 2,6 трилиона евро в държавни облигации от март 2015 г. до декември 2019 г.Опозицията в управителния съвет на ЕЦБ излезе през септември след заседание на Драги, когато той прокара план за възобновяване на покупките на облигации с темпото от 20 милиарда евро на месец, след като несигурността от САЩ и Китай заплаши да провали трудно спечеления икономически растеж в Европа. Няколко членове, които бяха малцинство, открито поставиха под въпрос хода, а един опонент на стимула подаде оставка, без публично да посочва причина.Йорг Крамер, главен икономист в германската \"Комерцбанк\" коментира, че политиките на Драги размиват границата между отговорностите на централните банки и тези на правителствата. \"ЕЦБ се приближи до политиците. В крайна сметка Драги пое задачи, които обикновено се изпълняват от фискалната политика.\"Министрите на финансите на еврозоната биха могли например да добавят достатъчно пари към своя спасителен фонд, Европейския механизъм за стабилност, за да подкрепят правителствата. \"Наистина не можете да кажете дали Драги е спасил валутния съюз или не, защото не знаете какво биха направили финансовите министри в отсъствието на ЕЦБ\", обяснява Крамер.Въпреки огромния стимул, Драги завършва мандата си  в ЕЦБ далеч от целта за постоянна инфлация малко под 2%, нивото, което смята за най-добро за икономиката. Той напуска при ниво средно от 1,2% за мандата си, в сравнение с 2% за предишния президент Вим Дуйзенберг от 1999 г. до 2003 г. и 2,1% за президента Жан-Клод Трише от 2003 г. до 2011 г.Хенс обяснява, че е необходимо да се прецени в светлината на кризата, пред която е изправена еврозоната по време на мандата на Драги: \"Фактът, че той постига предимно стабилни цени и избягва дефлацията, сам по себе си е огромно постижение.\"Освен това, мандатът на Драги съвпада с период на упорито ниска инфлация в развития свят, не само в Европа. Причините са въпрос на дебат, но експертите посочват глобализацията, застаряването на населението и цифровизацията на бизнеса като възможни причини.Докато последните икономически данни все още отслабват, много анализатори смятат, че политиките на Драги ще имат отражение в продължение на месеци и години. Неговото съобщение за стимулиране от 12 септември обяснява, че закупуването на облигации и ниските лихвени проценти трябва да се изпълняват за неопределено време, докато инфлацията се вдигне устойчиво към целта.Лагард подкрепи широко стимула на Драги, но също така призна потенциалните му странични ефекти и повтаря като ехо призива му, правителствата да харчат повече.Фредерик Дукрозе, старши икономист в Pictet Wealth Management в Женева, заяви, че настоящата програма за стимулиране, насочена към поддържане на ниски нива, е открита покана за правителствата най-накрая да отговорят на призива на Драги да подкрепят растежа с инвестиции в инфраструктура.\"Това, което ни казват, е, че те са близо до границите на ефективност на техните мерки и че е абсолютно критично, фискалната политика да поеме ролята си и че това, което са направили, е да създадат условия точно за това\", допълва Дукрозе.Докато тази покана все още е отворена, стимулът все още продължава и икономиката се олюлява, пълното въздействие на мандата на Драги ще стане ясен само с времето.АП представя и поглед върху ключовите моменти и решения от осемте години на Марио Драги начело на Европейската централна банка:1 ноември 2011 г.: Драги поема поста председател на Европейската централна банка от Жан-Клод Трише.3 ноември, 8 декември 2011 г.: Управителният съвет на банката намали референтните ставки с 0,25% на всяко от първите две заседания на Драги на фона на дълговата криза в еврозоната.21 февруари 2012 г.: Правителствата на еврозоната одобряват второ спасяване за Гърция от 130 милиарда евро (174 милиарда долара по това време).26 юли 2012 г.: Драги казва на конференция в Лондон: \"В рамките на нашия мандат ЕЦБ е готова да направи всичко необходимо за запазване на еврото. И повярвайте ми, ще е достатъчно.\"6 септември 2012 г.: Драги предприема действия, като обещава неограничени покупки на държавни облигации от еврозоната, ако страните са изправени пред прекомерни разходи по заеми. Разходите за пазарни заеми падат, сваляйки натиска от Италия и други правителства. Спасителната мярка успокоява пазарите и никога не е необходимо да се използва.5 юни 2014 г.: ЕЦБ понижава лихвата по овърнайт депозитите от банките до под нулата за първи път до минус 0,1%.22 август 2014 г.: По време на реч в Джексън Хоул, Уайоминг, Драги сигнализира, че ЕЦБ може да започне да вкарва новоотпечатани пари в икономиката чрез програма за изкупуване на облигации.9 март 2015 г.: ЕЦБ започва да купува облигации.10 март 2016 г.: ЕЦБ намалява основните си лихви до нови рекордни нива - лихвеният процент по депозитите до минус 0,4%, а лихвеният процент за банките до нула.31 декември 2018 г.: Банката прекратява програмата си за стимулиране на изкупуването на облигации след 2,6 трилиона евро покупки.12 септември 2019 г.: Позовавайки се на рискове от търговски спорове и ниска инфлация, бордът на ЕЦБ отменя курса, като решава да започне отново покупките на облигации в размер на 20 милиарда евро на месец, за неопределено време, от 1 ноември. Намалява се процента на депозита до минус 0,5%.31 октомври 2019 г.: Драги завършва мандата си, за да бъде наследен от бившата ръководителка на Международния валутен фонд Кристин Лагард.", "date": "2019.10.28", "title": "Марио Драги, ЕЦБ и мрачен за еврото момент"}
{"url": "https://news.bg/politics/abv-se-pohvali-s-10-kmetove-izbrani-na-parvi-tur.html", "text": "Ние имаме дeсетина кметове на общини, които са избрани на първи тур или като кметове, номинирани от АБВ или с участие в коалиции.Така лидерът на АБВ Румен Петков коментира в отговор на въпрос на  резултата от вчерашните местни избори, на които стана ясно от екзитпол резултатите, че тази неделя Йорданка Фандъкова ще се яви на балотаж срещу Мая Манолова, независим кандидат, подкрепен от БСП. Според Петков е рано да се коментира темата за местните избори преди изпълнителното бюро на партията да е разгледало първоначалния анализ на резултатите. Аргументът си той изказа не защото след изборите всички се обявяват за победители, а защото в голяма част в общините имаме сериозен ръст и той не може да не ни радва. \"Това говори за стабилизиране на партията и нейното представяне в местните органи за самоуправление\", категоричен беше Румен Петков.Той мисли, че е малко прибързано да се коментират изборите с аргумент, че въпросите, свързани с енергетиката са повече от важни и значими. Според АБВ енергийните въпроси не стоят на вниманието на Народното събрание.", "date": "2019.10.28", "title": "АБВ се похвали с 10 кметове, избрани на първи тур"}
{"url": "https://news.bg/politics/sds-zovat-db-na-obshta-bitka-s-mimikriyata-na-kompartiya.html", "text": "От Съюза на демократичните сили, които на тези избори подписаха , излизат с отворено писмо до \"уважаемите лидера на Демократична България\".СДС поздравяват десницата за доброто представяне на първия тур на местните избори в София, които тълкуват като резултати в полза на десницата срещу \"гласовете на кандидата на задкулисието - Мая Манолова\".От СДС приемат втория тур като \"сблъсък на дясната и демократична общност с яркия представител на ретроградната социалистическа партия и дългогодишно тяхно острие - Манолова, сега прикриваща се зад гражданите\".Затова и се обръщат към \"Демократична България\":С някои от вас вървяхме рамо до рамо в една партия - СДС. После сме били и конкуренти, и партньори. Имали сме и различия. Но никога по отношение на бившата компартия, сега изявяваща се като БСП. Защото нашите социалисти нямат нищо общо с европейските. Не се срамуват от Народния съд, не осъдиха престъпленията на комунизма, докараха държавата до три национални кризи през прехода. Не се отрекоха от миналото си, а първият конгрес на БСП продължи като броене последния на БКП. Да, те непрекъснато говорят за промяна - но винаги, когато имат възможност да я направят, изкарват хората на улицата. Това е партията, която на думи е евроатлантическа, а на дела - тегли към Евразия и Путин.Това са хората, които се кланят най-искрено на паметника на Съветската армия, а ние с Вас искаме да го махнем. Мислите ли, че Мая Манолова ще го направи, ако стане кмет?!Уважаеми лидери на Демократична България,Десницата в София има историческа мисия и дълг на 3 ноември- да избере кандидата на партия-член на ЕНП, почтен и компетентен досегашен кмет, в лицето на Йорданка Фандъкова.Другият избор означава подкрепа на БСП/БКП/!Можем ли дори и да си помислим, че след 30 години борба за демокрация с червената партия, ще я върнем на бял кон в синя София?!Сигурни сме, че не бихме го направили! Не бихме се прикрили зад призива \"Гласувайте по съвест!\"Очакваме от Вас, като отговорни хора, демократи и лидери, да призовете гласувалите за арх. Борислав Игнатов да подкрепят десния кандидат за София - Йорданка Фандъкова.", "date": "2019.10.28", "title": "СДС зоват ДБ на обща битка с мимикрията на компартия"}
{"url": "https://news.bg/regions/avtobus-s-uchenitsi-se-zapali-v-prohoda-predela.html", "text": "Автобус с ученици се самозапали в прохода Предела, съобщават от Инцидентът е станал около 10.30 часа днес.Децата са от Велико Търново. Те са отивали на планинска лагер-школа в Добринище. По време на пътуването обаче гъст дим изпълнил автобуса. Учениците незабавно били евакуирани, като ръководителите на екскурзията са направили верига, за да могат децата да слязат безпроблемно.Шофьорът на автобуса, който е и собственик на транспортната фирмата от Разлог, е започнал сам да гаси пламъците с пожарогасителя. На мястото е пристигнал и противопожарен екип, който бързо е загасил пожара.Няма данни за пострадали деца. На групата е бил изпратен друг автобус, с който да продължи пътуването си.Предполага се, че причината за инцидента е техническа повреда.", "date": "2019.10.28", "title": "Автобус с ученици се запали в прохода Предела"}
{"url": "https://news.bg/world/verhofstat-za-boris-dzhonsan-oblekchenie-nyama-trup-v-kanavkata.html", "text": "\"Най-накрая облекчение, никой не е умрял в канавка\". Това написа в \"Туитър\" координаторът за Брекзит на Европейския парламент Ги Верхофстат.Той има предвид закана на премиера на Великобритания Борис Джонсън, който заяви преди няколко седмици, че би предпочел да бъде \"мъртъв в канавката\" пред това да поиска от ЕС ново отлагане на Брекзит.Верхофстат заяви, че е \"облекчен\", че думите на Джонсън не се материализираха, като добави, че допълнителното отлагане на Брекзит трябва да бъде използвано за постигане на успешен резултат.\"Най-накрая облекчение, никой не е умрял в канавка. Дали демократичният избор на Великобритания е отменен, или подредено оттегляне, потвърдено или не е потвърдено на втори референдум, несигурността около Брекзит се проточи твърде дълго време. Това допълнително време трябва да бъде използвано, за да се постигне успех\", написа белгийският евродепутат., съобщи по-рано председателят на Европейския съвет Доналд Туск.", "date": "2019.10.28", "title": "Верхофстат за Борис Джонсън: Облекчение, няма труп в канавката"}
{"url": "https://news.bg/society/babh-proveri-nad-500-ptitsevadni-fermi.html", "text": "Българската агенция по безопасност на храните (БАБХ) провери 538 птицевъдни обекта в страната за спазването на правилата за биосигурност и изпълнението на самоконтрола във фермите по отношение на салмонелоза и инфлуенца по птиците.Над 85% от проверените ферми отговарят на правилата. За останалите, инспекторите на агенцията са издали 4 акта и 50 предписания на стопаните.Основните слабости, които са открити, са свързани с постоянното прилагане на мерките за биосигурност на фермите и пропуски в рутинния лабораторен контрол на заболяванията. Всички обекти с установени пропуски и с връчено предписание или акт ще бъдат предмет на допълнителни проверки.Проверките са насочени към спазването на изискванията за биосигурност и коректното изпълнение на пробовземането, като част от Национална програма за профилактика, надзор, контрол и ликвидиране на болестите по животните, включително зоонозите.БАБХ прилага целогодишно Програма за надзор на болестта Инфлуенца по птиците. Срокът за вземане на проби в стопанство за домашни птици трябва да съвпада със сезона на производство за всяка категория домашни птици.Изследват се и дивите птици, с цел превенция и пресичане пътя на вируса към стопанствата и дворовете.", "date": "2019.10.28", "title": "БАБХ провери над 500 птицевъдни ферми "}
{"url": "https://news.bg/int-politics/tramp-moshtno-osvirkan-na-beyzbolen-mach-chasove-sled-kato-se-pohvali-s-ubiystvoto-na-bagdadi.html", "text": "Появата на американския президент Доналд Тръмп на бейзболен мач във Вашингтон снощи американско време дойде във важен момент от неговия мандат. И въпреки това той е бил мощно освиркан и е събрал много подигравки, след като е бил представен на тълпата на стадиона, съобщава \"Асошиейтед прес\".Носейки тъмен костюм и вратовръзка, Тръмп пристигнал на бейзболния стадион малко преди началото на бейзболната среща. Часове по-рано , че американските сили са нападнали скривалището на главатаря на ДАЕШ (\"Ислямска държава\") Абу Бакр ал Багдади, който е бил убит в нападението в Североизточна Сирия.Военен успех срещу най-издирвания враг на САЩ и техните съюзници можеше да предостави на президента рядък момент на \"заравяне на томахавката\" между Демократическата и Републиканската партия, особено на фона на разделящото разследване за импийчмънт.Тръмп и първата дама Мелания са влезли в стадиона, докато играта е започвала. В този момент неговото присъствие не е било официално обявено, но бейзболните фенове в частта от трибуните точно под мястото на Тръмп са се обърнали, за да погледнат към него, след като е пристигнал. Някои са махали на президента, докато той се е усмихвал и е правил характерния жест с палец нагоре.В края на третия ининг видео екраните на стадиона са отправили поздрав към американски военнослужещи, които събраха овации от целия стадион. Когато видео екраните са показали Тръмп и неговия антураж и по високоговорителите е било оповестено присъствието на семейство Тръмп, овациите внезапно се превърнали в порой от освирквания и неодобрение. Скандирания \"Заключете го!\" са били подети в някои части на трибуните.Тръмп си дал вид на неразвълнуван и продължил да маха с ръка. По-късно някои фенове са държали плакат с надпис \"ВЕТЕРАНИ ЗА ИМПИЙЧМЪНТ\". Друг плакат се е повил по време на играта с надпис \"Импийчнете Тръмп!\"Държавният глава е останал на стадиона до седмия ининг, преди да се отправи към Белия дом.", "date": "2019.10.28", "title": "Тръмп мощно освиркан на бейзболен мач часове след като се похвали с убийството на Багдади"}
{"url": "https://news.bg/regions/v-selo-sinitovo-kazaha-ne-na-kariera-za-mramor-v-rayona.html", "text": "Успешен е референдумът, проведен в пазарджишкото село Синитово, съобщи БНР.91% от имащите право на глас са казали \"не\" на изграждането на кариера за добив на мрамор в района, съобщи за \"Хоризонт\" преизбраният кмет на селото Борислав Алексиев. Припомняме, на 4 октомври . Общинските съветници бяха решили да се проведе референдума, а решението им бе атакувано от инвеститора.Съдът остави жалбата без уважение, тъй като  само, ако Общинският съвет е отказал провеждането му. Поради тази причина делото бе прекратено. Решението за провеждане на обществено допитване в Синитово бе взето на 18-ти септември с гласовете на мнозинството общински съветници.Хората не са съгласни до домовете им да бъде разкрита кариера за добив на мрамор. Те събраха подписка, в която категорично заявиха, .Освен кариера инвестиционното намерение предвижда и разкриването на площадка за третиране на неопасни отпадъци, което допълнително засили напрежението в района.", "date": "2019.10.28", "title": "В село Синитово казаха \"не\" на кариера за мрамор в района"}
{"url": "https://news.bg/int-politics/stolitsata-na-kolumbiya-izbra-kmet-lesbiyka-koyato-e-i-parvata-zhena-kmet-na-bogota.html", "text": "Клаудия Лопез, гей политик, която се рекламира като \"невъзможна за корумпиране\", стана и първата жена, избрана за кмет на столицата на Колумбия Богота, съобщава БиБиСи.49-годишният кандидат спечели 35,2% от гласовете. Кметът на Богота се счита за втори по важност политически пост в Колумбия след президентския.\"Не само спечелихме, но променяме историята\", коментира Лопез в \"Туитър\". Тя победи либерала Карлос Фернандо Галан, който получи 32,5% от гласовете.Политик, който преди това бе журналисти, Лопез е член на партията на Зеления алианс в страната. Известна с откровената си критика към десните политици, тя също бе силно ангажирана с антикорупционните усилия в Колумбия.Нейните политики включват повече полиция на улицата, борба с детския труд и създаване на по-добри образователни възможности за хора над 45 години.Победата на Лопез е повод за празник сред гей обществото в страната. Нейният партньор е Анжелика Лозано също е политик на Зеления алианс.\"Това е денят на жената\", обяснява Лопез пред привърженици, празнувайки победата си в столицата. \"Знаехме, че само чрез обединение можем да спечелим. Направихме това. Обединихме се, спечелихме и направихме история!\"Рената Сегура, асоцииран директор на Форума за предотвратяване на конфликти и мир, и приятел на двойката, заяви в \"Туитър\": \"Това е важен символ, знак за промяна и за предстоящи добри неща\".Седем кандидати са убити, много други са нападнати и над 100 получиха заплахи в цялата страна, според мисията за наблюдение на изборите.Въпреки насилието ръководителят на националната служба по вписванията заяви, че изборите са най-спокойните от последните местни и регионални избори.Бившата лява партизанска група ФАРК, която подписа историческо мирно споразумение през 2016 г. с правителството след повече от 50 години конфликт, участваха в избори за втори път.Те спечелиха мнозинство в общински съвет на югозапад в страната.", "date": "2019.10.28", "title": "Столицата на Колумбия избра кмет лесбийка, която е и първата жена, кмет на Богота"}
{"url": "https://news.bg/politics/protokolite-v-sofiya-prebroeni-na-dve-treti.html", "text": "1053 от общо 1600 изборни протокола са обработени в ОИК- София град към 9 часа тази сутрин. Очаква се до броени часове работата на комисията да приключи, съобщи председателят на ОИК София-град Полина Витанова.Жена от секционна избирателна комисия заяви, че . Тя си е проверила протокола предварително, но е чакала най-много. \"Тези, които ги върнаха, им ги оправиха и минаха, много преди мен, което не е редно, нали\", запита тя., уточни председателят на ОИК.За някои от хората, които внасяха изборните книжа в ОИК нямаше транспорт през нощта.Тази година медиите не бяха допускани в зала \"Арена Армеец\".След снощния скандал с представители на партия \"Атака\" не са идвали кандидати за местната власт и застъпници не са искали да влизат вътре. Кандидатите нямат право да присъстват дори и на заседание на ОИК, поясни Витанова.По думите й застъпникът на партия \"Атака\" бе допуснат до ОИК в 21 часа снощи. Не е допуснат представителят на партията.", "date": "2019.10.28", "title": "Протоколите в София преброени на две трети"}
{"url": "https://news.bg/world/honkong-izpadna-v-retsesiya.html", "text": "Хонконг изпадна в рецесия. Икономиката на търговския център е засегната от петмесечни антиправителствени протести. Най-вероятно няма да има икономически растеж тази година, обявиха от финансовото министерство на града, цитирани от \"Ройтерс\".Според предварителните данни за третото тримесечие БВП на Хонконг се свива за второ поредно тримесечие. Така технически Хонконг изпада в рецесия. Властите смятат, че ще е \"изключително трудно\" да се постигне прогнозата от преди протестите, която е 0-1% икономически ръст през 2019 г.При поредни демонстрации в неделя протестиращи с маски и черни качулки подпалиха магазини и хвърляха коктейли \"Молотов\" по полицията. Превърнало се в обичайна практика, полицията отговори със сълзотворен газ, водно оръдие и гумени патрони. Протестиращите освен това запалиха улични барикади и предизвикаха пожар на входовете на метрото. От полицията обявиха, че са използвали сълзотворен газ при 88 пъти и са изстреляни 27 гумени патрона.", "date": "2019.10.28", "title": "Хонконг изпадна в рецесия"}
{"url": "https://news.bg/world/es-pak-otlozhi-brekzit-tozi-pat-za-31-yanuari-2020-g.html", "text": "Европейският съюз официално отложи Брекзит за 31 януари 2020 г., съобщи председателят на Европейския съвет Доналд Туск.\"ЕС27 се съгласи да приеме молбата на Великобритания за гъвкаво отлагане на Брекзит до 31 януари 2020 г. Решението се очаква да бъде формализирано чрез писмена процедура\", написа Туск в \"Туитър\".Така няма да се наложи извънредна среща на върха за Брекзит. Решението дава възможност на премиера на Великобритания Борис Джонсън да прокара дневния си ред за организиране на предсрочни парламентарни избори, вероятно през декември, ако Камарата на общините подкрепи предложението му.По-рано днес източник съобщи пред \"Ройтерс\", че  на Великобритания.Според проектоплана, обсъден от посланиците на страните членки на ЕС тази сутрин, 1 декември или 1 януари също се разглеждат като вероятни дати за Брекзит в случай, че британският парламент ратифицира \"Гардиън\" пише, че срещата на посланиците на страните членки е продължила 30 минути.Либералните демократи и Шотландската национална партия на Острова обявиха, че ще подкрепят парламентарни избори на 9 декември, ако правителството увери, че няма да има Брекзит без сделка на 31 октомври. Британското правителство обмисля как да отговори.Лейбъристката партия продължава да е против предсрочни избори, освен ако не бъдат получени допълнителни уверения, че Великобритания няма да напусне без споразумение на 31 януари.Според условията Великобритания ще остане в ЕС още три месеца, но ще може да напусне на всеки първи ден от тези месеци (1 ноември, 1 декември и 1 януари), ако споразумението за Брекзит бъде ратифицирано от британския парламент и Европейския парламент.Брюксел предупреждава, че няма да има ново предоговаряне на сделката. В същото време Великобритания има \"задължението\" да номинира кандидат за еврокомисар. По-рано Джонсън заяви, че няма да пратят кандидат.Най-вероятно евролидерите ще се съгласят да потвърдят отлагането на Брекзит чрез писмена процедура във вторник.Решението да се гарантира трето отлагане на Брекзит идва след интензивни обсъждания през уикенда, включително и между президента на Франция Еманюел Макрон и премиера Борис Джонсън.", "date": "2019.10.28", "title": "ЕС пак отложи Брекзит - този път за 31 януари 2020 г. "}
{"url": "https://news.bg/regions/remonti-zatrudnyavat-dvizhenieto-na-am-trakiya.html", "text": "Ремонти затрудняват движението на АМ \"Тракия\" днес, съобщават от Агенция \"Пътна инфраструктура\".Ограниченията са в сила до 18.00 часа.Движението от км 2 до км 3 в посока Бургас се осъществява по първата активна лента. Поради ремонтни дейности на асфалтовата настилка е ограничено преминаването по втората активна лента и изпреварващата лента.Трафикът от км 44 до км 46 в посока Бургас преминава по изпреварващата лента поради ремонтни дейности в активната лента.Преминаването при 89-ти км се осъществява в една лента в двете пътни платна поради ремонтни дейности на моста на река Елшишка.Придвижването от км 273 до км 286 в посока София се осъществява поетапно в една лента поради ремонтни дейности на асфалтовата настилка.Движението от км 296 до км 298 в посока Бургас се извършва по изпреварващата лента. Ограничено е преминаването по активната лента поради оборудване на пътни камери.Участъците са сигнализирани с пътни знаци.", "date": "2019.10.28", "title": "Ремонти затрудняват движението на АМ \"Тракия\""}
{"url": "https://news.bg/int-politics/ispanskite-sotsialisti-vodyat-predi-izborite-no-podkrepata-za-krayno-desnite-skacha.html", "text": "Лидерската позиция на испанските социалисти намалява сред решените да гласуват преди изборите на 10 ноември, което прави по-малко вероятно партията на действащия премиер Педро Санчес да спечели парламентарно мнозинство, показа в понеделник анкета GAD3 за ABC, съобщава \"Ройтерс\".Социалистите ще загубят 5 места в Парламента и нито левите, нито десните партии се прогнозира да спечелят мнозинство.Социалистическият и крайно ляв \"Унидас Подемос\" може да имат 155 места, а Педро Санчес ще се нуждае от сепаратисти и националисти, за да постигне мнозинство в момент на нарастващо напрежение в Каталуния.Десните партии, включително испанската крайно дясна Vox, чиято подкрепа скочи до 13,5%, ще получат общо 160 места, 11 повече, отколкото през април.Анкетата е на фона на протестите в Каталуния срещу присъдата на Върховния съд на Испания срещу лидерите на сепаратистите и ексхумацията на останките на бившия диктатор Франсиско Франко.Последните проучвания в El Mundo и La Razon са съгласни, че ексхумацията на Франко помага на Vox и може да стане третата по големина партия, с 41 от 350 места на испанския парламент.Анкетата показва, че консервативната \"Народна партия\" ще вземе 100 места, спечелвайки 34 повече места, отколкото на предишните избори, докато \"Сиудаданос\" ще потъне до 17 места, с 40 места по-малко, отколкото при изборите през април.Крайно лявата партия \"Унидас Подемос\" би загубила 8 места, докато новата партия за разцепване \"Мас Паис\" ще получи 3 места.", "date": "2019.10.28", "title": "Испанските социалисти водят преди изборите, но подкрепата за крайно десните скача "}
{"url": "https://news.bg/int-politics/salvini-triumfira-na-mestnite-izbori-v-umbriya.html", "text": "Дясна коалиция постигна чиста победа на местните избори в централния италиански регион Умбрия, като партията на Матео Салвини \"Лига\" е водеща в коалицията. Това показват официални данни от Министерството на вътрешните работи, съобщава \"Ройтерс\".Гласуването в мъничката Умбрия, която е традиционна крепост на левицата с по-малко от 900 000 жители, възстановява устрема на Салвини след  в националното правителство на страната през това лято.Крайнодесният лидер излезе от управляващата коалиция, която неговата партия беше сформирала с антисистемното Движение \"Пет звезди\" през август, очаквайки да предизвика парламентарни избори, които социологическите проучвания прогнозираха, че той ще спечели.Вместо това \"Пет звезди\" се съюзи с лявоцентристката Демократическа партия, пращайки Салвини в опозиция.Донатела Тесей, която е сенатор от \"Лига\", която също така беше подкрепена от крайнодясната партия \"Италиански братя\" и дяснопопулистката \"Форца Италия\" на бившия италиански премиер Силвио Берлускони, спечели първото място като губернатор с 57,6 процента от гласовете.Винченцо Бианкони, който беше подкрепен от двете управляващи на национално ниво партии, получи малко над 37%.След като снощи стана известен мащабът на победата на \"Лига\", Салвини каза пред журналисти: \"Тази вечер пишем история.\"Резултатът е сериозен удар за правителството на \"Пет звезди\" и Демократическата партия. Изборите в Умбрия бяха първият път, в който те подкрепиха общ кандидат, и първият път, в който съюзът им бе тестван чрез избори.Въпреки че премиерът Джузепе Конте в петък каза, че това не е гласуване за правителството му, поражението на управляващите партии ще има последици за и бездруго крехката коалиция. Салвини ще използва победата си в Умбрия, за да демонстрира, че все още има подкрепата на италианците.Следващият голям тест за управляващата коалиция ще бъде на друг регионален вот - в Емилия-Романя през януари.Макар че според анализатори поражението в Умбрия няма да свали правителството, загубата на регион, където се намира Болоня, най-символичната лява крепост, може да разруши съюза на \"Пет звезди\" и Демократическата партия.", "date": "2019.10.28", "title": "Салвини триумфира на местните избори в Умбрия"}
{"url": "https://news.bg/society/balgarite-patuvali-nay-mnogo-v-gartsiya-prez-septemvri.html", "text": "Пътуванията на българите в чужбина през септември 2019 г. са 653.6 хил.  или с 3.2% над регистрираните през септември 2018 година. Това показват данните на НСИ. Увеличение на пътуванията на български граждани в сравнение със същия месец на предходната година е отчетено към Северна Македония - с 16.2%, Румъния - със 7.2%, Сърбия - с 3.7%, Австрия - с 2.0%, Турция - с 1.9%, Гърция - с 1.4%, Германия - с 1.3%, и други.Същевременно намаляват пътуванията на българите към Русия с 19.5%, Чехия- с 10.9%, Унгария - със 7.5%, Португалия - с 4.0%, и други.В сравнение със септември 2018 г. e регистрирано увеличение по всички наблюдавани цели: \"почивка и екскурзия\" - с 5.8%, \"други\" - с 1.9%, и \"служебна\" - с 1.5%. Най-голям относителен дял от общия брой пътувания на българите в чужбина през септември 2019 г. формират пътуванията с други цели (гостуване, обучение, посещение на културни и спортни мероприятия) - 43.9%, следвани от тези с цел почивка и екскурзия - 35.8%, и със служебна цел - 20.3%.През септември 2019 г. най-голям брой пътувания на българите са осъществени към Гърция - 158.3 хил., Турция - 155.6 хил., Сърбия - 49.1 хил., Румъния - 48.8 хил., Германия - 42.0 хил., Република Северна Македония - 38.8 хил., Австрия - 20.3 хил., Обединеното кралство - 17.4 хил., Франция - 16.4 хил., Италия - 16.0 хиляди. През септември 2019 г. посещенията на чужденци в България са 1 286.4 хил., което е с 2.9% по-малко в сравнение със септември 2018 година.Намаление е регистрирано при пътуванията по всички наблюдавани цели: \"почивка и екскурзия\" - с 3.1%, \"други (вкл. гостувания и транзитни преминавания)\" - с 3.0%, и \"служебна\" - с 1.6%. Транзитните преминавания през страната са 25.1% (323.1 хил.) от всички посещения на чужденци в България.От общия брой чужденци, посетили България през септември 2019 г., делът на гражданите от Европейския съюз е 61.2%, или с 5.5% по-малко в сравнение със същия месец на предходната година. Намаляват посещенията на граждани от Германия - с 20.8%, Франция - с 11.7%, Гърция - с 5.1%, Австрия - с 4.8%, Румъния - с 3.4%, Чешката република - с 2.0%, и други.Същевременно се увеличават посещенията на граждани от Обединеното кралство - с 15.0%, Дания - с 8.9%, Унгария - с 8.1%, Нидерландия - с 8.0%, Полша - с 1.5%, Словакия - с 1.1%, и други.Посещенията на граждани от групата \"Други европейски страни\" нарастват с 1.7%, като най-голямо е увеличението на посещенията на граждани от Украйна - с 22.2%.През септември 2019 г. преобладава делът на посещенията с цел почивка и екскурзия - 46.6%, следвани от посещенията с други цели - 39.1%, и със служебна цел - 14.3%.Най-много посещения в България през септември 2019 г. са реализирали гражданите от Турция - 157.6 хил., Румъния - 157.5 хил., Германия - 145.8 хил., Гърция - 92.1 хил., Полша - 72.5 хил., Обединеното кралство - 62.0 хил., Украйна - 60.7 хил., Сърбия - 58.6 хил., Република Северна Македония - 44.8 хил., Руската федерация - 41.6 хиляди.", "date": "2019.10.28", "title": "Българите пътували най-много в Гърция през септември"}
{"url": "https://news.bg/regions/blizo-sedmitsa-izdirvat-izcheznaloto-dete-ot-nikolaevo.html", "text": "Близо седмица издирват изчезналото дете от Николаево, съобщават от .Припомняме, 1, но до момента то все още е в неизвестност. Сигнал за изчезването му подадоха родителите му, като незабавно бяха предприети издирвателни мероприятия от екипи на полицията, пожарната и доброволци с термокамери и следови кучета.Детето е обявено за общодържавно издирване. От полицията призоваха за съдействие всички пътували в района във въпросния ден.От Областната дирекция на МВР във Велико Търново съобщават, че работата на екипите продължава и издирването не е приключило.", "date": "2019.10.28", "title": "Близо седмица издирват изчезналото дете от Николаево"}
{"url": "https://news.bg/world/london-izprati-dokumenti-na-vietnam-za-ustanovyavane-na-samolichnostta-na-39-te-tela.html", "text": "Великобритания изпрати документи на Виетнам, за да помогне за установяването на самоличността на , обявиха от Ханой, предаде АФП.Има опасения, че повечето от загиналите са виетнамци. В сряда в хладилен камион в Есекс, Югоизточна Англия, бяха открити 8 жени и 31 мъже. Първоначално беше съобщено, че са китайски граждани. Но няколко виетнамски семейства заявиха, че се опасяват, че сред загиналите има техни роднини.Властите започнаха да събират ДНК проби от семейства в бедните централни провинции Нге Ан и Ха Тин, откъдето повечето от жертвите идват.Виетнам обяви днес, че Великобритания е изпратила документи, за да помогне за установяването на самоличността на загиналите, тъй като повечето се смята, че са носили фалшиви паспорти.Виетнамското посолство в Лондон вече има постоянен дипломат, който ще помага на разследването. Това е най-голямото разследване за убийство във Великобритания от атентатите в Лондон през 2005 г.Британската полиция повдигна 39 обвинения в непредумишлено убийство и трафик на хора на шофьора на камиона Морис Робинсън. 25-годишният, който се очаква също да бъде обвинен в подпомагане на незаконна имиграция и пране на пари, се очаква да се яви в съда днес.Виетнамски медии съобщават, че 24 от жертвите може да са виетнамци.Централен Виетнам отдавна е източник на нелегална имиграция към Великобритания. Виетнамските имигранти често работят незаконно във фризьорски салони и стопанства за отглеждане на канабис, често изпадат в дълг и са изложени на риск от експлоатация.", "date": "2019.10.28", "title": "Лондон изпрати документи на Виетнам за установяване на самоличността на 39-те тела"}
{"url": "https://news.bg/int-politics/belarus-e-prinuden-da-otgovori-na-razpolaganeto-na-amerikanski-voyski-v-litva.html", "text": "Беларус ще бъде принуден да реагира на разполагането на войски близо до границите на страната, коментира президентът Александър Лукашенко след преглед на доклад на силите за сигурност за военно-политическата обстановка, рисковете, предизвикателствата и заплахите за Беларус, както и предложенията за отговор на тях.\"Никога досега войските отвъд океана не са били толкова демонстративно изпращани до нашите граници. Никога не е имало такова нещо. Според мен това е първият път, в Литва. Това е прецедент\", обяснява той цитиран от БелТА и ТАСС.\"И това е първото. Второ, разбира се, при такива демонстрации, ние просто сме принудени да отговорим. В същото време трябва да разберем, че не трябва да дрънкаме с оръжие. Ние сме миролюбива държава, не искаме да воюваме\", допълва той.Според него това е \"брониран юмрук, не подценявайте значението му. Ние се подготвяхме за това чрез модернизиране на армията.\"\"Ние отлично разбрахме какъв тип юмруци ще бъдат създадени по нашите граници и с какъв противник, не дай боже, можем да се сблъскаме\", коментира беларуският президент.Лукашенко заявява, че е прочел доклада на разузнавателната агенция и  в Западна Европа, както и ролята на силите, които са разположени от американците.\"Има прехвърляне. И нашето разузнаване го установи... От момента на разтоварване в латвийското пристанище в Рига до дестинацията имаме всички данни\", обяснява Лукашенко.\"Някъде са 500 войници, до 600 души, които се транспортират до нашата граница. Някъде около 29-30 танка, бронирани превозни средства с целия асоцииран персонал.\"Докладът до държавния глава е подготвен от държавния секретар на Съвета за сигурност на Беларус Станислав Зас, министъра на отбраната Андрей Равков и началника на Главна разузнавателна дирекция и заместник-началник на Генералния щаб на въоръжените сили Павел Тихонов.През октомври в Литва бе дислоциран батальон от въоръжените сили на САЩ, който включваше около 500 войски, 30 танка \"Абрамс\" и 25 бойни машини на пехотата \"Брадли\".Звеното се намира на тренировъчна площадка в Пабрад, която е на 15 км от беларуската граница.На 22 октомври секретарят на Съвета за държавна сигурност Станислав Зас заяви, че Лукашенко е възложил на секретаря на Съвета за сигурност и министъра на отбраната на страната да разработи и представи план за действие за адекватно реагиране на действия, свързани с разполагането на бронирани превозни средства и контингенти на въоръжените сили на САЩ в Литва в непосредствена близост до републиката.", "date": "2019.10.28", "title": " Беларус е принуден да отговори на разполагането на американски войски в Литва"}
{"url": "https://news.bg/regions/marin-rachev-pecheli-septemvri-na-parvi-tur-vapreki-zapora-na-kpkonpi.html", "text": "Резултатите от местните избори в Септември, а и в Несебър, открояват още един феномен - че вотът на гражданите явно не зависи от процедурите, на които е , както е случаят в Несебър, или дори той да е със запорирано имущество по разследване за злоупотреби за милиони.На първи тур и доста категорично Марин Рачев печели 70.33% от гласовете. Той бе издигнат от местна коалиция \"Обединени земеделци\" /ПП ГЕРБ, партия ВМРО - БНД, ПП НФСБ/ и за него са гласували 8 923 души. Далеч след Рачев остава кандидатът на БСП Петя Цанкова с 13.91% от гласовете.И в Общинския съвет местната коалиция, подкрепила Марин Рачев, има мнозинство 0 56.63% от гласовете, коалицията \"БСП за България\" печели 14%, на трето място се нарежда коалицията \"Алтернатива на гражданите\" с 12.42%, следвана от ДПС с 5.51%.Припомняме, че само преди две седмици Антикорупционната комисия внесе в съда иск за запориране на имущество на Мартин Рачев на . В началото на октомври месец пък от Специализираната прокуратура съобщиха, че , по което Рачев и обвинен заедно с още трима души, всичките общински служители, и предстои обвинението да бъде внесено в съда.Н Операцията срещу корупцията по високите етажи на властта бе проведена под ръководството на Специализираната прокуратура. Над 50 полицаи извършваха обиски в общината, в дома на  в града.Рачев беше обвинен за ощетяване на общината с над 200 000 лв. чрез умишлена безстопанственост и неизгодна сделка. , а по-късно тя бе намалена на 130 000 лева.Освен това Марин Рачев , постановена от Пазарджишкия окръжен съд за , чрез неверни декларации, подписани от съпругата му. Условната му присъда се отнася за отминал период - 2006-2007 година.", "date": "2019.10.28", "title": "Марин Рачев печели Септември на първи тур въпреки запора на КПКОНПИ"}
{"url": "https://news.bg/int-politics/turskite-spetssluzhbi-arestuvaha-nay-malko-20-chuzhdentsi.html", "text": "Турските спецслужби са арестували най-малко 20 чужденци, заподозрени във връзки с терористичната групировка \"Ислямска държава\", съобщиха Анадолската агенция и РИА Новости.Съвместната операция на контратерористичното подразделение на полицията и на Националната разузнавателна организация (МИТ) е проведена в понеделник сутринта. Заподозрените са арестувани в своите домове в различни райони на турската столица.Източникът на агенцията съобщи, че всички арестувани ще бъдат предадени на сътрудници на миграционните служби за по-нататъшна депортация. ", "date": "2019.10.28", "title": "Турските спецслужби арестуваха най-малко 20 чужденци"}
{"url": "https://news.bg/crime/piyan-uchenik-bez-knizhka-katastrofira-i-rani-dvama.html", "text": "17-годишен пиян ученик, без книжка, катастрофира на Смолян-Златоград, съобщи .Младежът е возил в колата 17 годишно момиче, което е с фрактура на слепоочие и напукана темпорална кост. Пострадалата е настанена в болницата в Смолян, без опасност на живота.В колата е имало и мъж на 22 години, който е с оплаквания за болки в областта на гръдния кош.Ученикът е карал колата на баща си.След катастрофата е тестван за употреба на алкохол, като техническото средство е отчело 0,65 промила алкохол. 17-годишният И.Т. е дал кръвна проба.Работата по случая продължава.", "date": "2019.10.28", "title": "Пиян ученик без книжка катастрофира и рани двама"}
{"url": "https://news.bg/regions/podozirat-brakonieri-za-pozhara-v-rila.html", "text": " вероятно е причинен от човешка небрежност, съобщават от Директорът на Югозападното държавно предприятия инж. Дамян Дамянов подозира, че огънят е тръгнал от пастири или ловци, които са бракониерствали в района.Той изключва вероятността пожарът да е предизвикан от туристи, тъй като туристическата пътека се намира далеч от огнището. като в него участват около 170 пожарникари, горски служители, служители на националните паркове \"Рила\" и \"Пирин\".Два военни хеликоптера обливат мястото. Очаква се до края на деня пожарът да бъде локализиран.", "date": "2019.10.28", "title": "Подозират бракониери за пожара в Рила"}
{"url": "https://news.bg/regions/tri-pati-vikali-lineyka-v-arena-armeets.html", "text": "Продължава приемането на протоколите в \"Арена Армеец\".Тази нощ са се случили три инцидента, за които е викана Спешна помощ.Двама членове на СИК са припаднали - мъж и 53-годишна жена. Жената е била със сближени граници на кръвното налягане. Тя е била приета в УМБАЛ \"Св. Анна\". Ще бъде прегледана и от невролог. Мъжът пък е получил епилептичен припадък.Третият инцидент е с полицай, който обаче бързо е влязъл във форма и е на работния си пост.В последните часове, след като приемането на протоколите започна в 22 часа снощи, работата върви с по-бързи темпове. Основна причина за забавянето са  още при попълването им.", "date": "2019.10.28", "title": "Три пъти викали линейка в \"Арена Армеец\" "}
{"url": "https://news.bg/int-politics/kandidatat-na-opozitsiyata-alberto-fernandes-e-noviyat-prezident-na-arzhentina.html", "text": "Кандидатът на опозицията - перонистът Алберто Фернандес, печели президентские зибори в Аржентина, които се проведоха вчера, предадоха информационните агенции.След преброяване на 96% от гласовете той събира 48% от гласовете, а действащият президент - либералът Маурисио Макри, е с 40.4%.Избирателната активност е 80.86 процента. Вчера аржентинските избиратели гласуваха и за 24-ма сенатори и 130 депутати в долната камара, а някои провинции - и за губернатори.Според изборното законодателство на Аржентина, за победа на президентските избори са необходими не по-малко от 45% от гласовете. Кандидат може да бъде избран и при подкрепа в рамките на 40-45%, но само ако конкурентът му изостава с повече от 10 процентни пункта.Макри вече призна поражението си и поздрави Фернандес. Победителят от своя страна изрази готовност да си сътрудничи с Макри.Идеологията на перонистите, към които принадлежи Фернандес се смята за алтернатива на неолиберализма в Аржентина.Победата на Фернандес означава, че експрезидентът Кристина Фернандес де Киршнер, която оглавяваше страната през периода 2007-2015 г., ще стане вицепрезидент.", "date": "2019.10.28", "title": "Кандидатът на опозицията Алберто Фернандес е новият президент на Аржентина"}
{"url": "https://news.bg/politics/garnevski-gerb-i-sds-pravyat-uspeshna-stapka-za-obedinyavane-na-tsyalata-desnitsa.html", "text": "ГЕРБ и СДС правят успешна стъпка за обединяване на цялата десница. Бивш член съм на СДС и бях щастлив, че СДС и ГЕРБ като членове на ЕНП са заедно. Това заяви пред БНТ депутатът от ГЕРБ Спас Гърневски, който е бивш кмет на Пловдив.В БСП се очакват оставки, много сериозни проблеми има между тях. В този си вид партията ще се удуши сама, смята Гърневски.ГЕРБ изпълнява своята програма, с вчерашния мандат се надяваме, че ще имаме време. По думите му ГЕРБ разширява позициите си в страната, в по-малките общини, по-малките населени места. Това се дължи на изградената структура. Падна мантрата, че  може да направи нещо.Голяма партия няма как да прави избори, ако тя няма структури. Не отделни личности, а структурата, дисциплината водят добри резултати, убеден е Гърневски.Софиянци няма как да пропуснат промяна и да откажат промяната, каза той по повод очаквания балотаж в София. , в т.ч. и в Пловдив, прогнозира Гърневски.Той даде пример, че левицата в Пловдив е управлявала за 45 дни преди 9 септември. В с малък прецедент 2007 г. ГЕРБ подкрепи Славчо Атанасов, избра го за кмет и година по-късно той и неговата партия свалиха председателя на общинския съвет. , каза Гърневски. . Пловдив е европейски град, един от шестте най-развити  градове, допълни Гърневски. ", "date": "2019.10.28", "title": "Гърневски: ГЕРБ и СДС правят успешна стъпка за обединяване на цялата десница"}
{"url": "https://news.bg/politics/svilenski-vizhda-zhelanieto-za-promyana-u-balgarite.html", "text": "От изборните резултати ясно се вижда, че българите искат промяна. За това е доволен депутатът от БСП Георги Свиленски, който направи равносметка на представянето на изборите на БСП в студиото на Нова телевизия. Той открои град Русе, където БСП води, 9-те областни града на балотаж и утроения резултат в Пловдив и най-вече - София, където за първи път ще има балотажи в районите.Гражданите на България искат промяна - дали виждат тази промяна в БСП, или в друга партия е друг въпрос, обясни Свиленски.Той нападна вота за ГЕРБ с обвинение, че цели секции като например в Слатина и Красна поляна, които са съставени от роми, са гласували на 100% почти за Фандъкова. \"Явно ГЕРБ са работили много добре в тези квартали\", допълни червеният депутат.На въпрос защо БСП не е в крайна сметка основна опозиция на ГЕРБ, Свиленски обясни, че трябва да се види картата на партиите и това, че ГЕРБ не допускат в състезанието изобщо десните партии, а в левия спектър партиите са много. Много леви кандидати има срещу ГЕРБ, установи Георги Свиленски.На въпрос може ли да се очаква промяна в ръководството и лидерството на БСП, депутатът обясни, че БСП така или иначе влиза в процедура следващата година, а иначе всеки има право да иска оставката на лидера, но трябва да се чуят аргументите.БСП очевидно увеличи двойно подкрепата си в цялата страна, това е тенденция от последните три години. Така коментира резултатите от първия тур на местните избори и зам.-председателят на ПГ на БСП Христо Проданов пред БНТ.Според него социалистите се движат по правилния път - били си поставили именно това за цел, тъй като били реалисти. Проданов обясни, че целта на БСП е била минимум двойно увеличение на общинските съветници, което е изпълнено, защото сега партията ще има над 2000, докато през 2015 г. те са били под 900.По негови думи в 35 общини червените печелят на първи тур, в 55 отиват на балотаж, а в 7-8 областни града също ще се борят за победа.Печеленето на доверие е трудна работа за разлика от губенето, изтъкна той.Относно резултатите в София Проданов заяви, че в листата за общински съветници ще бъдат втора политическа сила, не както през 2015 г. - трета. Според него необходимите 40 000 гласа повече за Мая Манолова, за да стане тя кмет на столицата, са постижима цел.Проданов изтъкна и че в половината райони на София БСП ще има балотаж и за районни кметове, което потвърждава добрите им резултати.Той отбеляза, че в големите общини се забелязва по-сериозно представителство на социалистите, като в много общински съвети в страната има блокираща квота за БСП. Според него тя ще спре малко кражбите в общините.Гледайки резултатите на управляващата коалиция, ГЕРБ се срива на много места, НФСБ и \"Атака\" почти никъде ги няма, ВМРО отбелязва голям спад на подкрепата на много места, коментира резултатите на конкурентите Проданов.", "date": "2019.10.28", "title": "Свиленски вижда желанието за промяна у българите"}
{"url": "https://news.bg/politics/toma-bikov-uveren-che-desnite-sofiyantsi-nyama-da-glasuvat-za-manolova.html", "text": "Няма човек с десни убеждения, който да гласува за БСП и съответно за Мая Манолова. В това е убеден депутатът от ГЕРБ Тома Биков в коментар за очаквания балотаж в столицата. Биков заяви, че софиянци тепърва ще правят своя избор, но има хора с леви убеждения и хора с десни. Това, според него е ясно разделение и принципи, които съществуват в нагласите на избирателите. Но именно в този контекст Тома Биков е убеден, че няма човек с десни убеждения, който на балотажа в неделия да гласува за Мая Манолова.Според него изключително важен е въпросът сега избраният кмет с кои общински съветници и с кое мнозинство ще работи в мандата си. Фандъкова има ясно мнозинство в Общинския съвет и ще работи със съветниците от ГЕРБ, а ако не достигат гласове, ще се търси диалог със съветниците от ВМРО и \"Демократична България\".На тези избори ГЕРБ показа, че е устойчива партия, която няма да се разпадне за три дни и на тези избори, както предричат някои леви политолози, убеден е още депутатът Тома Биков. На въпрос дали ГЕРБ се чувстват комфортно в компанията на разпадналата се коалиция на патриотите, Биков коментира, че реално ВМРО показват добри резултатите на местните избори и отклони темата за стабилността на правителството. ", "date": "2019.10.28", "title": "Тома Биков уверен, че десните софиянци няма да гласуват за Манолова"}
{"url": "https://news.bg/politics/slavcho-atanasov-izprevarva-dani-kanazireva-za-vtoroto-myasto-v-plovdiv.html", "text": "В Пловдив има изненада според представените от ЦИК към 6:00 часа резултати при обработени 58.69% от СИК протоколи в OИК, цитирани и от \"\".Въпреки първите данни на социолозите, че Дани Каназирева е на второ място, засега . Първи е Здравко Димитров от ГЕРБ с 34.8%.Това са първите официални междинни резултати от изборите в неделя. В София - при 20,90% преброени протоколи - Йорданка Фандъкова има 36.34%. На второ място е Мая Манолова, която има 26.73%. Следващата седмица в София със сигурност ще има балотаж.", "date": "2019.10.28", "title": "Славчо Атанасов изпреварва Дани Каназирева за второто място в Пловдив"}
{"url": "https://news.bg/politics/andrey-raychev-situatsiyata-v-sofiya-ne-e-situatsiyata-radev-tsacheva.html", "text": "ГЕРБ запазва доминиращото си положение - това е първият основен извод от местните избори. Голямото \"но\" обаче идва от ситуацията в София, където изборите са най-символични и най-много граничат с политически избори. Така коментира резултатите от първи тур социологът Андрей Райчев пред БНР.Той посочи, че няма място, където ГЕРБ решително да е загубил, и определи присъствието на партията като \"могъщо\".Според него ГЕРБ имат основания да са доволни, тъй като през 2019 г. са били два избора, в които не е било сигурно, че ще спечелят - европейски и местните.Дума не може да става, че българите искат да махнат ГЕРБ и в момента се опитват да направят това\", категоричен бе Райчев.По негови думи лъжицата катран в меда била фактът, че подкрепата за Йорданка Фандъкова се е стопила от 60% на миналите избори до 35% на сегашните. Той смята, че разликата от 8% между нея и Мая Манолова е сериозна, но ако се съберат гласувалите против настоящия кмет на София, ще се види \"значимо предимство на противниците\"., но дали тази пукнатина ще се окаже пробив, не е ясно, обобщи социологът, според когото това ще се определи най-вече от избирателите на \"Спаси София\" и \"Демократична България\".Мая Манолова не е Радев и ситуацията в София не е точно ситуацията , изтъкна той.По негови думи повод за радост има и БСП, защото резултатът на социалистите бил значително по-добър отпреди 4 години, когато те били \"на дъното\" според Райчев.", "date": "2019.10.28", "title": "Андрей Райчев: Ситуацията в София не е ситуацията Радев - Цачева"}
{"url": "https://news.bg/politics/gerb-gubi-bansko.html", "text": "В Банско вероятно ще има нов кмет още след първия тур. Това става ясно от последните резултати от Централната избирателна комисия.При обработени 78.18% протоколи от СИК става ясно, че независимият кандидат Иван Кадев има почти 1000 гласа преднина пред настоящия кмет Георги Икономов от ГЕРБ. Значителната разлика помежду им прави малко вероятно резултатът да бъде обърнат.Кадев е бивш служител на МВР и директор на ДАНС-Благоевград. До началото на годината беше секретар на община Банско като част от екипа на Икономов, но беше освободен от длъжност.", "date": "2019.10.28", "title": "ГЕРБ губи Банско?"}
{"url": "https://news.bg/world/opredelen-e-eventualniyat-priemnik-na-abu-bakr-al-bagdadi.html", "text": "Вероятният приемник на главатаря на терористичната групировка \"Ислямска държава\" (ИДИЛ) , че е унищожен при спецоперация на САЩ в провинция Идлиб, е Абдула Кардаш.Това съобщи Newsweek, цитиран от ТАСС. Още през август Багдади назначи Кардаш на висок пост в групировката. Анонимен източник от разузнаването е съобщил на изданието, че в последно време ал Багдади се е оттеглил от реалното ръководство на групировката и Кардаш фактически е станал негов приемник. \"Ал Багдади е номиниран за лидер. Той не участва в операциите и ежедневните дела. Всичко, с което се е занимавал Багдади, независимо дали е одобрявал или не, той не се е занимавал с планиране. По-рано телевизия Al Mayadeen определи възможните приемници на ал Багдади между двама негови близки помощници. Абу Абдел Рахман ал-Джезрауи и Абу Османа ал-Фаранси. ", "date": "2019.10.28", "title": "Определен е евентуалният приемник на Абу Бакр ал Багдади"}
{"url": "https://news.bg/politics/emil-kabaivanov-pecheli-chetvarti-mandat-v-karlovo.html", "text": "Четвърти мандат като кмет на община Карлово печели д-р Емил Кабаиванов. Това показват междинните резултати от Общинската избирателна комисия, съобщи БНР.При обработени 32,02 % от изборните протоколи .С тези гласове Кабаиванов, издигнат от Местна коалиция ПП СДС (ПП ГЕРБ), печели още на първи тур и ще управлява втората по големина община в Пловдивска област още 4 години. След него с 18,68 % или 1265 гласа остана бившият бригаден генерал Димитър Шивиков, издигнат от ВМРО - БНД. Трети с минимална разлика е председателят на БСП - Карлово Манол Манолов със 17,27 % или 1170 гласа. , издигнат от местната коалиция \"Воля\" - ЗС \"Ал. Стамболийски\", и кандидатът на ГЕРБ Георги Григоров.. За него са гласували 1973 души, а за Григоров - 17,95 % или 779 гласа. Трети остана кандидатът на БСП Станислав Стоенчев със 723 гласа или 16,66 % от бюлетините.Часове след края на изборите е разбра, че \". Той получи над 78 % от вота. . При 98% обработени протоколи в Общинската избирателна комисия , а Емил Караиванов е с 26,83 процента. Трети е кандидатът на ДПС Ферди Кадир с 18,57 процента, следван от Милко Милков - местна коалиция НФСБ /ВМРО- БНД/ с 8,16 процента. ", "date": "2019.10.28", "title": "Емил Кабаиванов печели четвърти мандат в Карлово"}
{"url": "https://news.bg/regions/balotazhi-reshavat-izborite-vav-vsichki-rayoni-v-sofiya.html", "text": "В повечето от 24-те района на София ще има балотаж. Това показват предварителните данни в ЦИК при 23.43% обработени протоколи.В район Искър най-вероятно кандидатът на ГЕРБ Ивайло Цеков ще се яви на балотаж с кандидата на БСП Борис Цветков. Цеков получава 35.54%, или общо 2 650 гласа, срещу 1 890 гласа, или 25.35% за Цветков.В район Подуяне настоящият кмет Ева Митова от ГЕРБ, която печели 39.61%, също отива на балотаж с кандидата на БСП Веселин Жечев с 16.34% от вота.В Лозенец сегашният кмет от ГЕРБ Любомир Деков /32.03%/, който се бори за трети мандат, отива на балотаж с кандидата на \"Демократична България\" Константин Павлов /29.28%/.В район Младост кандидатът на ГЕРБ Мария Илиева отива на балотаж с независимият кандидат Стефан Стефанов. Тя получава 28.82% срещу 16.06% за Стефанов. Кандидатът на Християндемократическата партия Биляна Петрова пък получава 7.91% от вота.В район Витоша настоящият кмет отива на балотаж с кандидата на \"Демократична България\". Теодор Петков от ГЕРБ е получил 131 гласа срещу 127 за Христо Вълчанов от ДБ.На косъм от балотаж е настоящият кмет на район Нови Искър Даниела Райчева от ГЕРБ, която получава 48.71% подкрепа срещу 23.49% за Владислав Владимиров от местната коалиция \"Движение България на гражданите\".В Красна поляна вероятно също ще има балотаж, след като настоящият кмет и кандидат на ГЕРБ Иван Чакъров получава 38.96% срещу независимия Георги Миланов, който печели 15.24 %.Във Възраждане досегашният кмет от ГЕРБ Савина Савова води с 38.83% срещу Васил Кънев от \"Демократична България\" - 19.69%.Нов кмет ще има район Оборище, след като досегашният кмет Васил Цолов остава едва на трето място в изборната битка. На балотаж за кметския стол отиват кандидатът на ГЕРБ Петър Митев (31.66%) и кандидатът на \"Демократична България\" Николай Александров, спечелил (27.94%).В Сердика досегашният кмет от ГЕРБ Тодор Кръстев печели 38.87%, отивайки на балотаж срещу Янко Янков от БСП с 16.75%.В Люлин битката на балотажа ще бъде между досегашния кмет Милко Младенов от ГЕРБ (37.50%) и Мая Александрова от БСП.В Илинден досегашният кмет също отива на балотаж, отново с кандитата на БСП за България. Гласовете на вчерашния вот се разпределят съответно 433 за Иван Божилов от ГЕРБ - 36.98%, и 244 за Георги Томов от левицата /20.84%/.В район Надежда сегашният кмет Димитър Димов от ГЕРБ отива на балотаж с кандидата на БСП Стоян Цветков. Димов е получил подкрепата на 41.37% от гласувалите, а Цветков - 17.50%.В Красно село резултатите между първите трима са много близки. Досегашният кмет и бивш реформатор Христо Апостолов, сега подкрепен от ГЕРБ, получава 32.25% срещу Росина Станиславова от \"Демократична България\", която има 22.10% подкрепа, и срещу кандидата на БСП Николай Николов с 21.37%.В Слатина на балотаж отиват досегашния кмет Наталия Стоянова от ГЕРБ /39.09%/ и кандидатът на \"Демократична България\" с 19.07%.За район Овча купел все още няма данни от протоколите на ЦИК.В Триадица двамата основни кандидати са с близки резултати - кандидатът на ГЕРБ Николай Терзиев получава 648 гласа срещу 634 вота за опонента му от \"Демократична България\" Димитър Божилов.Район Изгрев може да се сдобие с кмет от левицата, след като кандидатът на БСП Делян Георгиев печели първото място с 718 гласа срещу Филип Стоименов от \"Демократична България\" с 586 гласа. Досегашният кмет Цветомир Жеков от ГЕРБ се нарежда на третото място с 572 гласа.Във Връбница балотажът ще бъде между досегашния кмет Младен Младенов от ГЕРБ и Владимир Петров от БСП. Между двамата до момента има около 80 гласа разлика.", "date": "2019.10.28", "title": "Балотажи решават изборите във всички райони в София"}
{"url": "https://news.bg/comments/izborite-v-sofiya-parvi-izvodi-sled-parvi-tur.html", "text": "Знам, че стои някак недовършено да говорим само за София, но се случи така, че наблюдавах събитията тук по-внимателно и не ми остана време да добия за другите места такава компетентност, която да ми позволи да ги коментирам. Но в София се развиха достатъчно интересни процеси, валидни за цялата страна и за националната политика.Първи извод: Каква точно и те не знаят и затова казваме \"отчаяно\". Класирането на Мая Манолова за балотаж е израз именно на това търсене. Повече от очевидно е, че гласовете, които тя събра, не са ЗА нея, а ПРОТИВ Фандъкова и ГЕРБ, защото Манолова 1.) не предложи нищо ново и вдъхновяващо; 2.) показа изумителна некомпетентност по технологията на община и кмет; 3.) не си даде труда да разубеди никого, че участието ѝ на тези избори за нея не е нищо повече от кариерно стъпало и че ако стане кмет, след две години отново ще изостави \"гражданите\", за да се пробва за президент, както ги изостави и като омбудсман. И въпреки всичко получи процентите си, които я изпратиха на балотаж. Отчасти на това отчаяно търсене на промяна се дължи и успехът на Борис Бонев.Защо хората търсят промяна? Честно казано, не знам. Логично е промяна да се търси по две причини: когато съществуващото положение е станало нетърпимо или когато се е появил някакъв нов, вдъхновяващ проект. Смея да твърдя, че в София не е налице нито едно от двете. Напротив, всички написаха на знамето си \"ПРОМЯНА\", но излязоха с еднакви програми и се обърнаха към едни и същи избиратели. Може би действат два други мотива: умората на управляващите, която ги прави плахи и безлични, и отегчението на избирателите, които не обичат някой да се застоява прекалено дълго на дадена позиция. Така или иначе поривът за промяна е факт и предстои да видим колко устойчив ще се окаже през следващите месеци и години.Втори извод: Андрей Райчев каза нещо, с което съм съгласен: на втори тур половината от избирателите на \"Демократична България\" ще отидат за гъби, а другата половина ще се раздели в съотношение 2:1 в полза на Йорданка Фандъкова. И това, мисля, ще се случи независимо от това дали лидерите им ще ги призоват за нещо и за какво. Нека прибавим още, че още на първи тур очакваната подкрепа за т. нар. \"градска десница\" се разпредели почти поравно между Борислав Игнатов и Борис Бонев.Различното поведение на избирателите на \"градската десница\" и слабата им връзка с лидерите на коалицията \"Демократична България\", която, нека си го кажем, си е типична \"орел, рак и щука\", само дето понякога сякаш го забравяме, говори за липса на отговор на простия въпрос \"Кой съм аз?\". Струва ми се, че ако т.нар. \"градска десница\" удари по масата и каже: аз съм новата левица!, това ще успокои както лидерите, така и онези избиратели, които знаят, че са леви (и често не го крият), но ги насилват да се чувстват някакви други, успокоявайки ги с незрели заклинания от рода на \"няма ляво, няма дясно\". Впрочем мнозина \"градски десни\" се умориха да се правят на такива, каквито не са, и затова подкрепиха Борис Бонев и то в размер, който учуди и самия него.Затова е време костовистите, ДаБГ и зелените да се съберат и да решат какво ще бъдат - новата българска левица, която ще изпрати БСП в центъра, или ще участват в преструктурирането и предефинирането на дясното пространство заедно с ГЕРБ и СДС. За съжаление, съвременната конюнктура дава основание и за двете. Каквото и да решат обаче, ще им олекне, ще ги отърве от параноята, агресивността и чувството за неповторимост. Разбира се, тези тежки слова се отнасят само за активистите и малка част маргинализирани следовници. Доста от избирателите на \"Демократична България\" се свестни десни хора, които не са забравили корените си в СДС и в онова ДСБ, което беше, преди да се превърне в сегашното. Ето защо вероятно тази част от \"градската десница\", която не отиде при Мая Манолова или Борис Бонев, ще си остане в дясното пространство, независимо от сметките и кроежите на лидерите си.Остава да кажем и няколко думи за ВМРО. Признавам, че очаквах Ангел Джамбазки да се класира трети, защото е ярка фигура, добър оратор и в говоренето си за столицата стоеше подчертано различно от всички останали. Но изглежда избирателите отчетоха две важни неща. Първо, за всички беше ясно, че ако не успее да стане кмет, Джамбазки общински съветник няма да бъде, а ще се върне в Европейския парламент. И тъй като вероятността да стане кмет винаги е била твърде нереалистична, за всички беше очевидно, че е извикан от Брюксел, за да бъде закачен като локомотив и да осигури на ВМРО по-дълга листа. При това положение интригата дори за най-ревностните му фенове катастрофално отслабна.Друг фактор за разколебаните симпатии на софийските избиратели е цялостният образ на патриотите. За публиката, пък и по принцип, те все още се приемат като задруга между ВМРО, НФСБ и \"Атака\". Макар всеки от лидерите да тръгна по свой път, образът на Обединените патриоти все още стои в някаква цялост в съзнанието на избирателите. И вижте лидерите им: Каракачанов страда от закономерен отлив на популярност като всеки министър във втората половина от мандата на правителството, особено преминал през сътресения като тези за изтребителите; Валери Симеонов допусна да изпадне от правителството след скандал, а после не направи нищо да възстанови политическия си образ - дори в нощта на изборите показа непознаване на процеса и нерешителност при формулирането на елементарни позиции; за Волен Сидеров е излишно да говорим. На този фон и при положение, че е тук временно, Джамбазки може би наистина заслужаваше резултата, който получи. Тъй че разни такива като мен, мислейки, че ще се окаже явление и ще се класира трети, са се заблуждавали.Може би патриотичната идея също се нуждае от преформулиране - да стане повече политическа и по-малко народняшка. Ето една кауза, която може да помогне и на десницата да намери себе си. Една консервативно-патриотична десница, противопоставяща се на войнстващия глобализъм, би била симпатична всекиму.Това са някои от изводите след първия тур на местните избори. С останалите ще ни запознаят медиите през следващите дни. Освен това мисля, че Картаген трябва да бъде разрушен.", "date": "2019.10.28", "title": "Изборите в София - първи изводи след първи тур"}
{"url": "https://news.bg/bulgaria/kakvo-tryabva-da-znaete-za-zashtitata-na-vlozheniyata-si.html", "text": "31 октомври е обявен за Световен ден на спестовността на първия Международен конгрес на спестовните банки, провел се в Милано през 1924 г. с цел насърчаване на спестовността и използването на банките за съхраняване на средствата.Вашите влогове са защитени от Фонда за гарантиране на влоговете в банките (ФГВБ).Фондът е създаден през 1999 г. със Закона за гарантиране на влоговете в банките с цел да осигури защита на средствата на вложителите. ФГВБ също така участва в процеса по преструктуриране на кредитни институции и защитава интересите на кредиторите в производствата по банкова несъстоятелност.Какво е добре да знаете за защитата на парите Ви:Гарантирането на влоговете е на принципа  - всеки вложител е гарантиран във всяка една отделна банка - членка на системата за гарантиране на влоговете в България.ФГВБ гарантира влоговете на български и чуждестранни граждани и фирми в български левове и в чуждестранна валута в размер до  лв.Влогове са всички парични средства по банкова сметка от всякакъв вид - разплащателна, сметка с дебитна карта, депозитна, спестовна, набирателна, сметка, открита на името на едно или повече лица.ФГВБ гарантира пълното изплащане на влоговете на един вложител в една банка, независимо от броя и размера им, до 196 000 лв. заедно с натрупаните лихви, в случай на отнемане на лиценза на банка от БНБ или обявяване на влоговете в нея за неналични, или ако поради акт на съдебен орган, вложителите нямат достъп до средствата си в банката по причини, пряко свързани с финансовото й състояние.Влоговете в различни валути на един вложител в една банка се сумират и се изплащат в равностойността им в левове по курса на БНБ към датата на акта на БНБ или на съда.Допълнителна защита до 250 000 лв., извън гаранцията от 196 000 лв., за срок до 3 месеца се предоставя за определен вид влогове, възникнали в резултат от: сделки с недвижими имоти за жилищни нужди; промяна на социалния статус, трудови правоотношения, застрахователни или осигурителни плащания и др.ФГВБ изплаща чрез обслужваща банка средствата на вложителите до 7 работни дни от датата на неналичност на депозитите.Съгласно Закона за задълженията и договорите давностният срок за изплащане на гарантираните влогове е 5 години, считано от началния ден на изплащането.Понастоящем Фондът гарантира вложенията в 21 банки.Повече информация можете да получите на сайта на ФГВБ - , или на телефон 0700 144 03.", "date": "2019.10.28", "title": "Какво трябва да знаете за защитата на вложенията си"}
{"url": "https://news.bg/society/mvnr-nyama-danni-za-postradali-balgari-pri-pozharite-v-kaliforniya.html", "text": "Няма данни за пострадали български граждани при горските пожари в Калифорния, съобщиха от МВнР. В щата е обявено извънредно положение. 200 000 души са евакуирани от домовете си.До 9 часа българско време в Генералното ни консулство в Лос Анджелис няма постъпили сигнали за пострадали български граждани. . Дипломатите ни , да изпълняват всички указания за  и да се предпазват от дима, като носят маски за носа и устата.В Генералното консулство функционира денонощна спешна телефонна линия за сигнали за пострадали +1 310 437 3606.При необходимост от съдействие българските граждани могат да се обадят и на телефон на Генералното ни консулство в Лос Анджелис : +1 310 478 6700. ", "date": "2019.10.28", "title": "МВнР: Няма данни за пострадали българи при пожарите в Калифорния"}
{"url": "https://news.bg/regions/mlad-shofyor-blasna-i-ubi-peshehodets-v-aksakovo.html", "text": "Млад шофьор блъсна и уби пешеходец в Аксаково, съобщават от полицията във Варна.Пътният инцидент е станал около 21.55 часа снощи.22-годишният водач сливенското село Бяла не е дал път на пресичащия мъж на пешеходна пътека.Вследствие на инцидента мъжът е получил тежка травма и е бил настанен в МБАЛ \"Св. Анна\" с опасност за живота. Часове по-късно обаче е починал.По случая е образувано досъдебно производство.", "date": "2019.10.28", "title": "Млад шофьор блъсна и уби пешеходец в Аксаково"}
{"url": "https://news.bg/world/osporvani-prezidentski-izbori-v-urugvay.html", "text": "Кандидатът на управляващата либерална коалиция Даниел Мартинес води с малка преднина на президентските избори в Уругвай, според малко над 25% от преброените бюлетини, но битката ще се реши на балотаж, информира \"Ройтерс\".Либералната коалиция \"Френте Амплио\" (\"Широк фронт\") управлява Уругвай повече от 14 г., но Мартинес, бивш кмет на столицата Монтевидео, има пред себе си сериозен съперник - 46-годишният адвокат Луис Лакале Пу, който може да формира нова дясна коалиция от малки партии.При 27% от преброените бюлетини \"Френте Амплио\" е подкрепена от 36% в сравнение с Националната партия на Лакале, която получава 35 на сто.Ако никой от кандидатите на получи над 50% подкрепа, двамата с най-много гласове ще се изправят на балотаж последната неделя на ноември.Луис Лакале Пу вероятно ще води коалиция от консервативни групи на втория тур, което може да доведе до свалянето на коалиция \"Френте Амплио\".Други медии съобщават за над 70% избирателна активност.В неделя уругвайците гласуваха за президент, вицепрезидент, сенатори и депутати, чиито мандат е от 2020 г. до 2025 г.АП отбелязва, че има вероятност за първи път от близо 15 г. левите да изгубят контрола над властта в южноамериканската държава.\"Френте Амплио\" (\"Широк фронт\") управлява от 2005 г. По време на управлението бяха прокарани закони, които узаконяват еднополовите бракове и доведоха до създаването на първия национален пазар за легална продажба на марихуана в света.", "date": "2019.10.28", "title": "Оспорвани президентски избори в Уругвай"}
{"url": "https://news.bg/bulgaria/balotazh-v-shumen-pazardzhik-sliven-lovech-smolyan-razgrad-targovishte-silistra-i-dobrich.html", "text": "Настоящият кмет на Пазарджик Тодор Попов, подкрепен от местна коалиция, е с резултат от 41,7 на сто, съобщава БНР, позовавайки се на предварителни данни.Попов е с три мандата досега.Благо Солов, подкрепен от БСП, получава 21,2%, а кандидатът на ГЕРБ Иван Панайотов е трети с около 18 %.Припомняме, че в Пазарджик избирателната активност през 2015 г. беше 42,62%, като тогава Тодор Попов събра 44,34% от подкрепата на избирателите. В Шумен също се очаква балотаж, тъй като Любомир Христов - кандидатът на ГЕРБ, получава 34,8%, а Венцислав Венков - на БСП - 17,8%, следвани от кандидата на ДПС Четин Казак - 12,9 на сто, сочат данните от паралелното преброяване на \"Галъп\".В Шумен през 2015 г. избирателната активност бе 35,55%. Тогава кандидатът на ГЕРБ Любомир Христов получи подкрепа от 37,95%. В Сливен се очертава балотаж между кандидатите за кмет на ГЕРБ и БСП Стефан Радев и Кольо Милев, според информация и на двата предизборни щаба.При местните избори през 2015 г. избирателната активност беше 44,16%. Тогава Стефан Радев бе подкрепен от 33,95%. Кандидатът на ГЕРБ за кмет на община Ловеч Корнелия Маринова води със събрани 29,48%. Втора е Радина Банкова, издигната от инициативен комитет и подкрепена от \"БСП за България\", с 25,92 на сто. Процент по-малко е събрал кандидатът на \"ВМРО- Българско национално движение\" Виктор Стойчев - 24,87 на сто, съобщава БТА, позовавайки се на председателя на Общинската избирателна комисия Валентина Недялкова.В Ловец през 2015 г. избирателната активност беше 51,91%. Тогава Корнелия Маринова от ГЕРБ получи 35,21% от подкрепата на избирателите. Досегашният кмет на Смолян Николай Мелемов /ГЕРБ/ води, сочат междинни резултати от ОИК - Смолян. Данните от първите 7 обработени протокола потвърждават прогнозите, че предстои балотаж за кмет на община Смолян, информира БТА.За Николай Мелемов са гласували 37,05 процента от избирателите. С втори резултат е кандидатът на \"БСП за България\" Стефан Сабрутев с вот 25,9 на сто. Кандидат-кметът на местната коалиция \"Новото време\" Кирил Хаджихристев е предпочетен от 20,98 процента от гласоподавателите.Припомняме, че при местните избори през 2015 г. избирателната активност беше 59,50%. Тогава Николай Мелемов спечели на първи тур с 54,43%. В Разград също се очертава балотаж, като данни от проучвания сочат, че Валентин Василев от ГЕРБ води с 38,2% пред Денчо Бояджиев от БСП, който събира 31,3%, съобщава БНР.В Търговище Дарин Димитров от ГЕРБ е с 34%, след него е Хамди Илязов от ДПС с 31%.В Силистра Юлиян Найденов от ГЕРБ с води с 32%. Вторият и третият обаче са на малка дистанция - Димитър Трендафилов (Алтернативата на гражданите, ВМРО, Партия на зелените) има 20,6%, а Момчил Неков (БСП) - 18%.В Добрич по предварителна неофициална информация се очаква балотаж за кмет на общината между досегашния кмет Йордан Йорданов и кандидата на местна коалиция ГЕРБ/СДС Надежда Петкова.", "date": "2019.10.28", "title": "Балотаж в Шумен, Пазарджик, Сливен, Ловеч, Смолян, Разград, Търговище, Силистра и Добрич"}
{"url": "https://news.bg/politics/desislava-radeva-s-muzikalen-komentar-na-rezultatite-ot-izborite.html", "text": "Първата дама Десислава Радева публикува в официалния си профил във \"Фейсбук\" песента \"Кукувица\" след обявяването на резултатите за местния вот. Съпругата на президента Румен Радев добави и лаконичен коментар към поста си: \"Поздрав за кой разбрал\".Самата Радева признава в коментарите под публикацията, че е публикувала песента импулсивно.В днешния ден за втори път обаче става въпрос за \"кукувици\", като думата бе употребена обаче от премиера Борисов по адрес на Мая Манолова и в контекста на предстоящия балотаж, на който от ГЕРБ ще разчитат и на гласовете на десни избиратели.На брифинга пред журналисти в централата на партията Борисов заяви: ...счита, че десните хора се демократи и ако те считат, че \"тези кукувици са промяна, Костинбродска промяна, ако БСП с половината на гласовете на ГЕРБ е промяна - да я подкрепят и да им е честито\".", "date": "2019.10.28", "title": "Десислава Радева с музикален коментар на резултатите от изборите"}
{"url": "https://news.bg/bulgaria/rezultatat-za-balotazha-v-plovdiv-se-obrashta.html", "text": "Обрат на местния вот в Пловдив.Славчо Атанасов (НФСБ - ВМРО) отива на балотаж, след като получи 17,9 на сто подкрепа. Кандидатът на ГЕРБ Здравко Димитров води убедително с 38,6 на сто.Дани Каназирева (\"Съюз за Пловдив\") е подкрепена от 10,4%, сочи паралелното преброяване на \"Галъп интернешънъл\" при обработка на близо 90% от извадката.Екзит полът на агенцията преди това сочеше, че Здравко Димитров има 35,1%, следван от Дани Каназирева с 19,6% и Славчо Атанасов с 15,2 на сто.При листите за общински съветници ГЕРБ има 30,6%, \"Съюз за Пловдив\" - около 17 на сто, НФСБ - ВМРО - около 10%, БСП - 9%, \"Демократична България\" - 7%, по данни на екзит пола на \"Галъп\".", "date": "2019.10.28", "title": "Резултатът за балотажа в Пловдив се обръща"}
{"url": "https://news.bg/economics/cheshkiyat-biznesmen-kelner-kupuva-btv.html", "text": "Чешкият бизнесмен Петр Келнер купува БТВ, съобщава , по информация на PPF Group, сделката е официално потвърдена.\"Придобиването на CME с нейните медийни активи в пет европейски страни ще допълни и ще укрепи нашите телекомуникационни операции в Централна и Източна Европа. Целта ни е да използваме естествените синергии между създаването на съдържание и неговото разпространение за по-нататъшно развитие на телекомуникациония и медиен бизнес на групата. CME е здрава и добре управлявана организация и нямаме намерение да правим значителни промени\", обяснява Келнер.Сделката, която включва и българската телевизия е за 2,1 милиарда долара в брой, съобщиха двете компании в неделя.\"Радваме се, че групата PPF, с водещ опит като оператори на фирми в много индустрии, споделя нашата гледна точка за значението на местното съдържание и способността му да привлича широка аудитория към телевизията\", заявиха Майкъл Дел Нин и Кристоф Мануш, изпълнителни директори на CME.Филиалът на PPF ще плати 4,58 долара за акция в брой на акционерите на CME, която управлява телевизии в Чехия, България, Румъния, Словакия и Словения. \"Най-големият акционер на компанията, AT&T Inc, се съгласи да гласува в подкрепа на транзакцията\", се казва в съобщение на CME.Според словашки медии, интерес към сделката е имало и от американската компания Discovery, но в крайна сметка се отказва от наддаването. Единствен кандидат остава PPF, която през миналата година получи разрешение от европейските регулатори да придобие българската \"Нова броудкастинг груп\". и собственик на групата около Нова телевизия станаха Кирил и Георги Домусчиеви.", "date": "2019.10.28", "title": "Чешкият бизнесмен Келнер купува БТВ"}
{"url": "https://news.bg/weather/esenta-e-vse-taka-shtedra-slanchevo-i-toplo-vreme.html", "text": "Денят ще бъде слънчев и тих, без валежи и все комфортни за сезона температури.В сутрешните часове ще има условия за мъгли, но те постепенно ще се разсеят и към обяд почти над цялата страна ще се установи слънчево време.Над източните райони през деня ще има разкъсана висока облачност.Времето е почти тихо, в северните райони ес очаква слаб вятър от северозапад.Максималните температури над по-голямата част от страната ще бъдат в интервала 19-24 градуса, малко по-високи в крайния югозапад. По-ниски ще са те на някои места край Дунава, където ще има трайни мъгли.Минималните температури са между 2 и 6 градуса. По-високи ще бъдат по Черноморието, където ще са около 9-10 градуса.", "date": "2019.10.28", "title": "Есента е все така щедра – слънчево и топло време"}
{"url": "https://news.bg/politics/nad-90-ot-izbornite-protokoli-v-sofiya-sa-sgresheni.html", "text": "За много сгрешени протоколи от секционните комисии в София съобщи Общинската избирателна комисия.Към 1 ч. тази нощ председателката на комисията Полина Витанова заяви пред БНТ, че от подадените до момента протоколи по-малко от 10% са били изрядни.По думите й, много от СИК не са се възползвали от електронното приложение, благодарение на което можеха да отстранят допуснатите грешки още преди идването в \"Арена Армеец\"Обстановката вътре в залата е напрегната и въпреки че изчакват реда си, според Витанова много от членовете на СИК не се възползват от предоставените и възможността да гледат български филми докато изчакват реда си за предаване на протоколите.", "date": "2019.10.28", "title": "Над 90% от изборните протоколи в София са сгрешени"}
{"url": "https://news.bg/press/izbornite-bitki-slovesniyat-duel-radev-borisov-za-glavniya-prokuror-parvata-belodrobna-transplantatsiya-u-nas.html", "text": "Местните избори безапелационно са водещата тема на вестниците в понеделник.\"ГЕРБ губи позиции в сравнение с местните избори преди четири години, но не драматично. БСП пък е във възход, но също без особено впечатляващи резултати - това сочат първите резултати на социологическите агенции, като потвърждават предварителните очаквания от осмите редовни избори за местна власт след промените в България. В тях за доверието на избирателите се състезаваха малко над 36 хил. кандидати за кметове и общински съветници. Данните до този момент не са представителни, тъй като са за около половината от областните градове в страната - тези, в които социологическите агенции са избрали да правят анкети на изхода на избирателните секции и паралелно преброяване след това. Дотук ГЕРБ изглежда печели 5 областни града още на първия тур, а в още седем отива на балотаж, като сред тях е столицата, където втори тур не е имало от 14 години, когато премиерът Бойко Борисов спечели за първи път кметското място и така отвори път за три последователни управленски мандата на партията си... Министър-председателят разтълкува резултатите като \"безапелационна победа\" на партията си, докато основната опозиционна партия - БСП обяви завръщането си в местната власт. \"Демократична България\" и ДПС запазиха пълно мълчание в изборната нощ.\" - в. \"Дневник\".\"Аз мисля, че десните, демократичните хора, са мислещи. Ако мислят, че тези кукувици са промяната, че тези костинбродски афери, ще донесат промяна, да са им честити.\" Това каза премиерът и лидер на ГЕРБ Бойко Борисов в отговор на въпрос дали ще се обърне към десните за подкрепа на балотажа в София и ще ги призове да застанат зад кандидатурата на ГЕРБ Йорданка Фандъкова. Макар да не заяви директно, че иска подкрепа от десните партии, Борисов неколкократно апелира за това те сами да се замислят какво искат. И повтори: \"Дали е по-добре костинбродската афера да я правят за кмет\". (Бел.ред. - т.нар. костинбродска афера е от деня за размисъл на парламентарните избори през 2013 г. Тогавашният изпълнителен директор на TV7 Николай Бареков в пряко предаване пред печатницата в Костинброд обяви, че се готви фалшификация на вота, като за целта са отпечатани допълнително 400 хил. бюлетини. Сигнал за подготвяната фалшификация бе внесен в прокуратурата от тогавашния депутат от БСП Мая Манолова, сега кандидат за кмет на София, а подсъдимият в последвалото дело бивш главен секретар на Министерския съвет Росен Желязков бе оправдан от съда.) Премиерът заяви, че винаги е бил демократ по душа и вярва в инстинкта на хората. Призова ги да си спомнят времената назад, като посочи и проблемите с боклука на София.\" - в. \"Дневник\".\"Да благодаря на всички софиянци, които подкрепиха моята кандидатура, благодарим за доверието, за мен това означава много голяма отговорност. Това заяви кандидатът за кмет на столицата Йорданка Фандъкова, която печели първия тур пред Мая Манолова.Фандъкова изрази увереност, че софиянци са показали, че имат вярната преценка и желаят развитието на София да продължи. Искам да благодаря и на хората, които застанаха заедно с мен в тази кампания и които имат желанието да работят за София. По думите й е важно в Столичния общински съвет да има прозрачност, което да гарантира развитието на бъдещи проекти.\"Надявам се, че и следващата неделя софиянци ще излязат да гласуват, защото този избор е важен. Заставаме с конкретни решения и проекти\", призова тя. Фандъкова каза, че е готова за разговори с всички десни кандидати, защото софиянци са показали, че има добри и прагматични решения в техните програми...\" - в. \"Труд\".\"Пробивът е направен - София отива на балотаж след 14 г. Направиха го гражданите. Това, което за 15 г. не можаха партиите, го направиха гражданите. Това заяви гражданският кандидат за кмет Мая Манолова в изявление от изборната си шатра пред НДК. Благодаря на всички, които излязоха да гласуват. Които гласуваха за промяната, за мен. Благодаря за усилията, за вярата, за смелостта. Днес София показа, че иска промяна, каза Манолова.\" - в. \"24 часа\".\"Обрат в Пловдив. Стана ясно, че на балотажа отиват кандидатът на ГЕРБ Здравко Димитров, който води с 33 % и претендентът на ВМРО и НФСБ Славчо Атанасов. Данните от паралелното преброяване на Алфа Рисърч сочат, че той изпреварва Дани Каназирева, за която екзитполът сочеше, че е втора. Славчо Атанасов води с около 7 % пред Каназирева, коментира шефката на Алфа Рисърч Боряна Димитрова.\" - в. \"Стандарт\".\"ДПС взе от раз традиционните си общини Кърджали, Кирково и Крумовград. Всеки ден се доказваме пред вас, каза Хасан Азис на хората, който го приветстваха,след като стана ясно, че печели петия си мандат. Нов управленски мандат спечелиха още Румен Пехливанов в Рудозем, Шинаси Сюлейман в Кирково и Себихан Мехмед. Подкрепата за тях е една от най-високите в страната. Пехливанов е над 65%. Сюлейман ще продължи да управлява с над 65 % подкрепа. Себихан Мехмед отново спечели изборите за кмет на община Крумовград. Подкрепата за нея е над 65 %.\" - в. \"Стандарт\".\"Не ни очаква политическа криза. Тези избори затвърждават политическото статукво, но го затвърждават като статукво, което страда от липса на алтернатива, а такава липса води до застой, коментира в изборното студио на БНТ политологът Огнян Минчев. Оттук нататък можем да очакваме една стабилност в рамките на останалата част от мандата на настоящето управление, но проблемите на политическото управление на България ще се задълбочават, прогнозира Минчев. Особено в Пловдив и в София резултатите говорят, че страната е пред промяна, но същевременно не можа да става и дума за политическа криза и ГЕРБ прави достатъчно, за да си осигури спокойна година, а може би и до края на мандата - ако не се случи нещо ново, коментира социологът Андрей Райчев. Той акцентира и върху изключително убедителното, по думите му, представяне на младежите от \"Спаси София\". Така или иначе това показва също нещо ново в обществото - някакво нетърпение, нежелание, коментира Райчев.\" - в. \"24 часа\".Задочният словесен дуел между премиера и президента по избора на главен прокурор също е сред тематичните акценти.\"При гласуването си тази сутрин държавният глава посочи Борисов като основен отговорник за безалтернативната кандидатура на Гешев. \"Това е пореден опит на Борисов да прехвърли неговата отговорност върху някой друг. Всички знаят много добре, че не президентът номинира и избира главен прокурор, а ВСС. И точно във ВСС Борисов има огромно влияние в лицето на парламентарната квота в съвета, която е от неговото парламентарно мнозинство. И си спомняте, че премиерът не се стеснява да подменя председателя на парламента, но избяга от публична отговорност за гласа на хората, които той изпрати във ВСС. Той избяга от отговорности в лицето на своя министър на правосъдието, който имаше правото и задължението по закон да издигне втори кандидат, за да има реално състезание\", коментира Радев, цитиран от БГНЕС...\" - в. \"Сега\".\"Премиерът Бойко Борисов обвини президента Румен Радев, че в изборния ден е агитирал в полза на БСП и ДПС. Изказването му дойде, след като гласува в родния си град Банкя. То беше в отговор на думите на държавния глава по-рано днес, който обяви, че Борисов е избягал от отговорност, като не е издигнал друг кандидат за поста главен прокурор и така единственият борещ се за поста Иван Гешев беше гласуван в четвъртък от Висшия съдебен съвет... Според премиера изказването на държавния глава е предизборна агитация, която подвежда избирателите. По думите му ВСС се състои от 24 човека, като от тях 11 са от парламентарната квота. \"От тези 11 трима са от ГЕРБ, трима от БСП и двама от ДПС. Последните две партии подкрепиха Радев на изборите\", добави Борисов. \"Когато говориш неистини, това е тежко нарушение на закона. Така той (бел. ред. Румен Радев) агитира избирателя. Той има по-голяма квота във ВСС от мен и прехвърли много тънко и йезуитски топката върху мен. Просто не искам да агитира за БСП и ДПС, защото това е внушение\", уточни премиерът. Той допълни, че правосъдният министър Данаил Кирилов е един от най-старите членове на ГЕРБ и ако е дал предложение за главен прокурор, е щяло да се говори, че това е партиен кандидат. Борисов призова Радев \"когато говори за върховенство на закона, да го спазва\"... Той коментира и думите на президента, че няма да се подаде на натиск от нито една страна, когато трябва да реши дали да подпише указа за назначаването на Гешев за главен прокурор. \"Някой го натискал? Ами, да каже кой го натиска. От мене не е със сигурност, защото нямам достъп до него. Това за натиска ще го развием. Много интересно кой натиска държавния глава да прави или да не прави каквото и да е\", заяви Борисов...\" - в. \"Дневник\".\"Сигурен съм че президентът ще спази Конституцията по отношение на произнасянето за избора на Иван Гешев за главен прокурор, заяви Борислав Цеков, експерт по конституционно право, по Нова телевизия. Много неправилно се интерпретира, че президентът може да бави много решението си, защото няма записан срок, каза още Цеков и Добави: Щом няма срок, това означава веднага. Нямам предвид на мига, а разумен срок, в който да има възможност за обмисляне. Смятам, че разумно е да се изчака да минат изборите, в случая и балотажа, и би трябвало да очакваме произнасяне от Радев, каза още Цеков. Той заяви, че процедурата по избора е показала висок стандарт на прозрачност и не очаква конституционна криза, каза Цеков.\" - в. \"Стандарт\".Вестниците съобщават също и за първата белодробна трансплантация у нас.\"За първи път в България е извършена белодробна трансплантация, съобщи здравното министерство. Направена е от екип на болница \"Лозенец\", ръководен от д-р Игор Тодораке от университетската болница в Хановер и проф. д-р Любомир Спасов. Трансплантацията е започнала към 22.30 на 26 октомври 2019 г. и приключила към 4.30 часа. През цялото време министър Ананиев е получавал информация за хода й. Реципиент е 70-годишен мъж с крайна степен на белодробна недостатъчност поради белодробна фиброза. В момента пациентът се намира в реанимация...\" - в. \"Сега\".\"По информация на Изпълнителна агенция \"Медицински надзор\" в момента чакащите у нас за белодробна трансплантация са 19. За тях единствената алтернатива досега беше операция в Австрия, където трансплантациите се възобновиха след 2-годишно прекъсване. Припомняме, че 28-годишната Илияна Христова беше успешно трансплантирана с бял дроб в началото на август в Университетската клиника във Виена. Тази година и наши специалисти започнаха обучение в болницата във Виена. Прогнозите бяха първата белодробна трансплантация у нас да бъде извършена през 2021 година в УМБАЛ \"Света Екатерина\" - в. \"Стандарт\".", "date": "2019.10.28", "title": "Изборните битки, словесният дуел Радев-Борисов за главния прокурор, първата белодробна трансплантация у нас…"}
{"url": "https://news.bg/world/sana-saobshti-za-sblasatsi-v-zonata-za-sigurnost-po-siriysko-turskata-granitsa.html", "text": "Държавната сирийка агенция SANA съобщи за сблъсъци в т. нар. зона за сигурност между опозиционните Сирийски демократични сили и турските военни с контролираните от тях сирийски формирования.Уточнява се, че сблъсъците са станали в района на Рас ел Аин в североизточната част на страната, който е в установената от Турция зона за сигурност.Турското министерство на отбраната обвини кюрдските отряди, че са атакували турски военен патрул. Според Анкара кюрдите са използвали ракети и гранатомети. Загинал е един военен, още петима са ранени.Междувременно базираната в Лондон правозащитна организация Обсерватория по човешките права съобщи, че при сблъсъци между Рас ел Аин и Тел Тамр в провинция Хасака на 26 октомври са загинали най-малко 15 души.Според информация на SANA, сили на сирийската армия продължават да настъпват към границата с Турция. Същевременно кюрдските бойци от групата \"Касад\" са започнали изтегляне от 32-километровата зона край сирийско-турската граница.Съгласно  Реджеп Таип Ердоган и Владимир Путин, кюрдските сили трябва да се изтеглят на повече от 30 км от турската граница.", "date": "2019.10.28", "title": "SANA съобщи за сблъсъци в зоната за сигурност по сирийско-турската граница"}
{"url": "https://news.bg/int-politics/brekzit-britantsite-tryabva-sami-da-se-spasyat-ot-propastta-ili-da-padnat-v-neya.html", "text": "На правителствените ръководители от ЕС вече не им се занимава с Брекзит и с неговите безкрайни обрати - оставят нещата на посланиците в Брюксел, които действат според дадените им указания. И понеже истинско единство по отношение на времевите рамки няма, бе взето соломоновско решение: ще има удължаване на срока за Брекзит, но какво - ще стане ясно следващата седмица. Така би трябвало да бъде оказан натиск върху Лондон.Още при първото удължаване през пролетта френският президент Еманюел Макрон се възпротиви и искаше да даде на британците по-малко от половин година допълнително време. Тогава той беше убеден от Ангела Меркел и другите правителствени ръководители. \"Не губете време\", бе тогавашният съвет към британците на председателя на Европейския съвет Доналд Туск.Както е известно, случи се друго: след правителствените промени в Лондон междувременно има нова сделка за излизане от ЕС, но Борис Джонсън няма да успее да се справи по-добре от предшественичката си Тереза Мей да я прокара и през парламента. Тоест, има нула напредък.Какво иска този път френският президент (с неговия отпор срещу второ удължаване от три месеца) не е съвсем ясно. Първо трябва да се види какво ще се случи политически в Лондон, каза неговата министърка по европейските въпроси Амели дьо Моншален. Всъщност, ЕС е склонен да удължи срока само при положение, че има достатъчно основание за това. А такова биха били или едни предсрочни избори, или втори референдум.Фактически обаче цари единство по въпроса, че не ЕС ще е този, който ще бутне Великобритания в пропастта, наречена Брекзит - британците трябва да скочат сами. Европейците имат интерес излизането да стане по правилата, т.е. със сделка. Затова съществуват предположенията, че Макрон просто иска да демонстрира власт в Брюксел.Сега и двете страни са в абсурдна ситуация: Лондон трябва да изчака какво ще предложи ЕС за удължаването, а ЕС - какъв напредък ще бъде постигнат в Долната камара, докато и британското правителство, и опозицията очакваха становището на Брюксел.ЕС обаче няма намерение да им прави тази услуга и не дава указания за по-нататъшния ход на нещата, респективно британската страна трябва сама да намери своя изход от задънената улица. Най-късно във вторник или в сряда посланиците в Брюксел ще трябва да благословят измоленото от Борис Джонсън удължаване с три месеца - все пак крайният срок за  все още е четвъртък, 31 октомври в полунощ.Министър-председателят Борис Джонсън иска опозицията да се съгласи на предсрочни избори на 12 декември, иначе щял да изтегли проектозакона за излизането от ЕС и щял да се концентрира изцяло върху предизборната борба. Но премиерът е безпомощен: той има нужда от мнозинство от две трети в парламента за свикването на нови избори, което няма как да събере, докато Лейбъристката партия се противопоставя. Тя от своя страна твърди, че на Джонсън не може да му се има доверие и най-напред трябва да бъде отстранена заплахата от твърд Брекзит. Принципно, както за пореден път заяви шефът на партията Джереми Корбин, има готовност за нови избори и желание за спечелването им.Дали обаче Джонсън наистина би изтеглил закона за излизането от ЕС, което би довело до траен застой в процеса на Брекзит? Той вече заяви, че няма да внесе новия проектобюджет по план в началото на ноември и финансово страната засега ще върви на автопилот. Но всъщност Джонсън се страхува, че неговите опоненти в Долната камара могат по време на дебатите да се намесят в съдържанието на закона за излизането и така да му вържат ръцете. Става дума, например, за настояването да се влезе в митнически съюз с ЕС, за удължаване на преходния период на всяка цена или дори за свикването на втори референдум.Ако опозиционните депутати обаче продължават да се противопоставят на свикването на избори преди Коледа, на премиера му остават само две възможности: той може да се опита да ги принуди с един обикновен закон, за който му е нужно само обикновено мнозинство; или Джонсън сам да предизвика вот на недоверие срещу себе си, за да наложи провеждането на нови избори. Но, първо - избирателите могат да разберат това погрешно, и второ - опозицията ще има оттам нататък 14 дни да излезе със свой собствен кандидат. За момента и двете страни изпитват голямо взаимно недоверие, което усложнява намирането на решение от сегашната патова ситуация.Много е вероятно предложението за нови избори да бъде разгледано в Долната камара в понеделник. Но нищо не е сигурно, тъй като сега три дни са дълго време за британската политика. Ясно е само едно: Великобритания няма да излезе от ЕС на 31 октомври. А правителството оттегли кампанията си \"Готови за Брекзит\", за която трябва да са били изразходвани 100 милиона паунда. Тя може да стане актуална отново в края на януари 2020, или дори по-късно.", "date": "2019.10.28", "title": "Брекзит - британците трябва сами да се спасят от пропастта или да паднат в нея"}
{"url": "https://news.bg/world/sadat-v-amsterdam-zaporira-aktsiite-na-yuzhen-potok-zaradi-delo-za-izmama.html", "text": "Окръжният съд в Амстердам е \"арестувал\" 100% от акциите на компанията \"Южен поток\" (South Stream Transport), отговаряща за строителството и управлението на газопровода \"Турски поток\", съобщи изпълнителният директор на украинската компания \"Нафтогаз\" Юрий Витренко, цитиран от изданието Newsader.Съдът е постановил решението си на 23 октомври.По думите на Витренко, акциите са запорирани във връзка с дело за измама от страна на руската компания \"Газпром\" при предаването на тези акции на компанията \"Трансгаз Краснодар\" ден преди съдебни изпълнители да започнат замразяване на активите на \"Газпром\" в Холандия по иск на \"Нафтогаз\".От South Stream Transport заявиха пред Интерфакс, че запорът на акциите на проектната компания South Stream Transport B.V. няма да повлияе на строежа и функционирането на \"Турски поток\".", "date": "2019.10.28", "title": "Съдът в Амстердам запорира акциите на „Южен поток“ заради дело за измама"}
{"url": "https://news.bg/world/siriyskata-opozitsiya-likvidiran-e-i-zamestnik-komandirat-na-idil-abu-hasan-al-muhadzhir.html", "text": "Заместник-командирът на джихадистите от ИДИЛ Абу Хасан ал Мухаджир е убит при военна операция в северната част на сирийската провинция Алепо, съобщи високопоставен представител на Сирийските демократични сили. Според разпространената информация, в операцията са участвали американски военни и кюрдски военни формирования, предадоха информационните агенции.Сирийската обсерватория по човешките права, която е базирана в Лондон, също съобщи за смъртта на Мухаджир. Според правозащитната организация, при операцията са убити петима джихадисти, сред които е и заместник-командирът на организацията.Припомняме, по-рано президентът на САЩ Доналд Тръмп съобщи за ликвидирането на лидера на ИДИЛ Абу Бакр ал Багдади. Той е убит при спецоперация на американските военни в сирийската провинция Идлиб. Смята се, че е той е попаднал в капан и се е самовзривил. Заедно с него са загинали три деца.", "date": "2019.10.28", "title": "Сирийската опозиция: Ликвидиран е и заместник-командирът на ИДИЛ Абу Хасан ал Мухаджир"}
{"url": "https://news.bg/politics/11-oblastni-grada-s-kmet-oshte-na-parvi-tur.html", "text": "Без сериозни инциденти и при сравнително висока избирателна активност преминаха местните избори, съобщава БНТ.В рамките на деня в Централната избирателна комисия са постъпили близо  като повечето от тях са били несъществени.Обработката на протоколите от СИК в ОИК продължи през цялата нощ, като към момента в някои градове вече са обработени над 90%, а в община Силистра дори 99%.В по-големите градове обаче са обработени едва 20-30% от протоколите.От предварителните данни се очертава в 10 областни града да има избран кмет още на първи тур. Това са Бургас, където са обработени 51% от протоколите - Димитър Николов, Велико Търново (50% обработени протоколи) - Даниел Панов, Враца (46% обработени протоколи) - Калин Каменов, Габрово - Таня Христова, Кърджали - Хасан Азис, Кюстендил - Петър Паунов, Монтана - Златко Живков, Стара Загора - Живко Тодоров, Търговище - Дарин Димитров, Хасково - Станислав Дечев. Във Варна също е много вероятно да няма балотаж, тъй като до момента Иван Портних прескача 50-те процента при обработени 36,54% от протоколите. В София, Пловдив се очертава балотаж.По последна информация от председателя на ЦИК Александър Андреев обстановката е нормална и забавянията на места се дължат основно заради Запитан кой има право да влиза на местата, където се предават изборните книжа, той поясни, че в Изборния кодекс е разписано, че могат да присъстват застъпници на отделните политически сили, наблюдатели и средствата за масова информация, но не и самите кандидати.Относно отказа на ОИК да допусне лидерът на \"Атака\"  Андреев бе категоричен, че трябва да се уважи решението й.Той изрази надежда, че всички ОИК ще спазят установения срок от 48 часа. По негови думи към момента няма данни за възможно забавяне извън предвидения срок.", "date": "2019.10.28", "title": "11 областни града с кмет още на първи тур"}
{"url": "https://news.bg/regions/vtori-den-gasyat-pozhara-v-rila.html", "text": "Продължава гасенето на , съобщава Нова телевизия.Пламъците край хижа \"Чакалица\" не са потушени вече втори ден. Хората, които ще се включат в борбата със стихията, очакват, че акцията ще изисква много усилия заради трудно достъпния терен. Причината е, че до мястото на огъня няма път и , който и вчера се включи в гасенето.До момента са изгорели около 400 дка високопланинска растителност, борова гора и смърч.Тъй като скоро не се очакват валежи, ще се разчита най-вече на човешкия фактор за потушаването на огъня.Военнослужещи от Сухопътните войски и хеликоптер Ми-17 втори ден оказват помощ в борбата с пожара, съобщават от Министерството на отбраната.21 военнослужещи и техника са се включили в погасяването на огъня.В района на пожара вследствие на атмосферните условия се е спуснал гъст дим, който ограничава видимостта.Действията на военнослужещите се извършват съвместно с органите на пожарна безопасност, гражданска защита и горското стопанство", "date": "2019.10.28", "title": "Втори ден гасят пожара в Рила"}
{"url": "https://news.bg/world/pochina-disidentat-vladimir-bukovski.html", "text": "Почина писателят Владимир Буковски, изтъкнат представител на дисидентското движение в бившия Съветски съюз, предаде Би Би Си.\"Владимир Константинович Буковски почина от спиране на сърцето в болница \"Аденбрукс\" в Кембридж, в 21:30 ч. Гринуич на 27 октомври 2019 г. Той беше на 76 години. През последните години здравословното му състояние беше влошено.\" - гласи съобщение на официалния сайт на Буковски.Още като студент в Московския университет през 1960 г. той посещава поетични рецитали на свободомислещи активисти при паметника на Маяковски в центъра на Москва. Властите извършват арести сред дисидентите, а самият Буковки е задържан за първи път през 1963 г. заради преснимане на забранена в СССР книга.През 1965 г. отново е арестуван за подготовка на митинг в защита на двама дисиденти и е затворен в психиатрична болница. Освободен е през 1966 г. след активна кампания в негова защита на Запад.Следват многократни арести заради организации на протести и \"антисъветска дейност\".През 1971 г. Буковски представя пред Запада 150 страници документи, изобличаващи репресивните методи на съветската психиатрия, която е превърната в оръдие за политически цели.През 1972 г. е осъден на 2 години затвор и 5 години заточение за \"антисъветска агитация\".През 1978 г. Буковски е разменен за лидера на чилийската комунистическа партия Луис Корвалан и емигрира във Великобритания. Той завършва университета Кембридж, като продължава да се занимава с политическа и обществена дейност.Той е автор на книги (сред тях са \"И вятърът се завръща\", \"Писма на руския пътешественик\", \"Да построиш замък\"), статии, есета.През 1991 г. за първи път се връща в Русия по покана на Борис Елцин.През 2007 г., в края на втория президентски мандат на Владимир Путин, демократичната опозиция издига Буковски като кандидат за президент на Русия, но централната избирателна комисия на страната отказва да го регистрира.През 2015 г. прокуратурата във Великобритания повдига обвинения срещу него за производство и притежание на детска порнография.Буковски отхвърли всички обвинения и подаде насрещен иск срещу прокурорите за злонамерено увреждане на неговата репутация.Пред март 2015 г. той претърпя тежка сърдечна операция в частна клиника в Германия.", "date": "2019.10.28", "title": "Почина дисидентът Владимир Буковски"}
{"url": "https://news.bg/regions/avtobusi-73-83-i-102-v-sofiya-tragvat-po-starite-si-marshruti-ot-dnes.html", "text": " по ул. \"Житница\" и бул. \"Гоце Делчев\", каквито бяха до 22 март 2016 г. Възстановяват се и спирките в района на кръстовището, които обслужват автобусни линии № 63 и 260 и трамвайни линии № 4 и 5. (в посока ж.к. Гоце Делчев): от ж.к. Овча купел 2 по действащия маршрут до кръстовище ул. \"Любляна\"/бул. \"Овча купел\", наляво по бул. \"Овча купел\" до ул. \"Житница\", надясно по ул. \"Житница\", направо по бул. \"Гоце Делчев\" (в участъка на кръстовище ул. \"Житница\"/бул. \"Цар Борис III\"/бул. \"Гоце Делчев\" автобусите се движат в локалните платна) и след кръстовището с ул. \"Ген. Стефан Тошев\" по действащия маршрут до ж.к. Гоце Делчев. (в посока Хюндай България): от Зоопарка по действащия маршрут до кръстовище бул. \"Гоце Делчев\"/бул. \"България\", направо по бул. \"Гоце Делчев\" (в участъка на кръстовище ул. \"Житница\"/бул. \"Цар Борис III\"/бул. \"Гоце Делчев\" автобусите се движат в локалните платна), ул. \"Житница\", надясно по бул. \"Овча купел\", бул. \"Никола Мушанов\", бул. \"Възкресение\", след спирка с код 0293 \"Бул. Вардар\" автобусите се движат в споделеното трасе и спират допълнително на спирки с код 2098 \"Ул. Освобождение\" и с код 0306 \"Бул. \"Възкресение\" за трамвайни линии № 11 и 22 и автобусна линия № 11 и след спирка \"Парк Св. Св. Петър и Павел\" по действащия маршрут до Хюндай България.В посока Зоопарка след спирка с код 1248 \"Парк Св. Св. Петър и Павел\" автобусите продължават да се движат в споделеното трасе, спират на спирки с код 0305 \"Бул. Възкресение\" и с код 2099 \"Ул. Освобождение\" за трамвайни линии № 11 и 22 и автобусна линия № 11 и напускат трасето след спирка \"Ул. Освобождение\" по действащия маршрут на автобусна линия № 11; (в посока Студентски град): от ж.к. Овча купел 2 по действащия маршрут до кръстовище ул. \"Житница\", бул. \"Овча купел\", направо по ул. \"Житница\" (в участъка на кръстовище ул. \"Житница\"/бул. \"Цар Борис III\"/бул. \"Гоце Делчев\" автобусите се движат в локалните платна), по бул. \"Гоце Делчев\" до бул. \"България\", наляво по бул. \"България\" до бул. \"Акад. И. Е. Гешов\" и надясно по бул. \"Акад. И. Е. Гешов\" по действащия маршрут до Студентски град.- двупосочна с кодове 0564 и 0569 \"Балканкар АД\" на ул. \"Житница\" за автобусни линии № 73, 83 и 102 в новоизградените джобове;", "date": "2019.10.28", "title": "Автобуси № 73, 83 и 102 в София тръгват по старите си маршрути от днес"}
{"url": "https://news.bg/int-politics/belgiya-za-prav-pat-ima-zhena-za-premier.html", "text": "Кралят на Белгия Филип назначи Софи Вилмес за служебен премиер, финансов министър и за държавните служби. Това е първата жена, която става премиер на кралството, съобщи Дойче веле.Вилмес ще смени на тази длъжност лидера на партия \"Реформаторско движение\" Шарл Мишел. Той бе избран за председател Европейския съвет и от 1 декември ще встъпи в новата си длъжност. Новият служебен премиер принадлежи към политиците-либерали. През декември 2018 г. в Белгия се разрази правителствена криза. Консервативната националистическа партия \"Нов фламандски алианс\" (НФА) излезе от дясната коалиция заради разногласия с премиера по миграционния пакт на ООН. След това в страната се образува правителство на малцинството, което трябваше да се опира на гласовете на опозицията в парламента. Заявената оставка от Шарл Мишел, бе спряна от краля. Парламентарните избори през месец май 2019 г. задълбочиха разделението между фламандците и валоните - първите гласуваха за партиите от десния спектър, вторите предпочитаха левия. Болшинството от местата получиха НФА, която спечели около 16% от гласовете. Крайната дясна партия \"Фламандски интерес\" съществено увеличи своите позиции, набирайки почти 12% от гласовете.", "date": "2019.10.28", "title": "Белгия за пръв път има жена за премиер"}
{"url": "https://news.bg/politics/balgarinat-glasuva-kakto-mu-e-kazal-chorbadzhiyata-ubeden-bezlov.html", "text": "Балотажът е мястото, където ще видим действително кой какви пари ще инвестира в местната власт. Това заяви пред БНТ Тихомир Безлов от Центъра за изследване на демокрацията.Той определи настоящата предизборна кампания като по-вяла спрямо тези преди кризата 2008-2009 г.Безлов посочи, че има общини, в които кметовете печелят по 6-7 мандата и които разполагат напълно с местната икономика.По негови думи много трудно може да се сметне корпоративния вот.\"С годините очакването, че в тъмната стаичка човекът ще гласува по съвест, не се случва. Той продължава да си гласува, както му е казал чорбаджията\", категоричен бе анализаторът.От своя страна изпълнителният директор на Асоциация \"Прозрачност без граници\" Калин Славов заяви, че се наблюдава капсулиране на местно ниво - икономиката е в ръцете на местните управляващи, на общински съветници и кметове.Според него това капсулиране върви и с контрола върху самия изборен процес и едно от нещата, които трябва да се направят, е тези престъпления да се изведат от местно ниво.", "date": "2019.10.28", "title": "Българинът гласува, както му е казал чорбаджията, убеден Безлов"}
{"url": "https://news.bg/world/makron-dade-zelena-svetlina-za-otlagane-na-brekzit-do-31-yanuari.html", "text": "Днес Европейският съюз \"най-вероятно\" ще се съгласи да отложи Брекзит до 31 януари. Това съобщи източник, близък до президента на Франция Еманюел Макрон, който през миналата седмица попречи на блока да достигне до решение за нова отсрочка, информира \"Ройтерс\".Съгласието на Франция ще доведе до споразумение между 27-те страни членки Великобритания да остане в ЕС само три дни преди датата на Брекзит - 31 октомври.Посланиците на ЕС27 ще се срещнат в Брюксел в 09,00 часа по Гринуич с дипломати и официални представители с надежда да стигнат до решение.\"Най-вероятно ще има споразумение в понеделник сутринта между 27-те за отлагане до 31 януари\", обяви източникът и добави, че Макрон е разговарял по телефона с британския премиер Борис Джонсън.\"Изгледите за избори значително се засилиха през уикенда\", добави източникът и подчерта, че третото отлагане на Брекзит ще дойде с условия. Те включват отказ за предоговаряне на постигнатата от Джонсън сделка за Брекзит и даване на зелена светлина на посланиците на ЕС27 да се срещат без Великобритания при обсъждането на бъдещето на Общността.В неделя правителството на Джонсън засили натиска над британските депутати да подкрепят предсрочни избори в края на годината. Източник от британското правителство коментира, че ще разгледат варианти, включително и тези, които са предложени от опозиционни партии, след като Шотландската национална партия и Либералните демократи обявиха, че искат нови избори на 9 декември.\"Надяваме се да мине гладко\", коментира представител на ЕС. Изглежда, че предложенията на Шотландската национална партия и Либералните демократи през уикенда успокоиха французите, че предстоят избори, добави представителят.В неделя дипломати от ЕС заявиха пред медията, че третото отлагане на Брекзит ще дойде с по-ранна дата за напускане, ако парламентът на Великобритания ратифицира сделката.Планът предвижда Брекзит на 1 декември или 1 януари, ако сделката бъде ратифицирана през ноември или декември, според дипломати в Брюксел.Ако всички посланици постигнат съгласие, националните столици ще имат право на възражение по-малко от 24 часа, дори и няколко часа. Ако няма възражения, ще се вземе окончателно решение.", "date": "2019.10.28", "title": "Макрон даде зелена светлина за отлагане на Брекзит до 31 януари"}
{"url": "https://news.bg/crime/zhiteli-na-bukovlak-tvardyat-che-sa-prodali-svoya-vot-na-mestnite-izbori.html", "text": "Хора от плевенското село Буковлък твърдят, че са продали гласа си. Давали им от 30 до 60 лева, съобщи Нова телевизия.Авторите на сигнала сами твърдят, че са гласували контролирано и са получили пари за това. В селото за кметското място се борят местна коалиция и независим кандидат, издигнат от инициативен комитет.Мъжът, който твърди, че е продал гласа си срещу 30 лева разказа, че изборите струват между 30 и 60 лева на глас. \"Едните спряха в 12:00 часа да изкупуват гласове и другите започнаха да вдигат цените на 60 лева\", разказва източникът на медията. .За игра с преференции говори неофициално и друг човек от ромската общност в селото. По думите му тарифата на глас варира между 20 и 50 лева.\"\", вади, плаща по 50 лева, има 30 души, отива, праща хората вътре\", разказва друг източник. Гласоподавателите получили предварително попълнени бюлетини - отбелязана е партията и предпочитаният кандидат.Припомняме, вчера, в изборния ден в селото дойде полиция заради сигнали, че наведнъж няколко избиратели влизат в стаите за гласуване. ", "date": "2019.10.28", "title": "Жители на Буковлък твърдят, че са продали своя вот на местните избори"}
{"url": "https://news.bg/world/mvf-bezrabotitsata-i-anemichniyat-rast-vodyat-do-valneniya-v-blizkiya-iztok.html", "text": "Безработицата и анемичният икономически растеж подклаждат социално напрежение и народни протести в няколко арабски държави, алармира Международният валутен фонд (МВФ), цитиран от АФП.Недоволството от своя страна допринася за по-слаб икономически ръст в Близкия изток и Северна Африка, наред с глобалното търговско напрежение, нестабилността на цените на петрола и неяснотата около Брекзит, пише фондът в доклад за регионалната икономическа прогноза.По-рано този месец фондът намали прогнозата си за 2019 г. за региона, в който влизат арабските държави и Иран, до 0,1% от 1,1 на сто миналата година. МВФ намали прогнозата си за икономическия растеж в трите най-големи икономики в региона - Саудитска Арабия, Иран и Обединените арабски емирства.На места в региона младежката безработица надвишава 25-30 на сто, а това изисква ръст от над 1-2% за справяне с проблемите на пазара на труда, отчитат от международната организация.В доклада се предупреждава, че високата безработица засилва социалното напрежение в арабските държави. Подчертава се, че безработицата в региона е средно 11% в сравнение със 7 на сто в други развиващи се пазари и икономики. Жените и младите хора са най-засегнати, като повече от 18% от жените са били безработни през 2018 г.Арабската пролет в началото на това десетилетие доведе до протести, които прераснаха в кръвопролитни граждански войни в Сирия, Йемен и Либия. През последната година възникна нова вълна на демонстрации в Алжир, Судан, Ирак и Ливан, като обикновено недоволните хора искат икономически реформи и борба с корупцията.МВФ също отчита много висок дълг в някои арабски държави, като надвишава 85% от БВП средно, а в държави като Ливан и Судан е над 150% от БВП.По отношение на Иран, Международният валутен фонд пише, че страната навлиза в дълбока икономическа рецесия и е изправена пред битка с покачващата се инфлация. Прогнозите са икономиката на Ислямската република да се свие с 9,5 на сто тази година.МВФ отбелязва, че държавите от Съвета за сътрудничество в Персийския залив, водени от Саудитска Арабия, се очаква да отчетат ръст от едва 0,7 на сто тази година в сравнение с 2,0% през 2018 г. заради по-ниските цени на петрола и производството.", "date": "2019.10.28", "title": "МВФ: Безработицата и анемичният ръст водят до вълнения в Близкия изток"}
{"url": "https://news.bg/int-politics/rusiya-i-belarus-razpolagat-voyski-zaradi-ucheniya-na-nato-v-evropa.html", "text": "Русия и Беларус ще преразгледат плана за използване на регионално групиране на войски, като вземат предвид настоящата ситуация в региона и планират да проведат съвместно разузнаване във връзка с мащабните учения на НАТО Defender Europe, предвидени за следващата пролет.Това обяви в понеделник министърът на отбраната на републиката Андрей Равков след доклад до президента на страната Александър Лукашенко, съобщава ТАСС.\"Тези мерки са абсолютно адекватни на събитията, които се случват на съседната територия. Те ще ни позволят да реагираме и да държим под постоянен контрол положението и ситуацията\", обяснява военният министър.Равков уверява беларуската и международната общност, че \"въоръжените сили на Беларус са ангажирани с планиране на ежедневните си дейности, ще могат да осигурят спокоен труд и защита на нашия народ\".Предвижда се ученията на Defender Europe 2020 да се проведат през април - май 2020 г.18 държави ще вземат участие в тях, те ще се проведат в 10 европейски държави, включително Полша, Литва и Латвия, съседки на Беларус.Малко по-рано, Лукашенко заявява, че е прочел доклада на разузнавателната агенция и  в Западна Европа, както и ролята на силите, които са разположени от американците.Лукашенко иска и по-сериозна отбрана на АЕЦ. \"Ние там (в близост до АЕЦ) създадохме цял зенитен полк с най-новите оръжия, Тор-M2, наскоро го закупихме и разположихме там. Нашата армия действа с тези оръжия до съвършенство\".Той е уверен, че Литва разбира, че в случай на аварийна ситуация в атомната електроцентрала, това ще се отрази и на двете страни на границата. Лукашенко обърна внимание на факта, че тренировъчната площадка Пабраде, където са разположени съответните сили на НАТО, е буквално на няколко километра от АЕЦ.\"Следователно тук трябва да сме по-внимателни. Не дай боже, втори Чернобил. Европа няма да го преживее. Затова трябва да бъдем по-внимателни\", предупреждава.", "date": "2019.10.28", "title": "Русия и Беларус разполагат войски заради учения на НАТО в Европа"}
{"url": "https://news.bg/politics/obvinyaemiyat-radi-minchev-otiva-na-balotazh-v-perushtitsa.html", "text": "Балотаж и в община Перущица. Това стана ясно от 100% обработените данни от ЦИК.На втори тур за кметския стол ще спорят кандидатът на ГЕРБ Мария Витанова-Вълканова, за която са гласували 30,59% от имащите право на глас и Ради Минчев от \"Демократична България-Обединение\", който е получил подкрепата на 26,81% от гражданите. Припомняме, че срещу бившия кмет на Перущица Ради Минчев От прокуратурата поясняват, че става въпрос за присвояване на чужди средства, документни престъпления и сключване на неизгодни за общината сделки. Те касаят предимно строителството на обекти.Вредите за общината за периода 2012- 2016 г. се изчисляват на над 220 хиляди лева.Припомняме, Ради Минчев и още 5 души По-късно  и гоСрещу 44-годишния кмет са повдигнати три обвинения - за , за присвояване на над 12 хиляди лева общински пари и за съзнателно използване на фалшифицирани документи по обществената поръчка за свлачището край Перущица.През септември 2016 г. Минчев задържането му под стража.При друг подобен случай Вчера също стана ясно, че Той е получил подкрепата на 62% от участвалите на вота.", "date": "2019.10.28", "title": "Обвиняемият Ради Минчев отива на балотаж в Перущица"}
{"url": "https://news.bg/crime/zadarzhaha-47-godishen-sednal-zad-volana-s-3-47-promila-alkohol.html", "text": "Задържаха 47-годишен, шофирал с 3,47 промила алкохол, съобщават от ОДМВР-Монтана.В село Дългоделци полицаи са спрели за проверка лек автомобил с монтанска регистрация.В хода на проверката е установено, че 47-годишният водач от същото село управлява след употреба на алкохол от 3,47 промила, установени с алкотест.На нарушителя е издаден талон за медицинско изследване.Приел е показанията на техническото средство и отказал да даде кръвна проба. Водачът е задържан за 24 часа.", "date": "2019.10.28", "title": "Задържаха 47-годишен, седнал зад волана с 3,47 промила алкохол"}
{"url": "https://news.bg/world/nyama-kade-da-izbyaga-kak-sasht-nay-nakraya-hvanaha-bagdadi.html", "text": "Заклещен в тунел без изход и с приближаващ се към него робот, Абу Бакр ал Багдади нямаше изход за бягство. В тъмнината лаеха кучета, американски войник подвикваше и след това силна експлозия, която , заедно с три ужасени деца, които той използва като човешки щит.Американските военни най-накрая хванаха лидера на ДАЕШ (\"Ислямска държава\") в селце в Северозападна Сирия, но не и преди той да детонира жилетка с експлозиви на тялото си, докато войници от специалните части се изсипваха от хеликоптери и се позиционираха до каменна къща, в която Багдади се укриваше.В американския екип имаше специалисти по съдебна медицина, които носиха проби от ДНК на Багдади и техника, за да ги сравнят с останките на мястото на операцията. Те бързо сравниха пробите с това, което войниците успяха да извадят от взривения тунел. Два часа от началото на операцията специалните части успяха да потвърдят, че наистина са открили техния човек. Няколко войници прибраха това, което е останало от Багдади в чували, друга група изпрати 10 деца до дома на объркан съсед, а други войници качиха някои неща от разрушената къща на чакащите 8 американски хеликоптера.Малко преди 03,30 часа сирийско време хеликоптерите потеглиха към Арбил - 70-минутен полет над територия на Сирия, където организацията, която води Багдади повече от 6 г., все още хвърля сянка. Хеликоптерите за кратко навлязоха в Турция, а след това в Североизточна Сирия, където този месец изоставените от САЩ кюрдски партньори бяха принудени да се оттеглят, и след това към кюрдската част на Северен Ирак - там започна продължително преследване на Багдади - където войниците разтовариха плячката и донесоха награда на президента Доналд Тръмп, който силно се нуждаеше от нея след ужасен месец за САЩ в Близкия изток.Багдади беше награда, която преди се изплъзваше от ръцете на преследвачите му, както и от най-добрата технология, която разузнавателните агенции по света биха могли да използват. Царят на терора отдавна беше разбрал опасностите да си беглец в дигиталната епоха. Но преследването му започна и приключи с използването на по-старомодните начини за шпионаж: друг човек снесе тайната.Иракски представители обявиха, че в средата на септември са установили сириец, който е използван за прехвърлянето на съпругите на двама от братята на Багдади, Ахмад и Джума, в провинция Идлиб през Турция. Същият трафикант е помогнал за прехвърлянето на децата на Багдади от Ирак. Иракски разузнавачи заявиха, че са успели да вербуват човека и жена, която се смята, че е била негова жена, както и един от племенниците на Багдади. Те са предоставили информация за пътищата, които Багдади използва и дестинацията на хората, които пътуват с него. Пробив като никога преди и скоро информацията попада в ръцете на ЦРУ.Към средата на октомври вече има план за залавянето или ликвидирането на Багдади. Операцията е на името на Кайла Мюлер - американският съветник по национална сигурност Робърт О'Брайън разкри в неделя - в памет на хуманитарния работник от Аризона, който е бил поробен от Багдади и по-късно загинал в Ракка.Иракски представители разкриха, че са предоставили информация на Вашингтон, след като Багдади се преместил в Идлиб. Параноичен, придвижващ се бавно заради травми от войната и боледуващ от диабет, въпреки това 48-годишният променяше местоположението си често. Той често се е местил между Източна Сирия и Западен Ирак преди да се установи в провинция Идлиб, според иракското разузнаване.Беше дълъг път от дома за мъж, който се доверява на много малко извън Ирак и на никого извън вътрешното му обкръжение. И беше малко вероятно място да свърши, според представители на европейско разузнаване, които за последно са го следили до източния сирийски град Багхуз през януари.В началото на миналата седмица представители на САЩ и Ирак бяха все по-уверени, че Багдади наистина е в провинция Идлиб, като се придвижва между къщи в селце, наречено Бариша, не далеч от турската граница. И тук технологичните възможности на САЩ помогнаха за установяване Багдади с кого е и къде отсяда. Единият човек беше Абу Мохамед ал Халаби - лидер на салафитската джихадистка група \"Хурас ал Дин\", малко вероятен приятел на лидера на ДАЕШ. Няколко седмици по-рано членове на \"Хурас ал Дин\" екзекутираха хора, които са заподозрени, че са били поддръжници на ДАЕШ.Според регионални представители къщата на Ал Халаби е била построена в началото на годината над комплекс от тунели. Идеално скривалище за беглец и за атака на мястото ще е необходима голяма сила.В четвъртък следобед президентът и аз бяхме информирани, че има голяма вероятност той да е в сградата в провинция Идлиб, коментира вицепрезидентът на САЩ Майк Пенс пред CBS в неделя.Вчера на пресконференция, на която Доналд Тръмп потвърди смъртта на Багдади, американският лидер съобщи, че е издал заповед за операцията в събота във Вашингтон. Малко след това специални части, базирани в Арбил, са получили заповедта да потеглят за Идлиб. Беше най-голямата и най-опасната операция във войната срещу ДАЕШ. Русия, която контролира въздушното пространство над Идлиб, е уведомена, както и Турция, която имаше напрегнати отношения със САЩ през последните седмици. Сирийските кюрди в Североизточна Сирия също са били известени.Специалните части пристигнали малко след 01,00 часа и били посрещнати от стрелба. При последвалите боеве най-малко деветима джихадисти от ДАЕШ са убити освен Багдади, много от тях роднини. Хазяинът Ал Халаби е сред убитите, както и две съпруги на Багдади, които се смята, че са детонирали жилетка с експлозиви. Лидерът на ДАЕШ влязъл в мрежа от тунели. Тръмп обяви, че командосите са знаели къде точно е тунелът и как да разбият стените.Багдади беше единственият в тунела и той придърпа три от децата си с него. Той стигна края на тунела, докато нашите кучета го преследваха. Багдади детонира жилетката си и се самоуби, както и трите си деца. Тестовете показват, че е той, обяви Тръмп.", "date": "2019.10.28", "title": "Няма къде да избяга: Как САЩ най-накрая хванаха Багдади"}
{"url": "https://news.bg/politics/i-fandakova-i-manolova-postignali-tselta-za-profil-na-vota.html", "text": "В София преимуществено млади хора са подкрепили Борис Бонев. Една трета от вота за Бонев идва от групата на 18-30-годишните. За сравнение - средният дял на тази група общо във вота в София е само около 14%.Наред с всички останали, и при Фандъкова, и при Манолова личи осезаем дял на гласували пенсионери - между една пета и една четвърт от вота им. Това показват първите наблюдение и хипотези според \"Галъп интернешънъл\".Най-активните в икономически план възрасти подкрепят кандидати от типа на Бонев и Игнатов. Вотът за Игнатов и донякъде за Бонев е в по-голяма степен представен сред най-образованите групи.При Фандъкова той е почти изцяло изграден от привърженици на ГЕРБ. При Манолова, обратно, партийният вот на БСП е около една втора. Останалото са предимно привърженици на нови, протестни, малки и пр. формации или дистанцирани от политиката хора. Двете кандидатки по-скоро са успели да влязат в очаквания профил на партиен кандидат и кандидат, който се опитва да получи повече подкрепи.Според данните на \"Галъп\" любопитно е, че и Фандъкова, и Манолова, и Игнатов, и Бонев имат подчертано \"женски\" вот. \"По-мъжки\" е той при Джамбазки и особено при Сидеров.В партиен план БСП може би не успява да достигне резултата си от евроизборите наскоро в абсолютни гласове - тогава те събраха 85 хиляди гласа.В същото време, Йорданка Фандъкова явно взима поне 70 000 гласа по-малко в сравнение с кметските избори в София през 2011 и 2015 г. - тогава тя имаше около и над 240 хиляди гласа. По предварителни изчисления - гласовете ще се окажат около 170 хиляди, при около 130 хиляди за Манолова.", "date": "2019.10.28", "title": "И Фандъкова, и Манолова постигнали целта за профил на вота"}
{"url": "https://news.bg/world/pravitelstvoto-na-velikobritaniya-gotovo-da-podkrepi-plan-za-predsrochen-vot-prez-dekemvri.html", "text": "Правителството на Великобритания е готово да подкрепи план на Шотландската национална партия и Либералните демократи за предсрочни избори, съобщават BBC, ITV и Sky, позовавайки се на източници от британския кабинет.Ако днес лейбъристите гласуват против плана на премиера Борис Джонсън за избори, утре правителството ще внесе законопроект, който ще е почти идентичен с този на Либералните демократи и Шотландската национална партия. Това ще означава избори преди Коледа.Джонсън трябва да получи 2/3 мнозинство в Камарата на общините за предсрочни избори.Дебатът в долната камара се очаква да започне след 17,30 часа местно време (19,30 часа българско време), а гласуването ще бъде около 90 минути по-късно.През уикенда Либералните демократи предложиха помощ на Джонсън за промяна на закона, за да се позволи организиране на предсрочни избори на 9 декември, като ще е необходимо само просто мнозинство в парламента.Междувременно Борис Джонсън обяви преди вота днес, че новият парламент ще заседава преди Коледа, ако изборите се проведат на 12 декември.", "date": "2019.10.28", "title": "Правителството на Великобритания готово да подкрепи план за предсрочен вот през декември"}
{"url": "https://news.bg/crime/skandal-zavarshi-sas-strelba-i-zamervane-s-kamani-v-kardzhali.html", "text": "Двама са арестувани за хулигански действия в Кърджали, съобщават от Областната дирекция на МВР в града.На 25 октомври възникнал скандал между 15-годишен младеж и 33-годишен мъж. Семействата им имали стара вражда и когато двамата се срещнали, отново се породил спор. По първоначални данни непълнолетният хвърлил камък, а по-възрастният произвел изстрели с газов пистолет.Полицията била сигнализирана за случилото се и след издирване двамата били задържани за 24 часа.На местопроизшествието е извършен оглед, а пистолетът е иззет.Образувано е досъдебно производство. Работата по случая продължава.", "date": "2019.10.28", "title": "Скандал завърши със стрелба и замерване с камъни в Кърджали"}
{"url": "https://news.bg/int-politics/golemite-nadezhdi-na-evroprokuraturata-zavisyat-ot-ministri-i-glavni-prokurori.html", "text": "Румънците редовно спират Лаура Кьовеши на улицата, за да се ръкуват с нея или да се снимат с жената, която пет години води борбата на страната срещу корупцията, пише \"Ройтерс\".Нейната работа като ръководител на агенцията за борба с корупцията в Румъния, която осигури присъди на кметове, депутати и министри, спечели много почитатели на Кьовеши в родината и в останалата част от Европейския съюз.Освен това тя си спечели гнева на левоцентристкото правителство и бе изгонена от поста през юли миналата година. Но правителственото противопоставяне на нейната кандидатура не бе достатъчно, за да попречи на Кьовеши да бъде избрана този месец за първи прокурор на ЕС.Тя започва работа следващия месец, но предупреждава да не се очакват незабавни резултати от новата Европейска прокуратура, която ще води битката срещу измамите и корупцията, засягащи бюджета на ЕС.\"Мисля, че ще има много високи очаквания, след като институцията ефективно започне да работи по дела. Но мисля, че хората трябва да разберат, че истинските резултати ще дойдат след две, три години, след като започнат да влизат окончателни присъди от съдилищата\", коментира 46-годишната Кьовеши.Румънското правителство попадна попадна под обстрела на ЕС заради промените в съдебното законодателство и персонала, които подкопаха върховенството на закона и отслабиха борбата срещу вкоренената корупция.Но Кьовеши, която вероятно ще встъпи в новата си роля на 4 ноември, ясно заявява, че няма да бъде обезсърчена от натиск от никого.\"Със сигурност ще има натиск - след като започнат разследвания - върху институцията и прокурорите, нека не забравяме, че хората, които използват евросредства, обикновено са бизнесмени, някои от които са много силни\", допълва тя.\"Но аз съм изключително добре обучена за това, дори не съм и леко притеснена от този факт\".ЕС работи по приемането на бюджет за 2020 г. от близо 160 милиарда евро. Блокът е загубил малко под 9 милиарда евро от данъчни измами през 2002-2016 г., се казва в доклад на Европейската сметна палата в началото на тази година.Стартирайки през 2020 г., европейската прокуратура - ЕППО ще бъде насочена към разследване и повдигане на наказателни обвинения в случаите, преминаващи вътрешните граници на ЕС, особено тези, които засягат бюджета от ноември 2017 г. До момента участват двадесет и две от 28-те държави-членки на ЕС.Голяма част от ефективността на европрокуратурата ще зависи от способността на Кьовеши да убеди държавите-членки да предоставят прокурорите и ресурсите, от които се нуждае. Някои, като Унгария, не се присъединиха, заявявайки, че прокурорските правомощия трябва да останат на национално ниво.Кьовеши ще ръководи от централен офис в Люксембург заедно с един европейски прокурор от всяка държава-членка. Разследванията ще се ръководят от делегирани прокурори на национално ниво. Броят им ще бъде определен след преговори с министрите на правосъдието и главните прокурори във всяка държава.Кьовеши коментира, че оценката на броя на потенциалните дела, които ЕППО ще разгледа, и броят на прокурорите, необходими във всяка държава, са непосредствени приоритети.\"Възможно е в някои държави желанието да има повече прокурори да е по-голямо, а може би други държави няма да искат да имат толкова много. Със сигурност ще има преговори за решаване на този проблем\", допълва тя.Преди да ръководи агенцията за борба с корупцията в Румъния, Кьовеши бе главен прокурор на страната, бе и прокурор в централния румънски град Сибиу.Въпреки че сега я защитават, тя все още се радва да прави нещата, които преди е правила - ходене, разходки в парка или до фитнес зала, посещение на църква и няма планове да промени живота си в Люксембург.\"Това е, за което кандидатствах е каквото исках. Засега основната ми грижа е да гарантирам, че институцията разполага с бюджета и ресурсите, необходими за работата й\", коментира Лаура Кьовеши.", "date": "2019.10.28", "title": "\"Големите надежди\" на европрокуратурата зависят от министри и главни прокурори"}
{"url": "https://news.bg/crime/zasyakoha-shpionin-ot-ruskoto-posolstvo.html", "text": "В Спецпрокуратурата образуваха досъдебно производство за престъпление срещу страната след сигнал от ДАНС, съобщиха от Спецпрокуратурата.От септември 2018 г., на територията на страната руски дипломат събира информация, която представлява държавна тайна в полза на чужда страна. Според Спецсъда това е акредитираният у нас първи секретар в Посолството на Руската Федерация в София. Той има статут на дипломат.Фактите в сигнала са потвърдени изцяло. От септември 2018 г. - почти година, руски гражданин е разузнавал като е провеждал регулярни конспиративни срещи с български граждани, включително и с ., която представлява държавна тайна, включително и чрез предложения за материални облаги.Заради имунитета, предоставен на дипломата от Виенската конвенция, наказателното производство срещу него е спряно.На 25 октомври 2019 г. главният прокурор Сотир Цацаров е уведомил официално министъра на външните работи за установеното в хода на разследването и за действията на прокуратурата.Припомняме, че председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .", "date": "2019.10.28", "title": "Засякоха шпионин от руското посолство"}
{"url": "https://news.bg/world/klaus-johanis-favorit-na-prezidentskite-izbori-v-rumaniya.html", "text": "Настоящият президент на Румъния Клаус Йоханис води с близо 20% преднина две седмици преди президентските избори, показва проучване на Центъра за градска и регионална социология (CURS).Йоханис е подкрепян от 37% от анкетираните, докато далеч назад е бившият премиер на Румъния Виорика Дънчила, която получава 20 на сто. Дан Барна е трети с 13%.В проучването от 14 до 21 октомври са участвали 1600 души.Президентските избори в Румъния ще се проведат на 10 ноември. Балотажът е планиран за 24 ноември. Йоханис беше избран през 2014 г. и има право на преизбиране. Преди пет години той победи на балотаж бившия премиер и бивш лидер на Социалдемократическата партия Виктор Понта.", "date": "2019.10.28", "title": "Клаус Йоханис фаворит на президентските избори в Румъния"}
{"url": "https://news.bg/int-politics/hristiyani-myusyulmani-i-evrei-obedineni-sreshtu-evtanaziyata-i-asistiranoto-samoubiystvo.html", "text": "Лидери от три от най-големите световни религии обединиха сили срещу асистираното самоубийство и евтаназията. Това стана в декларация, разгласена във Ватикана, съобщава \"Асошиейтед прес\".Декларацията, подкрепена от водещи фигури на християнството, исляма и юдаизма, изтъква, че нито един доставчик на здравни грижи не трябва да бъде \"принуждаван или притискан\" да предоставя асистирано самоубийство или каквато и да е форма на евтаназия.Това трябва да е така, дори ако местните правни системи позволяват подобни действия, се подчертава още в декларацията, копие от която Ватиканът разпространи днес.В документа се добавя, че когато смъртта предстои, въпреки използваните медицински методи и технологии, \"е оправдано да се вземе решение за отказ от определени форми на лечение, които само ще удължат несигурния живот в страдание\".", "date": "2019.10.28", "title": "Християни, мюсюлмани и евреи обединени срещу евтаназията и асистираното самоубийство"}
{"url": "https://news.bg/regions/nov-gorski-pozhar-v-darzhavno-gorsko-stopanstvo-eleshnitsa.html", "text": "Нов горски пожар избухна на територията на държавно горско стопанство Елешница, Разложко, съобщи БНР.Засегнати са изкуствено залесени с противоерозионна цел борови насаждения. Огънят се разраства бързо заради силния вятър.Пожарни екипи и служители от близките горски стопанства са на терен и се опитват за направят просеки за ограничаване на периметъра на пожара.Припомняме, че това е поредният пожар в рамките на деня. По-рано днес стана ясно, че  Преди това Вече втори ден пък ", "date": "2019.10.28", "title": "Нов горски пожар в държавно горско стопанство Елешница"}
{"url": "https://news.bg/politics/dbg-sas-samneniya-za-podmyana-na-mestniya-vot.html", "text": "Разликата между Йорданка Фандъкова и Мая Манолова не е случайна и е дошла след организиран вот в ромските секции. Това съмнение изказа лидерът на Движение България на гражданите (ДБГ) Димитър Делчев на брифинг в изборния щаб на кандидата за кмет Мая Манолова, посветен на резулатите от изборите в секциите с ромско население.Според Делчев вотът в столичните квартали \"Красна поляна\", \"Слатина\" и \"Люлин\" буди съмнения. В \"Красна поляна\" имало струпване на хора между 9 и 11 часа по време на вчерашните местни избори, а следобяд вече не е имало никакви движения във въпросните секции.От 2081 от гласовете, подадени в ромските секции в \"Красна поляна\" - 2081 гласа има Йорданка Фандъкова, 251 гласа има Мая Манолова, а останалите гласове са разпилени между другите кандидати. Сигнали за такива гласувания били подадени още от 134 училище и от Френската гимназия.Хората по секциите ги е страх да сигнализират от страх, че нещо лошо може да им се случи, подчерта Делчев. Дори се случвало от секционните избирателни комисии да звънят на щаба на Манолова, да им се оплакват на тях, вместо да подадат сигнали до съответните контролни органи.\"На балотажа хората ще могат да избират между тези, които предлагат откритост, а за опоненти от ГЕРБ - странно как получават огромен брой гласове от ромските секции. Само тук някак си се случват такива аномалии\", негодува шефът на ДБГ. По думите му точно това ще разгневи демократично мислещите хора и те ще гласуват за правилния кандидат.От предизборния щаб смятат, че се води подмяна на вота, с което не се оставя правото на хората да гласуват и да взимат правилните решения. решения. За това те призовават всички хора, участващи в изборния процес да помислят за бъдещето на децата си и дали искат да живеят в един град, който да бъде честен и открит.Такъв модел на гласуване на ромско население имало и в столичния квартал \"Христо Ботев\", където 80% от ромите гласували за Йорданка Фандъкова. За това от инициативния комитет са написали над 30 жалби за грубо нарушаване на законодателното право. Същото аналогично поведение имало и в кв. \"Филиповци\". Според изборния щаб на Манолова става въпрос за един пълен синхрон на гласуване.Инициативният комитет на Манолова получили сигналите от застъпници в изборния процес и хора, които са били на място в изборните секции в столичния квартал \"Красна поляна\". Хората им разказали, че в началото на изборния ден от 9 до 12 часа въпросните роми изгласували наведнъж, на тумби и направили опашки на секциите.", "date": "2019.10.28", "title": "ДБГ със съмнения за подмяна на местния вот"}
{"url": "https://news.bg/world/tramp-obmislya-da-pusne-redaktirana-versiya-na-videoto-ot-operatsiyata-sreshtu-bagdadi.html", "text": "Президентът на САЩ Доналд Тръмп съобщи, че администрацията му може да публикува видеото с операцията на американските специални части, която завърши със смъртта на лидера на ДАЕШ (\"Ислямска държава\") Абу Бакр ал Багдади, информира \"Политико\".\"Обмисляме го. Ние може\", каза Тръмп пред журналисти преди да отпътува за Чикаго. \"Може да вземем някои части от видеото и да ги публикуваме, да\", продължи той.Вчера Тръмп даде извънредна пресконференция, на която той потвърди, че  при операция на американските специални части. \"Той умря като страхливец. Той цивреше, крещеше и плачеше\", обясни американският лидер и сравни предаваната на живо мисия с като да \"гледаш филм\", въпреки че президентът на САЩ не е успял да види какво се случва в тунела, нито е чул Багдади какви звуци е издавал преди смъртта си, според \"Ню Йорк таймс\".Детайлното описание на операцията от Тръмп притесни представители на службите, които се опасяват, че коментарите на американския лидер могат да засегнат бъдещи акции и събирането на разузнавателна информация.Въпреки тези разкрития Тръмп днес отново защити решението си да не разкрива предварителна информация за операцията на председателя на Камарата на представителите Нанси Пелоси и други топ конгресмени от Демократическата партия, като разкритикува председателя на Комисията по разузнаване към долната камара Адам Шиф, че е голям издайник на информация.", "date": "2019.10.28", "title": "Тръмп обмисля да пусне редактирана версия на видеото от операцията срещу Багдади"}
{"url": "https://news.bg/politics/maya-manolova-saglasna-na-debat-s-fandakova-ochi-v-ochi.html", "text": "Ще се явя на всеки лидерски дебат с г-жа Фандъкова, очи в очи, а не криейки се зад екипи и съветници. Това пише в позицията си до медиите кандидатът за кмет на София Мая Манолова в отговор на Тя подчертава, че е научила от медиите за тази покана.Манолова е категорична, че дължат на гражданите дебат очи в очи, за да могат да направят своя информиран избор.\"Време е София да има кмет, който да носи лична отговорност, а не изпълнителен директор\", изтъкна още тя.", "date": "2019.10.28", "title": "Мая Манолова съгласна на дебат с Фандъкова очи в очи"}
{"url": "https://news.bg/int-politics/kogato-likvidiraha-bin-laden-tramp-misleshe-po-drug-nachin.html", "text": "Американският президент Доналд Тръмп е майстор на инсценировките. В събота вечерта той написа в Туитър: \"Нещо много голямо се случи!\". Тръмп визираше смъртта на Абу Бакр ал Багдади. Лидерът на \"Ислямска държава\" се самоуби при операция в Северозападна Сирия. В събота американски войници пристигнали с хеликоптери пред къщата, в която ал-Багдади се укривал. Той успял да се укрие в тунел, където по-късно се самовзривил - заедно с трите си деца - с помощта на жилетка с експлозиви.\"САЩ изправиха терорист номер 1 в света пред правосъдието\", каза Тръмп пред журналисти в Белия дом в неделя. \"Търсех го три години\", допълни той.Тръмп се опита да представи смъртта на ал Багдади като личен успех. А от такъв успех в Близкия изток той има сериозна нужда в момента. Изтеглянето на американските войници от Северна Сирия, което Тръмп анонсира в началото на месеца, и което беше последвано от военната офанзива на Турция срещу кюрдските милиции, настрои дори приближени на американския президент в Републиканската партия срещу него. Кюрдите, които се биеха рамо до рамо със САЩ срещу \"Ислямска държава\", се почувстваха предадени. Породи се и опасението, че изтеглянето на САЩ от Сирия ще доведе до разрастване на терористичните групировки в района.Министърът на отбраната Марк Еспър обяви миналата седмица, че около 100 бойци на ИД са успели да избягат от затвора по време на турската офанзива в Северна Сирия.Смъртта на един от най-търсените терористи идва в точното време. Фактът, че три деца са загинали по време на акцията, е \"нещастие\", но все пак: няма загинали американци. Такова изглежда мисленето във Вашингтон, където отбелязват операцията като голям успех. Но на военните стратези трябва да е ясно: смъртта на ал-Багдади няма да реши нито един от проблемите, пред които САЩ са изправени в Близкия изток.Доналд Тръмп иска възможно най-бързо да излезе от \"безкрайните войни\" в региона. Той очевидно не се интересува на кои свои партньори вреди и кои съюзници губи. Един убит терорист не се равнява на тези, които са избягали от плен. Нито може да върне доверието на кюрдите, които загубиха съмишленици и част от семействата си по време на турската офанзива.Отвъд всички нерешени проблеми, американските военни извършиха една успешна мисия, при това така, както техният главнокомандващ се е надявал тя да протече. По време на речта си в неделя Тръмп благодари на Русия, Турция, Сирия, Ирак и на кюрдските борци в Сирия. Най-много внимание обърна обаче на самия себе си. Малко след като новината за смъртта на Ал-Багдади беше оповестена, екипът на кампанията на Тръмп за преизбирането му през 2020 година разпрати имейл на потенциалните гласоподаватели, в който се казва \"Американският президент изправи терорист номер 1 в света пред правосъдието\".Когато през 2011 г. американски \"морски тюлени\" ликвидираха Осама бин Ладен по време на първия мандат на Барак Обама, Тръмп твърдеше, че е смешно заслугите да се приписват на президента. \"Спрете да хвалите Обама, че е убил Бин Ладен. \"Тюлените\" го убиха\", написа Тръмп в \"Туитър\" тогава. В няколко телевизионни изяви след това Тръмп повтаряше, че Обама незаслужено се бил хвалил със смъртта на терориста.След смъртта на Багдади тонът в Белия дом сега е доста по-различен.", "date": "2019.10.28", "title": "Когато ликвидираха Бин Ладен, Тръмп мислеше по друг начин!"}
{"url": "https://news.bg/int-politics/kasparov-tramp-iztegli-sasht-ot-severna-siriya-v-zamyana-putin-i-erdogan-mu-predadoha-bagdadi.html", "text": "Според руския опозиционер Гари Каспаров залавянето и  е плод на сделка между Доналд Тръмп, Владимир Путин и Реджеп Таин Ердоган.\"Не е ли очевидно какво се случи? Сигурно Путин и Ердоган са предали ал Багдади в замяна на това Тръмп да изостави Северна Сирия и кюрдите. Смятам, че се нарича \"услуга за услуга\", написа Каспаров в профила си в Twitter.В следващ постинг той обръща внимание върху факта, че точно къщата на Багдади е пощадена от бомбардировките на руските и сирийските военни.\"Или трябва да повярваме, че е съвпадение, че единствено къщата на Багдади е останала незасегната след всички бомбардировки на Путин и Асад над Идлиб? Или са го предали, или просто този път не са го предупредили?\" - коментира Гари Каспаров.", "date": "2019.10.28", "title": "Каспаров: Тръмп изтегли САЩ от Северна Сирия, в замяна Путин и Ердоган му предадоха Багдади"}
{"url": "https://news.bg/world/tyaloto-na-bagdadi-e-pogrebano-v-moreto.html", "text": "Тялото на лидера на джихадистката организация ИДИЛ Абу Бакр ал Багдади, който беше , е било погребано в морето, съобщи CNN с позоваване на двама представители на Пентагона.Ал Багдади беше убит в събота при спецоперация на границата между Сирия и Турция. В неделя съветникът по националната сигурност Робърт О\"Брайън заяви в ефира на NBC, че тялото на командира на ИДИЛ ще бъде погребано по същия начин, както това на Осама бин Ладен през 2011 г. Този подход е избран, за да се избегне превръщането на гроба на терориста в място за поклонение.Днес президентът на САЩ Доналд Тръмп заяви, че фрагменти от видеото, на което е документирана спецоперацията по залавянето на Багдади, ще бъдат разсекретени и публикувани. Той публикува в профила си в Twitter снимка на куче, което е участвало в операцията.Очаква се процесът на разсекретяване на снимки и видеокадри да приключи до няколко дни.", "date": "2019.10.28", "title": "Тялото на Багдади е погребано в морето"}
{"url": "https://news.bg/int-politics/kongresat-shte-utvardi-s-glasuvane-razsledvaneto-za-impiychmant.html", "text": "Камарата на представителите на американския Конгрес ще гласува през тази седмица за утвърждаване на  срещу президента Донлад Тръмп - демократите продължават с официален вот, след като първоначално възразяваха срещу процедурата, предаде CNN.Тази стъпка се предприема в отговор на твърденията на Белия дом и републиканците в Конгреса, че разследването за импийчмънт не е законно, тъй като не е получило официална санкция.Гласуването ще се състои в четвъртък.По-рано републиканците атакуваха законността на разследването за импийчмънт в съда.През миналата седмица съдията Берил Хауъл от федералния съд във Вашингтон постанови, че Камарата на представителите не е задължена да приема формално решение, за да започне процедурата, и че разследването е законно.Съдията задължи министерството на правосъдието да предостави на Конгреса пълния доклад от разследването на спецпрокурора Робърт Мълър по руската намеса в американската политическа система.Председателката на Камарата на представителите Нанси Пелоси определи решението на съда като \"още един удар срещу опитите на президента Тръмп да се постави над закона\".", "date": "2019.10.28", "title": "Конгресът ще утвърди с гласуване разследването за импийчмънт"}
{"url": "https://news.bg/bulgaria/ovladyaha-pozharite-v-rila-i-eleshnitsa.html", "text": "Локализиран е пожарът, който избухна на територията на държавното горско стопанство Елешница, Разложко, предаде БНР. Засегнати са борови насаждения, залесени с противоерозионна цел. Огънят се разрастваше бързо заради силния вятър.Пожарни екипи и служители от близките горски стопанства успяха да направят просеки за ограничаване на периметъра на огъня.Локализиран е и пожарът в алпийската част на националния парк Рила над село Долно Осеново, община Симитли. Там огънят засегна над 500 декара защитена територия. 160 огнеборци от горските стопанства работеха на терен в изключително тежки условия на над 2000 метра надморска височина. В гасенето на пожара днес участваха и два хеликоптера.До мястото не могат да достигнат пожарни автомобили.В ниската част към гората разпространението на огъня е ограничено, но във високите части алпийската растителност ще продължи да гори още няколко дни, уточни директорът на Югозападното държавно горско предприятие Дамян Дамянов.Утре гасенето ще продължи.", "date": "2019.10.28", "title": "Овладяха пожарите в Рила и Елешница"}
