{"url": "https://news.bg/culture/arheolozite-otkriha-unikalni-nahodki-v-provadiya.html", "text": "Уникални находки откриха в Провадия-Солницата, най-древния град в Европа, обитаван преди близо 6500 години, предаде bTV.Заради добиваната в несметни количества сол, която в дълбоката древност е била със стойността на злато, тук са живеели най-богатите хора в Европа.\"Все още не ни е ясно каква точно е връзката, но от наша гледна точка причината за богатството на Варненския некропол е именно солта на Провадия\", посочи проф. д.и.н. Васил Николов от Националния археологически институт към БАН.Затова не е изключено в центъра на града да има злато, по-внушително дори от Варненския некропол.Сред находките е медно оръдие за обработка на ценния метал, което е най-старото намерено досега в Европа. Има също керамичен бебешки биберон, украшения от егейска мида и тракийско зарче от късния период на могилата.Друго разкритие е свързано с отбранителната стратегия на града. Най-древната европейска цивилизация е пазила богатството си чрез уникални радиални стени, които нямат аналог в света. Те са пречели на нападателите да проникват организирано.Според учените, цивилизацията по тези земи е изчезнала заради засушаване, продължило повече от 1000 години. Доказателства за него са открити в кладенец на 64 века.", "date": "2017.09.20", "title": "Археолозите откриха уникални находки в Провадия"}
{"url": "https://news.bg/crime/radev-pred-oon-tryabva-da-se-preodoleyat-korennite-prichini-za-konfliktite-i-migratsiyata.html", "text": "Превенцията би трябвало да бъде основен инструмент за съхраняването на мира.Такава позиция изрази държавният глава Румен Радев в словото си пред Общото събрание на ООН.\"За да се справи с коренните причини за продължителните военни конфликти ООН се нуждае от всеобхватен подход, който да обединява усилията на превантивната дипломация, посредничеството и изграждането на мира. Само така можем да възстановим управлението и да стабилизираме политическите, икономическите и социални условия в засегнатите от кризи държави.\" - заяви Радев.Държавният глава ръководи българската делегация за участие в 72-ата сесия на Общото събрание на ООН на тема \"Стремеж към мир и достоен живот за всички на устойчива планета\".В изказването си той посочи, че България категорично осъжда многократните ядрени опити и изстрелване на ракети от КНДР, което води до последваща ескалация на напрежението в региона и подкопава международния мир и сигурност. Радев призова за мирно, дипломатическо и политическо решаване на въпроса.По думите му, нестихващите конфликти в много региони на света продължават да подкопават международния мир, сигурността и човешките права.\"Проявите на насилие опустошават местните икономики, предизвикват мащабни движения на бежанци и мигранти и водят до разпространението на болести, глад и огромно човешко страдание.\" - заяви Радев.Президентът отдели място и на проблема с миграцията.\"Международната миграция е глобален феномен и само чрез съвместни усилия, като Глобалния пакт по миграция, можем да осигурим балансиран подход, който да включва спазването на човешките права и международното хуманитарно право, както и ефективен контрол на границите и реадмисия.\" - подчерта Румен Радев. Той беше категоричен, че държавите имат права и отговорности да охраняват своите граници като основен елемент от своята национална сигурност.\"Силният граничен контрол е от изключително значение, особено за предотвратяване на нелегалната миграция и за изкореняване на трафика на хора\", добави още президентът.Той открои конфликтите в Украйна, Близкия Изток, Северна Африка и Афганистан, като основни заплахи пред международния мир и сигурност.Радев беше категоричен, че разоръжаването, неразпространението на оръжия за масово унищожение и контролът над въоръженията са сред основните стълбове на международната сигурност.България препотвърждава своята пълна подкрепа за приетия през 2015 г. Съвместен всеобхватен план за действие по иранската ядрена програма, като ключов за регионалната и глобалната сигурност, подчерта президентът.Президентът изтъкна също така, че насърчаването на равнопоставеността, борбата с дискриминацията и съблюдаването на правата на човека са от ключово значение за постигането на траен мир и устойчиво развитие, като подчерта убедеността си, че зачитането на правата на човека трябва да бъде основен приоритет на ООН.\"Принципите \"Да не забравяме никого\" и \"първо да помогнем на най-нуждаещите се\" не са просто политически декларации, част от ангажимента, произтичащ от Дневен ред 2030 - ако наистина целим избавянето на нашия свят от бедността, то тогава наистина трябва да постигнем Целите за устойчивото развитие.\" - призова още в изказването си Румен Радев.Радев поясни, че тази сесия на ООН е специална за страната ни, тъй като е в навечерието на българското председателство на Съвета на ЕС.", "date": "2017.09.20", "title": "Радев пред ООН: Трябва да се преодолеят коренните причини за конфликтите и миграцията"}
{"url": "https://news.bg/int-politics/merkel-sanktsiite-sa-reshenieto-za-severna-koreya-ne-zaplahite.html", "text": "Германската канцлерка Ангела Меркел разкритикува остро  във вторник. В нея той заплаши Северна Корея с \"тотално унищожение\". В интервю за ДВ Меркел каза следното: Аз съм против подобни заплахи. Аз и моето правителство смятаме за абсолютно неподходящо всякакво военно решение. Затова ние залагаме на дипломатическите усилия. Трябва да настояваме за това с всички сили. Според мен санкциите и тяхното изпълнение са правилният отговор. Всичко друго по отношение на Северна Корея смятам за погрешно!\".Меркел допълни, че е казала всичко това на Тръмп в телефонен разговор с него непосредствено преди речта му пред Общото събрание.Меркел: \"Можем да помогнем при решаването на конфликта\"Канцлерката потвърди, че е готова да работи за намирането на решение на конфликта. \"Макар да е далеч от Германия, този конфликт ни засяга. Затова съм готова, както и германският външен министър, да поемем отговорност. За , което смятам за правилно, и което е по-добро от никакво споразумение, също преговаряхме. Това продължи дълги години, но накрая успяхме да ограничим възможностите на Иран да развива ядрената си програма. По същия начин, или по подобен, трябва да подходим и в случая със Северна Корея - разбира се заедно с Русия, Китай и САЩ.\"Германия е една от малкото страни, които - макар и като наследство от ГДР - поддържат свое посолство в севернокорейската столица, и обратно - Северна Корея има свое дипломатическо представителство в Берлин. В същото време Германия поддържа близки контакти с Китай, Япония, Южна Корея, както и със САЩ. През септември 2013 г. това направи възможно в един хотел в Берлин да се проведат тайни преговори между представители на САЩ и Северна Корея. Запитана дали предвижда да осъществи лично контакт със севернокорейския лидер Ким Чен-ун, канцлерката каза: \"Този въпрос не е в дневния ред. Аз няма да предприемам никакви стъпки, които не са договорени предварително.\"Никакво сътрудничество с десните популистиПредседателката на ХДС взе отношение и към предизброната кампания. В самия ѝ край социологическите проучвания ѝ дават огромна преднина пред . Запитана как ще коментира високите стойности на одобрение за дяснопопулистката партия \"Алтернатива за Германия\", Меркел заяви, че най-добрата стратегия срещу тази формация е да бъдат решени проблемите на хората: \"Трябва да се погрижим и за нещата, които ги тревожат - да имат работа, добри училища и добри лекари. От друга страна трябва да кажем ясно \"стоп\" на омразата и насилието.\"Според някои от сондажите броени дни пред парламентарните избори, \"Алтернатива за Германия\" може да вземе повече от 10 процента от гласовете на избирателите и ще влезе със сигурност в Бундестага. Меркел обаче не пожела да коментира този очертаващ се успех за десните популисти: \"Няма да направя това, защото не възнамерявам да си сътруднича с 'Алтернатива за Германия'\", посочи тя.\"Не желаем да внасяме конфликти от Турция\"В интервюто си за ДВ германската канцлерка се спря също и на , който дори си беше позволил да я обвини, че използвала нацистки методи. Освен това вече станаха много случаите на задържани в Турция германски граждани - често без конкретен повод или провинение. \"Загрижени сме от това, че различни групи от Турция се шпионират взаимно. Ние сме против това и не желаем да бъдат внасяни никакви конфликти от Турция в Германия. Ще се стремим всички групи да живеят тук мирно и необезпокоявано.\"На самотен остров с ХССЩо се отнася до това кой германски политик Меркел би взела със себе си на безлюден остров, изборът на жената, която от 12 години управлява Германия, малко изненадващо падна върху вътрешния министър на Бавария Йоахим Херман. С него канцлерката би разговаряла за вътрешната сигурност.", "date": "2017.09.20", "title": "Меркел: Санкциите са решението за Северна Корея, не заплахите"}
{"url": "https://news.bg/politics/tatyana-doncheva-chovek-s-generalski-pagoni-li-shte-ni-uchi-na-demokratichna-prokuratura.html", "text": "Лидерът на \"Движение 21\" Татяна Дончева изрази остро критични позиции по избора на новия Висш съдебен съвет и посещението на руския главен прокурор Юрий Чайка у нас.\"Руският генерален прокурор, един човек с генералски пагони, ли ще ни научи как да направим европейска демократична прокуратура? Русия вече е друга държава, оттам ли ще вземем пример?\" - коментира тя пред БНТ.Тя заяви, че Висшият съдебен съвет е свързан в голяма степен с политическите сили, които излъчват парламентарната квота.Според нея, кандидатурите на \"Обединени патриоти\" са откровено свързани с ДПС и откровено свързани с бившата Държавна сигурност.По думите й, те нямат никаква биография на хора, които са известни на съдебната система с каквото и да било. \"По фамилии, някои от тях имат редки такива, си мисля, че са свързани със стари служители на Следствено управление на ДС - фамилията Новански не ми е известна с нищо друго, освен оттам.\" - подчерта Дончева.\"БСП прокламираше, че е предложило 6 души, по които няма възражения, и даде на ГЕРБ да избере едни трима души, които, според мен, са по-неспособната да се бори за реформа част.\" - посочи тя.\"Какво значи БСП да си сложи шестте кандидатури, за да може ГЕРБ да си избере три от тях, които предпочита? Аз свирен мач няма какво да коментирам.\" - каза още Дончева.\"От БСП бяха отсвирени тримата човека, които биха могли да дадат друго ниво на съдийската квота, затова смятам, че Корнелия Нинова е продала мача.\" - конкретизира тя.Татяна Дончева коментира и протеста на работниците от \"Емко\" пред парламента: \"Министърът на икономиката върши престъпления от няколко месеца насам. Смятам, че не е толкова глупав да не съзнава това. Има 10 нормативни акта, които тези фабрики, които те трябва да спазват. Между тях са и тия за противопожарна безопасност. За нарушенията на всеки от тези нормативни актове има санкции. За нарушенията на противопожарните изисквания санкциите не са да вземете външнотърговския лиценз на дружеството.\"", "date": "2017.09.20", "title": "Татяна Дончева: Човек с генералски пагони ли ще ни учи на демократична прокуратура?"}
{"url": "https://news.bg/disasters/trus-i-v-yaponiya-6-1-po-rihter.html", "text": "Земетресение с магнитуд 6.1 е регистрирано източно от японския остров Хоншу, съобщи Геологическата служба на САЩ.Трусът е усетен в 16:37 ч. по координираното универсално време UTC (18:37 ч. българско).Епицентърът се намира на 298 километра от Ишиномаки, префектура Мияги.Дълбочината на земетръсното огнище е 10 километра.Засега няма съобщения за пострадали хора и щети.", "date": "2017.09.20", "title": "Трус и в Япония - 6.1 по Рихтер"}
{"url": "https://news.bg/int-politics/nov-obshtestven-komitet-v-sasht-vodi-sobstveno-razsledvane-za-ruskata-namesa-v-izborite.html", "text": "В САЩ беше създадена нова платформа за разследване на руската намеса в американските президентски избори, предадоха информационните агенции.В новосъздадения Комитет за разследване на Русия () влизат публични личности и бивши служители на американските спецслужби.Лице на комитета е носителят на \"Оскар\" Морган Фрийман.Във видео, публикувано в социалните мрежи, Фрийман се обръща към американците от името на комитета с думите: \"Атакуваха ни. Ние сме във война.\"Той не спестява острите квалификации по отношение на руския президент Владимир Путин.\"Бившият шпионин от КГБ, разгневен от краха на своята страна, търси отмъщение. Използвайки хаоса, за да си осигури превъзходство, той си пробива път през постсъветската върхушка и става президент. Установява авторитарен режим. След това се прицелва в заклетия си враг - Съединените щати.\" - казва още той.\"Владимир Путин е този шпионин и това не е филмов сценарий\", добавя актьорът.\"И като истински кадър на КГБ той води подмолна кибервойна срещу демокрациите по света\", констатира Фрийман.\"Използвайки социалните медии, за да разпространява пропаганда и фалшива информация, той кара хората в демократичните общества да не вярват на своите медии, политически механизми и дори на съседите си. И той печели.\" - казва още Морган Фрийман.От името на комитета той призовава президента Доналд Тръмп да говори директно и да каже цялата истина за руската намеса в изборите.Междувременно говорителят на Кремъл Дмитрий Песков , представяйки го като лична позиция на Морган Фрийман, когото определи като \"жертва на емоционална екзалтация\". ", "date": "2017.09.20", "title": "Обществен комитет в САЩ води собствено разследване за руската намеса в изборите"}
{"url": "https://news.bg/world/desetki-strani-se-podpisaha-pod-dogovor-za-zabrana-na-yadrenite-orazhiya.html", "text": "Десетки страни се подписаха под договор за забрана на ядрените оръжия на фона на напрежението с КНДР, въпреки че САЩ, Великобритания, Франция и други бойкотират събитието на ежегодното събиране на световните лидери на Общото събрание на ООН, информира Ройтерс.Договорът ще влезе в сила 90 дни след ратифицирането му от 50 държави., каза генералният секретар на ООН Антонио Гутериш при откриването на церемонията по подписването на договора.Договорът беше приет през юли от 2/3 от 193-те страни членки на ООН след месеци на преговори, които бяха пропуснати от САЩ, Великобритания, Франция и други държави. Те предпочитат да спазват Договора за неразпространение на ядрени оръжия и технологии.САЩ, Великобритания и Франция са сред 9 държави, които притежават подобни оръжия за масово поразяване.", "date": "2017.09.20", "title": "Десетки страни се подписаха под договор за забрана на ядрените оръжия"}
{"url": "https://news.bg/politics/deputatite-varnaha-s-krachka-nazad-proekta-za-pokupka-na-nov-iztrebitel.html", "text": "\"Изтребителите на раздора\" и днес разгорещиха страстите в последното заседание на временната комисия, която трябваше да проучи процедурата за избор на нов тип боен самолет за авиацията.Временната комисия за изтребителите не предлага рестарт на проекта за покупка на нов изтребител, стана ясно от обобщението на председателя Емил Христов от ГЕРБ. Процедурата можело да се продължи от определен етап. Най-важното е да се осигури равнопоставеност на всички участници, смята той.Председателят на временната комисия обстойно представи констатациите в доклада, които .От БСП скочиха, че се е провел трибунал срещу президента и призоваха от мнозинството направо да запишат в края на доклада и вида на новия тип боен самолет, който ще купуваме.Джейхан Ибрямов от ДПС подчерта, че проектът от начална стойност 750 млн. лв. е скочил на 1,5 милиарда лева при управлението на Николай Ненчев в МО. Ибрямов обърна внимание още, че докладът е изчерпателен, но също така депутатите във временната комисия не са изслушали нито един експерт, а само политически лица.Тази констатация се хареса на червения Жельо Бойчев. От трибунал за президента тази комисия се превърна в трибунал на Ненчев, според него.В крайна сметка с 13 гласа \"за\" срещу 6 \"против\" докладът беше приет от комисията.Припомняме, настоящото Народно събрание сформира временна парламентарна комисия , която да разследва процедурата по избор на нова машина, въпреки че от .Председателят на комисията  по казуса още на първото заседание.", "date": "2017.09.20", "title": "Депутатите върнаха с крачка назад проекта за покупка на нов изтребител"}
{"url": "https://news.bg/world/v-izrael-zachestili-atakite-na-valtsi-nad-kampinguvashti.html", "text": "Израелските власти предупредиха семействата с малки деца да вземат допълнителни предпазни мерки след няколко атаки на вълци над къмпингуващи в Юдейската пустиня, пише \"Гардиън\".Десет инцидента с ухапване от вълци са регистрирани през лятото около историческата крепост Масада и до природния резерват Ейн Геди. При някои от тях са атакувани деца.Нападенията са започнали през май, когато вълк е влязъл в палатката на семейство до Масада, но бил прогонен. Вълкът по-късно се върнал и ранил малкото дете на семейството на няколко крачки от палатката.Атаките продължили и през лятото, като последните два случая са от миналата седмица, когато три деца са ухапани при две отделни атаки до Ейн Геди.Местните горски са обвинявани, че не са направили достатъчно, за да открият и заловят животните, което се отхвърля от държавния орган.Преди това лято последната подобна атака от вълк е през 2008 г. За разлика от държави като САЩ и Канада в Израел хората не са добре запознати как да къмпингуват в близост до диви животни.", "date": "2017.09.20", "title": "В Израел зачестили атаките на вълци над къмпингуващи"}
{"url": "https://news.bg/politics/razpredelyat-300-hil-leva-mezhdu-95-obshtini-za-predsedatelstvoto-ni.html", "text": "Общините в страната могат да кандидатстват за финансиране на проекти, свързани с регионалното измерение на Българското председателство на Съвета на ЕС 2018. Срокът за кандидатстване е месец ноември тази година.Инициативите трябва да бъдат проведени до 30 юни 2018 г., заяви министърът за Българското председателство на Съвета на Европейския съюз 2018 Лиляна Павлова по време на работна среща с управителния съвет на Националното сдружение на общините в Република България (НСОРБ).В бюджета на министерството са заложени  за финансиране на регионални инициативи чрез грантовата схема. Те могат да бъдат разпределени между 95 общини.3000 лева е максималната сума, която могат да получат кандидатите, според решението на УС на НСОРБ. Парите ще бъдат предоставени целево на всяка община с одобрен проект с отделно Постановление на Министерския съвет.Помощта за общините е насочена към подпомагане провеждането на информационни кампании, публични събития, чествания на значими дати от културните календари на общините или други прояви с акцент на Българското председателство.Целта е повишаване информираността на българските граждани за същността на ротационното председателство, на приоритетите, постигнатите резултати и приноса на страната ни за развитието на ЕС.По схемата не могат да кандидатстват проекти, които вече са получили финансиране по други програми и процедури. Не могат да кандидатстват спечелили пари по линия на Работната програма в национален план на Комуникационна стратегия на Р България за ЕС 2017 г. и Културната програма на Българското председателство на Съвета на ЕС през 2018 г., не могат да кандидатстват и по тази схема, уточни министър Павлова.Официални срещи извън столицата ще се провеждат в 9 общини. Събития са планирани в: Пловдив, Варна, Бургас, Велико Търново, Русе, Димитровград, Козлодуй и Самоков.Министър Павлова определи културата като четвърти приоритет след консенсус, конкурентоспособност, кохезия на Триото Естония - България - Австрия, одобрени през юни т. г. и националните послания - консенсус, конкурентоспособност, кохезия.Тя посочи и културата като четвърти приоритет не само защото откриването у нас на 4 януари 2018 г. съвпада с началото Европейска година на културното наследство, а и защото за шестте месеца страната ни ще има възможност да представи богатото си културно-историческо наследство и постижения.Специален акцент на Първото Българско председателство ще са проблемите на младежта и сигурността. Друг акцент на председателството ни ще е бързото изграждане на свързаност - инфраструктурна, дигитална и образователна - със страните от Западните Балкани и на тяхното бъдеще в Европейския съюз, отбеляза тя.Днешната среща е част от поредицата обсъждания на проекта на Програмата на Република България за Председателството на Съвета на ЕС (1 януари - 30 юни 2018 г.), която започнаха министерствата.Графикът на планираните публични събития по министерства е публикуван сайта на Министерството за Българското председателство на Съвета на ЕС 2018 и непрекъснато се обновява с нови събития - .", "date": "2017.09.20", "title": "Разпределят 300 хил. лева между 95 общини за председателството ни"}
{"url": "https://news.bg/int-politics/tramp-ne-iska-voyna-sas-severna-koreya-uveryava-poslanikat-na-sasht-v-oon.html", "text": "Американският президент Доналд Тръмп не иска война със Северна Корея и Вашингтон не се отказва от дипломатическите усилия по въпроса. Това обяви американският посланик в ООН Ники Хейли пред CBS, ден след като Тръмп заплаши \"напълно да унищожи\" страната, ако е необходимо.По думите на Хейли, САЩ имат \"множество военни опции\", но че \"никой не иска война, президентът не иска война\".\"Ние се опитвахме да го правим чрез диалог, опитахме се да го правим чрез санкции, опитахме всяка дипломатическа мярка, която можем да предприемем. Не се отказваме от това. Ние казахме на Ким много пъти, че не искаме промяна на режима, не искаме война, това, което искаме да направиш, е да спреш с изпитанията и да спреш с разработването на ядрено оръжие. Те избраха да не го сторят\", коментира Хейли.Тя отбелязала, че \"никой не знае как да привлече вниманието\" (на Ким), добавяйки, че \"всичко, което можеш да продължиш да вършиш, е да продължиш да го предупреждаваш какво може да се случи, ако той не спре\".\"Всеки се опитва да разбере как да стигне до Ким. Това е проблемът - ние просто не знаем как\", оплака се Ники Хейли.Запитана дали Тръмп е имал предвид Китай и Русия в речта си, когато каза, че било \"възмутително, че някои страни\" биха търгували, въоръжавали и снабдявали Северна Корея, Хейли коментира: \"Смятам, че той говореше за всички страни. Знаете, има страни в Африка, които търгуват със Северна Корея, имаме страни по света, които взаимодействат с Пхенян.\"В речта си Тръмп спомена само веднъж името на Русия, като нито веднъж в негативен контекст.", "date": "2017.09.20", "title": "Тръмп не иска война със Северна Корея, уверява посланикът на САЩ в ООН"}
{"url": "https://news.bg/politics/nyama-konflikt-mezhdu-mvr-i-sindikatite-v-nego-uveryava-valentin-radev.html", "text": "Според вътрешния министър Валентин Радев няма конфликт между полицейските синдикати и ръководството на МВР. Той каза това пред БНР по повод писмото на синдикатите в МВР до премиера Бойко Борисов, в което според тях министърът ги е заплашил заради протестите им.Представители на полицейските синдикати възприемат като зле прикрита заплаха изказване пред медиите на министър Радев от миналата седмица: \"Синдикатите да не ни притискат. Ако го правят, аз ще правя обратното\".Според него, който и да е вътрешен министър трудно може да притиска. Той иска в диалог да се решават проблемите. По думите на министър Радев всички въпроси са решени, остава този за заплащането: \"Ще бъде решен. Няма друго между нас. Аз не виждам за какъв конфликт и защо правят тези протести\".Министърът на вътрешните работи и директорът на Главна дирекция \"Пожарна безопасност и защита на населението\" главен комисар Николай Николов откриха обновената сграда на пожарната служба в Севлиево, в която са инвестирани 320 хил. лева.Припомняме, полицаите в страната започнаха серия регионални протести. Служителите на реда в София, Благоевград, Петрич, Варна изразиха недоволството си заради липсващи униформи, проблемите с работното време и заплатите, които по думите им, са ниски.", "date": "2017.09.20", "title": "Няма конфликт между МВР и синдикатите в него, уверява Валентин Радев"}
{"url": "https://news.bg/world/225-dushi-sa-zaginali-pri-zemetresenieto-v-meksiko.html", "text": "Броят на загиналите при унищожителното земетресение в Мексико достигна 225 души. Това съобщи шефът на агенцията за гражданска защита Луис Фелипе Пуенте, цитиран от АП.Трусът с магнитуд 7,1 по Рихтер е регистриран в щата Пуебла, на 123 километра от столицата Мексико сити.Пуенте написа в \"Туитър\", че 94 души са загинали в Мексико сити, 71 души в щата Морелос, 43 души в щата Пуебла, 12 в щата Мексико, четирима в Гереро и един в Оахака.По-рано беше съобщено за 217 смъртни случая.Десетки сгради са срутени, включително повече от 40 в столицата. Десетки деца загинаха при срутване на основно училище в столицата. Президентът на Мексико Енрике Нието призова за спокойствие, докато властите оценяват щетите.Испания и Израел предложиха подкрепа. Потвърдено е, че сред загиналите има испански гражданин.Геофизичният център на САЩ прогнозира около 1000 смъртни случая от труса и щети в размер на 1-10 милиарда долара.Само преди две седмици друго силно земетресение засегна Южно Мексико.", "date": "2017.09.20", "title": "225 души са загинали при земетресението в Мексико"}
{"url": "https://news.bg/int-politics/rusiya-smamri-tramp-za-iran-i-severna-koreya-sasht-narushavali-dogovora-za-raketite.html", "text": "Русия е \"изключително загрижена\" от коментарите на американския президент Доналд Тръмп, поставящи под въпрос ядреното споразумение с Иран, като подозира, че самият Вашингтон може да е нарушил договора за контрол на въоръженията. Това коментира руският външен министър Сергей Лавров, цитиран от \"Ройтерс\".Коментарите на Лавров, направени пред руски журналисти в ООН в Ню Йорк и публикувани от руското външно министерство, илюстрират в какъв дълбок конфликт са Москва и Вашингтон по редица въпроси и предполагат, че всякакви опити за подобрение на вече много лошите отношения са изправени пред труднопреодолими пречки, отбелязва \"Ройтерс\".Обръщайки се към Общото събрание на ООН вчера, Тръмп заяви, че споразумението на Иран с шестте световни сили за ограничаване на ядрената му програма в замяна на разхлабване на икономическите санкции, било \"позор за САЩ\". Вашингтон не можел да спазва споразумението, \"ако то предоставя прикритие за евентуално разработване на ядрена програма\", посочи Тръмп.Лавров, чиято страна е страна по споразумението с Иран, заяви, че Русия категорично не е съгласна с тази позиция.\"Това е изключително тревожно\", подчерта той и добави: \"Ние ще защитаваме този документ, този консенсус, който беше посрещнат с облекчение от цялата международна общност и действително укрепи както регионалната, така и международната сигурност.\"Позицията на Тръмп да \"разруши напълно\" Северна Корея, ако САЩ трябва да се отбраняват или да отбраняват съюзниците си, също не се хареса на Русия, която споделя обща граница със Северна Корея и смята, че преговорите и дипломацията са единственият начин за разрешаването на кризата около ядрената и ракетната програма на Пхенян.\"Ако просто осъждате и заплашвате, тогава ние ще предизвикаме враждебно настроение у страните, върху които искаме да окажем влияние\", изтъкна Лавров във връзка с думите на Тръмп.Той обаче запази най-тежките си критики за възможното нарушаване от страна на САЩ на историческия договор за контрол на въоръженията от 1987 г., който забранява руски и американски ракети със среден обсег на сушата.Високопоставен представител на администрацията на Тръмп обвини Русия по-рано тази година в нарушаването на същия договор - Договорът за ядрените сили със среден обсег - нещо, което Москва отрече.Ала Лавров посочи, че изглежда, че всъщност Вашингтон нарушавал договора, който е в разгара на 30-годишна модернизация на застаряващите си ракетни подводници, бомбардировачи и наземни ракети, за която ще бъдат отделени около 1 трлн. долара.\"Имаме подозрения на най-малко три фронта, че американците създават оръжейни системи, които нарушават или могат да нарушат задълженията по договора\", коментира руският първи дипломат, който допълни, че Москва била предала опасенията си на САЩ.Лавров се срещна с американския държавен секретар Рекс Тилърсън на два пъти в Ню Йорк през тази седмица.", "date": "2017.09.20", "title": "Русия смъмри Тръмп за Иран и Северна Корея, САЩ нарушавали договора за ракетите"}
{"url": "https://news.bg/int-politics/krim-nikoga-nyama-da-bade-izvaden-ot-sastava-na-rusiya-ubeden-gerhard-shryoder.html", "text": "Крим никога няма да бъде изваден от състава на Русия. Това обяви бившият канцлер на Германия Герхард Шрьодер в интервю за германското списание \"Щерн\", извадки от което бяха публикувани на интернет страницата на изданието.\"Предполагам, че няма да се намери нито един руски президент, който да извади Крим от състава на Русия\", коментира той.Германският политик също така предупреди за опасността от отчуждаване на Русия и Германия.\"На фона на нашата обща история, много руснаци са разочаровани от германската позиция, особено по отношение на политиката на санкции\", добави Шрьодер.Крим и Севастопол бяха анексирани от Русия през 2014 г., като дотогава бяха част от територията на Украйна. Международната общност не признава и заклеймява тези действия на Русия.", "date": "2017.09.20", "title": "Крим никога няма да бъде изваден от състава на Русия, убеден Герхард Шрьодер"}
{"url": "https://news.bg/int-politics/holandiya-poema-razhodite-na-razsledvaneto-za-svaleniya-boing-nad-ukrayna.html", "text": "Холандското правителство започва да отделя средства от идната година за организиране на съдебен процес за виновните за падането на пътническия самолет Boeing, полет MH17 през 2014 година, съобщи вестник The Telegraph, цитиран от ТАСС.Според изданието, \"в бюджета на министерството за сигурност и правосъдие за тази цел в следващата година са резервирани €9 млн. Определената сума, изчислявана на милиони долари, планирани към разходите за 2023 г.В документа се отбелязва, че Холандия поема разходите по процеса и разплащането с държавните обвинители.Финансирането от външни източници е нежелателно, уверени са в министерството \"доколкото е необходимо да се избягват всякакви действия, които могат да бъдат възприети в качеството на опит за влияние на независимостта на съда\".Освен това, ведомството поема и всички разходи по защита на свидетелите, \"за да избегне необходимостта да споделя конфиденциална информация за тази програма\".По-рано кралят на Холандия Вилхем-Александър заяви, че Амстердам носи отговорност за това справедливостта да възтържествува за роднините на жертвите на катастрофата и виновните за трагедията да бъдат наказани.Полет 17 на Малайзия Еърлайнс (MH17/MAS17) е редовен международен полет по линията Амстердам - Куала Лумпур на малайзийската авиокомпания \"Малайзия Еърлайнс\". Загиват всички 298 души на борда (283 пътници, 15 членове на екипажа). Води се разследване на причините за катастрофата.Припомняме, самолет \"Боинг 777-200ER\" изчезва от радарите на авиодиспечерите, летейки над Източна Украйна, на 17 юли 2014 година. Малко по-късно е съобщено, че са открити останките на самолета близо до село Грабово (на украински: Грабове) в Донецка област.Мястото на авиокатастрофата е край границата на Донецка с Луганска област, на 35 километра от украинската граница с Русия. Този район е в зоната на Донбас, където се развива продължителен въоръжен конфликт.", "date": "2017.09.20", "title": "Холандия поема разходите на разследването за сваления Боинг над Украйна"}
{"url": "https://news.bg/int-politics/obvineniyata-na-sasht-sa-bezpochveni-i-nelepi-izrigna-iran.html", "text": "Иранският президент Хасан Рохани нарече \"безпочвени\" и \"нелепи\" твърденията на американския президент Доналд Тръмп, че страната му подкрепя тероризма и разработва ядрени оръжия, за да предизвика нестабилност в региона, като остро разкритикува речта на американския президент като \"неподходяща да бъде чута в ООН\". Това заяви Рохани по време на речта си пред Общото събрание на ООН в Ню Йорк, съобщава \"Ройтерс\".Рохани предупреди, че Техеран ще отговори \"решително и непоколебимо\" на нарушаването на споразумението за ядрената програма на Иран от която и да е страна, като го направи само мигове, след като Тръмп обяви, че е взел решение относно споразумението, сключено през 2015 г.\"Ние сме непоклатими от заплахи и сплашване\", подчерта той, въпреки че Техеран призова правителствата заедно да се борят срещу войната и тероризма.\"Ние никога не сме намирали извинение за тиранията и винаги ще защитаваме безгласните\", добави Рохани, като завърши своята реч, поставяйки под въпрос американските усилия в Близкия изток, които според него само са довели до война и ръст на тероризма и екстремизма.Президентът на Иран изтъкна още, че потенциалните военни възможности на Иран, включително ракетите, са само средства за отбрана за поддържане на мира и стабилността в региона. Коментирайки икономиката, Рохани изтъкна, че стратегическият избор на страната за постигане на устойчив и балансиран растеж е широкото глобално партньорство.Вчера Тръмп нарече правителството на Иран \"корумпирана диктатура под фалшивата маска на демокрацията\", критикувайки жестоко Ислямската република за подкрепата, която оказва на екстремисти в целия Близък изток.", "date": "2017.09.20", "title": "Обвиненията на САЩ са безпочвени и нелепи, изригна Иран"}
{"url": "https://news.bg/politics/ekozashtitnitsi-poiskaha-ostavkata-na-ekoministar-neno-dimov.html", "text": "Над 100 екозащитници протестищи пред сградата на Народното събрание поискаха оставката на екоминистър Нено Димов.Недоволството им е провокирано от това, че миналата седмица депутатите са отхвърлили наложеното от президента вето върху промените в Закона за околната среда. Според протестиращите така най- големите и опасни от гледна точка на околната среда проекти ще могат да бъдат обжалвани само на една инстанция. Те посочват, че такова едноинстанционно производство за околната среда няма в нито една държава, която е членка на ЕС.Владислав Панев, съпредседател на партия \"Зелените\" каза пред журналисти, че с последните промени, не само в Закона за околната среда, а също така и в АПК и др. закони, се концентрира влиянието в изпълнителната власт.Изпълнителната власт става все по-безконтролна, смята Панев.По думите му по този начин \"голямата корупция има по-голям шанс да бъде осъществена\". Панев заяви, че започват консултации с лицата, които имат право по конституция да сезират Конституционния съд, за да бъдат дадени част от промените в Закона за околната среда на съда.Борислав Сандов, член на националния съвет на \"Зелените\", допълни, че този акт, който е сътворил Народното събрание, ще доведе до неприятности свързани с отношенията между България и ЕС.Друг проблем, според Сандов, са промените в АПК, които са минали на първо четене и предстои да бъдат гласувани на второ четене, ще се създаде \"много опасният прецедент\", в който достъпът на гражданите, организациите и бизнеса до правосъдие ще бъде силно ограничен чрез налагане на имуществена цензура. Сандов уточни, че чрез увеличаването на входните такси за дела ще се създаде имуществена преграда пред българските граждани.Сандов каза, че \"беззъбата парламентарна опозиция\" няма своето желание да действа и се налага да действат \"Зелените\".", "date": "2017.09.20", "title": "Екозащитници поискаха оставката на екоминистър Нено Димов"}
{"url": "https://news.bg/int-politics/avstriya-pritesnena-migrantite-veche-minavat-prez-rumaniya-i-balgariya.html", "text": "Трафикантите на хора намират нови маршрути през Балканите за нелегално влизане и придвижване на мигранти и бежанци в Европейския съюз. Това предупреди австрийският военен министър Ханс Петер Доскозил.\"Балканският маршрут все още не е напълно затворен\", заяви Доскозил в интервю за германския в. \"Велт\".\"Можем да видим, че бежанците, които например идват от Гърция и Сърбия, сега използват маршрута през Словакия, за да отидат на север. Те поемат пътя през Румъния и България\", изтъкна Доскозил, обяснявайки, че това се дължало на факта, че Унгария и Македония контролират границите си.Имайки предвид новите мигрантски маршрути, австрийският министър на отбраната посочи, че не смята, че страната му е достатъчно сигурна.\"Агенцията за граничен контрол на ЕС \"Фронтекс\" не може да осигури европейските външни граници по начина, по който е необходимо\", подчерта Доскозил, добавяйки, че Австрия е реагирала, като използва полицейски и военни сили за извършване на \"прикрити\" гранични проверки.Доскозил обяснил, че австрийската армия никога преди не е било необходимо да подкрепя полицията по този начин, но сега това е необходимо. Той също така призова Европейската комисия да излезе с по-устойчиви решения по темата.", "date": "2017.09.20", "title": "Австрия притеснена - мигрантите вече минават през Румъния и България "}
{"url": "https://news.bg/regions/gradushka-udari-galiche.html", "text": "Градушка удари селата в общините Борован и Бяла Слатина тази вечер, съобщи bTV.Едно от засегнатите населени места е село Галиче, където към 18 часа ледени късове с големина на лешник се изсипаха над селото в продължение на десет минути. Сигнали за силна градушка има и в Долни Дъбник.Засега няма данни за сериозни щети и пострадали хора. Най-засегната е гроздовата реколта. Веднага след стихията над селото грейна слънце.", "date": "2017.09.20", "title": "Градушка удари Галиче"}
{"url": "https://news.bg/crime/stolichnata-politsiyata-izdirva-15-godishen.html", "text": "Столичната полиция издирва 15-годишния Траян Стефков Янков, съобщиха от МВР. Той е търсен заради извършени от него кражби.Хората, които имат информация къде може да бъде открит, ще помогнат за издирването му като позвънят на спешния тел. 112 или в най-близкото районно управление при гарантирана анонимност.", "date": "2017.09.20", "title": "Столичната полицията издирва 15-годишен "}
{"url": "https://news.bg/int-politics/sasht-tryabva-da-ochakvat-bolezneni-otgovori-ot-iran.html", "text": "Началникът на Революционната гвардия на Иран обяви, че САЩ трябва да изпитат \"болезнени отговори\" след тежките критики на американския президент Доналд Тръмп срещу Техеран пред Общото събрание на ООН вчера, съобщава \"Ройтерс\".В първата си реч пред Общото събрание на ООН Тръмп нарече Иран \"корумпирана диктатура\" и го обвини, че подкрепя тероризма и дестабилизира Близкия изток. Той също така намекна, че може да денонсира ядреното споразумение с Техеран от 2015 г.\"Предприемането на решителна позиция срещу Тръмп е само началото на пътя\", коментира ген. Мохамед Али Джафари, цитиран от новинарския сайт на Революционната гвардия.\"Това, което е стратегически важно, е, че Америка ще е свидетел на по-болезнени отговори в действията, поведението и решенията, които Иран ще вземе през следващите месеци\", предупреди началникът на Революционната гвардия.През последните месеци се засили напрежението между Иран и САЩ в Персийския залив, като и двете страни се обвиняват взаимно за провокативни маневри с военни кораби.Джафари призова иранският президент Хасан Рохани да отговори решително на Тръмп в речта си пред Общото събрание по-късно днес.\"С последователните и изтощителни поражения, пред които бяха изправени американците в региона от Иран, естествено е тяхната нервна система и съгласуваност на мисълта да се разпаднат\", подчерта генералът.В речта си пред ООН Тръмп нарече \"позор\" ядреното споразумение от 2015 г., договорено между Иран и шестте световни сили и подкрепено от неговия предшественик Барак Обама. Съгласно споразумението Иран се съгласи да ограничи ядрената си програма в замяна на облекчаване на икономическите санкции.Междувременно посланикът на САЩ в ООН Ники Хейли коментира, че Тръмп не бил доволен от ядреното споразумение с Иран, но не бил давал сигнал, че ще се откаже от него, като тя притисна Техеран да прекрати изпитанията на балистични ракети и да спре подкрепата за тероризма и трафика на оръжия. ", "date": "2017.09.20", "title": "САЩ трябва да очакват \"болезнени отговори\" от Иран"}
{"url": "https://news.bg/int-politics/kataluniya-obvinyava-madrid-v-nalagane-na-izvanredno-polozhenie.html", "text": "Министерството на вътрешните работи на Испания въвежда рестрикции в съответствие с решението на Конституционния съд относно незаконият референдум в Каталуния, съобщават от министерството.Според регионален лидер в Каталуния, Мадрид \"де факто\" налага извънредно положение.Гражданската гвардия и Националната полиция са издали инструкция, която променя специфични разрешителни, лицензи, работно време и графици за служители във връзка референдума.Всичко това е част от извънреден механизъм, създаден да осигури спазването на решението на Конституционния съд да прекрати незаконния референдум на 1 октомври в Каталуния. От тези указания двете генерални дирекции са информирали асоциациите на гражданската гвардия и полицейските съюзи на Националната полиция.Срокът на валидност на инструкцията е от 20 септември до 5 октомври, който може да бъде удължен, ако обстоятелствата го препоръчват.Генералната дирекция на полицията създава специално звено за безопасност в обхвата на държавните сили за сигурност, за да приложат тази резолюция.", "date": "2017.09.20", "title": "Каталуния обвинява Мадрид в налагане на извънредно положение"}
{"url": "https://news.bg/crime/mvr-prevantivno-mesti-rok-festival-zaradi-romite.html", "text": "От МВР превантивно искали да спрат провеждането на рок фестивал. Полицаите били притеснени от напрежение с ромите в района, информира Нова телевизия.Планираното събитие било за 9 септември, организатор на рок фестивала - читалище \"Христо Ботев 1941\" в село Секулово. В края на август от полицията в Дулово са изпратили писмо до читалището.\"По-голяма част от жителите на село Секулово са от ромски произход. Това фактическо положение, както и предвидения нетрадиционен за културата на ромския етнос вид музикални изпълнения, създават предпоставки за извършване на провокационни действия на етническа основа, които е възможно да прераснат в масови нарушения на обществения ред. Необходими са промени в мястото на провеждане на организираното мероприятие\".След преговори, събитието се провело на уреченото място и време, избрано от организаторите.След като историята стигна до медиите, от МВР-Силистра публикуваха уточнение, в което уточняват, че полицията работи превантивно.\"По никакъв начин ОДМВР-Силистра не е налагала забрана за провеждане на рок концерта. Той се е състоял на планираната дата и е преминал без нарушения на обществения ред, за което са били ангажирани полицейски служители от РУ-Дулово и РУ-Силистра.Съгласно чл. 6, ал. 1, т. 8 от Закона за МВР, една от основните дейности на вътрешното ведомство е превантивната. В този смисъл и на основание чл. 30 а от същия Закон, преди всяко публично събитие, каквото е и рок фестивалът в село Секулово, задължително се провежда комплекс от охранителни мероприятия с оглед осигуряване безопасността на хората.След охранително обследване полицейски служители, обслужващи района на селото, са преценили мястото като неподходящо за рок събитието и в писмо са направили предложение то да бъде променено\", гласи уточнението на МВР.", "date": "2017.09.20", "title": "МВР превантивно мести рок фестивал заради ромите"}
{"url": "https://news.bg/world/brekzit-mozhe-da-sazdade-nov-ezik.html", "text": "Брекзит може да доведе до развитието на нова форма на английския език, става ясно от , цитирано от \"Индипендънт\".Доктор Марко Модиано от шведския университет Йевле заяви, че вече има признаци, че \"евроанглийския\" се развива по свой различен начин в говоримата си форма.И това евентуално може да бъде систематизирано в речник и да бъде преподавано в училищата по същия начин както американския и австралийския английски днес, ако английският се запази като лигва франка в ЕС след напускането на Великобритания.Европейците може също да решат да приемат американската система за транслитерация, поясни Модиано в списание World Englishes. Според него това би означавало 443 милиона души да използват тази система.Евроанглийският вече има свои дефиниции за някои думи, базирани на \"евроспийк\" (Eurospeak) в Брюксел.", "date": "2017.09.20", "title": "Брекзит може да създаде нов език"}
{"url": "https://news.bg/int-politics/v-ungariya-podgotvyat-natsionalno-dopitvane-za-soros.html", "text": "Унгария се готви да стартира процедура по провеждането на ново национално допитване относно американския финансист и филантроп Джордж Сорос, обявиха от правителството, шест месеца преди провеждането на парламентарните избори, съобщава \"Франс прес\".Кампанията ще има за цел да бъдат проучени обществените нагласи за \"плана на Сорос\", като вероятно ще бъде стартирана през следващия месец, заяви говорителят на правителството, без да дава повече подробности.Миналата седмица високопоставен член на управляващата партия \"Фидес\" изтъкна, че този \"план на Сорос\" включва Европа, приемаща 1 млн. мигранти годишно и разрушаването на граничните огради на Унгария, издигнати срещу мигрантите.Премиерът Виктор Орбан редовно атакува родения в Унгария Сорос през последната година, наричайки го \"обществен враг\" заради предполагаемата му подкрепа за неконтролираната масова имиграция.Друго национално допитване по-рано тази година също се фокусира върху Сорос, смятан за либерално \"чудовище\" от Будапеща, който финансира множество организации на гражданското общество в Централна и Източна Европа.Образът на усмихващия се 87-годишен финансист украсява агитационни плакати на билбордове, на които има послание, приканващо унгарците \"да не позволят на Сорос да се смее последен\".Плакатите, някои от които са изрисувани с антисемитски графити, бяха масово заклеймени, включително от самия Сорос и основната организация на евреите в Унгария, която ги нарече \"злостни\".Тази инициатива е последната от серията от финансирани от данъкоплатците национални допитвания, инициирани от правителството на Орбан, включващи въпросници, изпратени до домакинствата, както и кампании в масмедиите за информиране на обществото.Първото национално допитване от тази серия беше проведено през 2015 г., което включваше въпросник, питащ домакинствата за \"имиграцията и тероризма\".Друга кампания, озаглавена \"Нека спрем Брюксел\", поиска от гражданите съвет за това как да се справят с политиките на Европейската комисия, които според правителството застрашават независимостта на унгарците.", "date": "2017.09.20", "title": "В Унгария подготвят национално допитване за Сорос "}
{"url": "https://news.bg/comments/21-prichini-da-sme-obideni-no-ne-za-1-po-malko-shokolad.html", "text": "Омбудсманът Мая Манолова  на храните на международни компании. Не само прегърна, ами направо тръгна на кръстоносен поход. Направи широка дискусия и даде няколко интервюта, като основен довод за активността си посочва, че \"това било обидно за българина\".Тъй като хората плащат заплатите на българските администратори, включително и на Омбудсмана на Републиката, т.е. г-жа Манолова е наша служителка, може би е добре да й помогнем да си преподреди приоритетите.Затова, ето 21 причини да сме много по-обидени от 1% шоколад по-малко в някакво блокче (надлежно описано в етикетите и не нарушаващо никакви закони, разпоредби или други документи)А най-обидно е, че трябва да пиша всичко това. Защото май го пише в длъжностната характеристика на държавната администрация. В този ред на мисли, г-жа Манолова, като Ваш работодател, моля Ви, не се занимавайте с глупости. Вършете си работата. Може да започнете от горните точки. А може и от десетките други проблеми, които чакат оправяне. Иначе знаете какво става със служители, които не слушат обидените си работодатели. Нали?Предварително благодаря!Хубав ден!", "date": "2017.09.20", "title": "21 причини да сме обидени, но не за 1% по-малко шоколад "}
{"url": "https://news.bg/crime/zadarzhaha-narkoplasyori-pri-aktsii-v-haskovo-i-vidin.html", "text": "Голямо количество марихуана и наркотични растения откриха при акция служители на РУ - Хасково. Иззети са над 10 кг изсушена листна маса.В хода на полицейска операция, служители на РУ - Хасково извършили проверка в частен дом в село Тънково, общ. Стамболово. В двор, прилежащ към къщата, полицаите открили засадени 36 растения от рода на конопа с височина между 200 и 300 сантиметра.Последвали процесуално-следствени действия, при които под навес към стопанска постройка в имота били намерени съцветия от изсушена зелена листна маса, под формата на глави, с общо тегло 7350 г, а в помещение - още 3500 г съцветия, както и две електронни везни и плик със семена от марихуана. При полевия наркотест листната маса дала положителна реакция на марихуана.С полицейска мярка за срок до 24 часа в РУ - Хасково е задържан криминално проявен 32-годишен мъж от Кърджали, обитател на имота. Той признал, че наркотикът е негов. По случая е образувано досъдебно производство.На територията на ОД МВР-Видин е проведена специализирана полицейска операция, насочена срещу наркоразпространението в региона. Действията на криминалистите стартирали в град Грамада. Там, в имот обитаван от 27-годишния С.Ц., криминално проявен и осъждан, полицейските служители открили 206 конопени стръка. Работата по случая продължава, в ОД МВР-Видин е образувано досъдебно производство за извършено престъпление.В района на детска градина в к-с\"Вида\" във Видин, е засечен 16-годишен от село Гъмзово. От непълнолетния криминалисти иззели 7 грама зелена суха, листна маса, индикирала на канабис при наркотеста. Момчето е задържано, а по случая образувано досъдебно производство.В същия район бил установен и 20-годишния Л.Т., докато укривал под перваз на прозорец от сградата пакетче с 1 грам канабис. Той е задържан и срещу него в РУ-Видин е образувано бързо производство.Метална кутия, съдържаща сух канабис, била иззета от апартамент, обитаван от 17-годишен видинчанин в к-с \"Вида\". Непълнолетният е задържан, а по случая образувано досъдебно производство.В центъра на Видин, униформени спрели за проверка 37-годишния Д.П., местен жител. Той доброволно предал на полицаите 10 хапчета \"Ривотрил\". След полунощ до заведение в к-с \"Бонония\" служители от автопатрула проверили 33-годишния И.В. И той, доброволно с протокол, предал 18 хапчета \"Ривотрил\".Активните полицейски действия, за пресичане на уличното наркоразпространение, и проверките в районите на училищата и детските градини в областния град продължават.Разкиравнето и предотвратяването на престъпления, свързани с наркотични вещества остава сред основните приоритети в работата на служителите на ОД МВР-Видин.", "date": "2017.09.20", "title": "Задържаха наркопласьори при акции в Хасково и Видин"}
{"url": "https://news.bg/world/nato-zakleymi-noviya-dogovor-na-oon-za-zabrana-na-yadrenite-orazhiya.html", "text": "НАТО заклейми договор на ООН за забрана на ядрените оръжия като нереалистичен и предупреди, че носи риск да подкопае международния отговор срещу ядрената програма на КНДР, информира АФП.През юли ООН прие договора, макар че нито една от деветте ядрени държави не взе участие в оформянето му или в гласуването му. Три страни членки на НАТО, Великобритания, Франция и САЩ, незабавно обявиха, че нямат намерение да се присъединят.Според НАТО договорът \"пренебрегва реалностите около засилващите се предизвикателства в международната среда със сигурността\" на фона на растящите заплахи, конкретно от Пхенян, който наскоро проведе шесто ядрено изпитание.\"\", отбелязват от военната организация.\"\", пояснява се в съобщението.От НАТО допълват, че договорът ще доведе до разделение в момент, когато обединеният подход е повече от необходими при предотвратяване разпространението на ядрени оръжия.Според мнозина договорът е важна стъпка, но повечето членки на НАТО бойкотираха преговорите, както и Япония, която единствено пострада от ядрени атаки през 1945 г.НАТО също предупреди, че новият договор подкопава Договора за неразпространение на ядрени оръжия, който има за цел да предотврати разпространението на оръжия за масово поразяване.", "date": "2017.09.20", "title": "НАТО заклейми новия договор на ООН за забрана на ядрените оръжия"}
{"url": "https://news.bg/bulgaria/prokuraturata-obvini-uchenika-prebil-uchitel-v-sadovo.html", "text": "Прокуратурата в Асеновград обвини ученикът, пребил учител в Садово. 17-годишният А.Г от 12 клас на Професионална Селскостопанска гимназия - гр. Садово е обвинен в хулиганство, извършено с особена дързост и цинизъм, и нанасяне на лека телесна повреда на учител.Разследването е установило, че именно той е пребил учителя си. 17-годишният е задържан за 72 часа. Предстои да бъде преценено дали ще бъде внесено искане в Районния съд в града за вземане на мярка за неотклонение \"Задържане под стража\".По-време на разследването са разпитани свидетели, назначени са съдебно-медицинска експертиза на пострадалия учител и съдебно-психиатрична експертиза на обвиняемия.Доброволно са предали и дървения кол, с който момчето е било учителя.От прокуратурата обещават делото да бъде приключено в законноустановения срок за провеждане на бързо производство.По-рано днес говорителят на главния прокурор Румяна Арнаудова пък уточни, че е започнало бързо производство, което ще приключи в рамките на седем дни.Припомняме, че от Синдикат \"Образование\" настояват за най-строго наказание на ученика-агресор от Садово. \"Ще настояваме за незабавно изключване на ученика и търсене на отговорност по Наказателния кодекс с лишаване от свобода\", пише в официално тяхно писмо. По предложение на РСО \"Подкрепа\" - Пловдив ще бъде предоставена финансова и морална помощ на учителя Антон Велков, става ясно от писмото.Синдикат \"Образование\" ще предложи на МОН да организира и финансира професионална охрана на входовете и коридорите на \"рисковите\" училища. ", "date": "2017.09.20", "title": "Прокуратурата обвини ученика, пребил учител в Садово"}
{"url": "https://news.bg/crime/uslovna-prisada-za-mazh-sistemno-maltretiral-momche.html", "text": "Мъж се призна за виновен за системен бой над момче, довел до ампутация на части от пръстите на краката на детето, съобщиха от прокуратурата във Враца.На Коцев е наложена условна присъда - \"лишаване от свобода\" за една година и шест месеца с тригодишен изпитателен срок, както и обществено порицание чрез местния печат.Обвиняемият Георги Коцев, малтретирал малолетно момче и оставил без надзор дъщерите си, е причинил лека телесна повреда на малолетния Цветелин В. Оставил е без надзор и достатъчна грижа двете си малолетни дъщери. Коцев е е сключил споразумение с Районна прокуратура - Враца.Подсъдимият нанасял системен побой на момчето - с ръце, с колан и с тояга. Нараняванията от ударите довели до временно разстройство на здравето на детето - некротични участъци в стадий на гранулации в областта на дясно ходило, участъци от епителизация на кожата в различни части на тялото с последваща ампутация на фаланги на пръстите на двата долни крайника, пише в обвинителния акт.В продължение на месеци бащата не се грижил и за двете си дъщери, с което създал опасност за тяхното физическо, душевно и морално развитие.Определението на съда има характер на влязла в сила присъда и не подлежи на обжалване.", "date": "2017.09.20", "title": "Условна присъда за мъж, системно малтретирал момче"}
{"url": "https://news.bg/world/berlin-ne-e-poluchaval-predlozhenie-za-urezhdane-na-razvoda-s-velikobritaniya.html", "text": "Великобритания не е отправяла предложение към германското правителство относно сумата, която е готова да плати за уреждане на задълженията си при напускането на ЕС.Това заяви говорител на германското правителство, цитиран от Ройтерс.\"\", каза говорителят пред журналисти, отговаряйки на статия на \"Файненшъл таймс\", в която се отбелязва, че Лондон е уведомил германския канцлер Ангела Меркел, че е готов да плати 20 милиарда евро.Представителят в Берлин добави, че не са получили никакви конкретни предложения от британското правителство.", "date": "2017.09.20", "title": "Берлин не е получавал предложение за уреждане на развода с Великобритания"}
{"url": "https://news.bg/curious/svarshvat-antiobititsite-bie-kambanata-szo.html", "text": "Твърде малко нови антибиотици са в процес на разработване, за да се противодейства на заплахата от мултирезистентни инфекции. Това се предупреждава в нов доклад на Световната здравна организация (СЗО), съобщава CNN.Още по-тревожно е, че вероятно скоростта на увеличаване на резистентността към антибиотиците ще изпревари забавения процес на разработване на лекарства.Към май тази година са били разработвани общо 51 антибиотика и 11 биологични продукта - медицински продукти, които често се произвеждат от естествени източници.\"Идеята е, че биологичните продукти биха могли да заменят употребата на антибиотици, което би могло да помогне за преодоляване на проблема с резистентността\", изтъква Питър Бейър, който е автор на доклада и старши съветник в СЗО.Изглежда, че този голям брой потенциални нови лекарства трябва да е достатъчен, но се оказва, че това съвсем не е така.Първо, само 33 от антибиотиците, които се разработват, са насочени към приоритетни патогени. Тази година СЗО публикува списък с дузина \"приоритетни патогена\": 12 отделни семейства от резистентни на антибиотици бактерии, които представляват най-голямата заплаха за човешкото здраве.Сред приоритетните патогени е устойчивата на лекарствени препарати туберкулоза, която убива около 250 хил. души по света годишно, както и разнообразни резистентни щамове, които са отговорни за инфекции в болници и домове за възрастни и сред пациенти, чиито грижи изискват вентилатори и катетри.От 33-те потенциални лекарства за лечение на приоритетни вирусни инфекции, само осем са иновативни лечения. Другите 25 са просто модификации на съществуващите семейства антибиотици. В най-добрия случай 25-те ще бъдат краткосрочни решения, тъй като се очаква бактериите да се адаптират бързо и да са резистентни на тези нови (макар и донякъде познати) лекарства, според СЗО.", "date": "2017.09.20", "title": "Свършват антиобитиците, бие камбаната СЗО"}
{"url": "https://news.bg/world/uraganat-mariya-otne-zhivota-na-8-dushi.html", "text": "Ураганът \"Мария\" отне живота на 8 души до момента, съобщава АП.Съветник на премиера на Доминика заяви, че до момента е потвърдена смъртта на седем души. Хартли Хенри не разкри подробности как са загинали.По-рано стана ясно, че един човек е загинал на френския остров Гваделупа.Хенри добави, че електричеството и комуникациите са прекъснати след унищожителния ураган, засегнал страната.По думите му много обществени сгради и жилища са унищожени.Ураганът връхлетя Доминика в понеделник и вторник и сега е над Пуерто Рико, придвижвайки се в северозападна посока.Близо 900 000 души са останали без електричество в Пуерто Рико, където силните ветрове събарят метални покриви, чупят стъкла и изкореняват дървета.Окото на урагана се движи със 17 километра в час на 50 километра югоизточно от Сан Хуан, а поривите на вятъра достигат 182 километра в час. Само преди няколко часа ураганът отслабна от пета на четвърта степен.За последно толкова силен ураган връхлита територията през 1932 г., а най-силният е през 1928 г., когато е с пориви на вятъра 257 километра в час.", "date": "2017.09.20", "title": "Ураганът \"Мария\" отне живота на 8 души"}
{"url": "https://news.bg/bulgaria/golyamo-kolichestvo-narkotitsi-izzeti-ot-stolichnite-mladost-i-pavlovo.html", "text": "Полицейска акция провери апартаменти в на територията на ж.к. \"Младост\" и кв. \"Павлово\" в столицата. В жилищата бяха намерени големи количества наркотици - 2.3 кг марихуана, приблизително 1 килограм амфетамин и 243.71 г кокаин. Открита е и добре оборудвана оранжерия с 180 насаждения.Осем души за заведени в полицията, а след разпит петима са задържани за до 24 часа. Трима  от тях са криминално проявени.Работата на столичните криминалисти продължава и днес. Действията се провеждат под ръководството на Софийската градска прокуратура. Двама от задържаните са привлечени като обвиняеми - единият за съхранение на наркотици с цел продажба, а другия за склоняване към употреба на дрога. За обвинените в престъпления, Софийска градска прокуратура е удължила мярката за неотклонение до 72 часа.", "date": "2017.09.20", "title": "Голямо количество наркотици иззети от столичните \"Младост\" и \"Павлово\""}
{"url": "https://news.bg/world/nyama-da-napadame-zapada-uveryava-lukashenko-po-vreme-na-ucheniyata-zapad-2017.html", "text": "Беларус съобщи, че Западът няма причина да се страхува от нападение на Русия или че Москва може да остави войските си след военните игри \"Запад-2017\", които се провеждат в двете съюзни държави, информира Ройтерс.Москва многократно обяви, че ученията от 14 до 20 септември са с отбранителен характер и не са насочени към трета държава или група от страни. НАТО се безпокои, че игрите могат да бъдат използвани като тайна операция за разполагане на военнослужещи и бойна техника в Беларус.\"Опитът да се дискредитират ученията е изключително непрофесионален\", смята беларуският президент Александър Лукашенко.\"\", каза той пред журналисти на полигон на 75 километра източно от столицата Минск, където държавният глава наблюдава маневрите на последния ден.\"\", каза Лукашенко, облечен с камуфлаж като върховен главнокомандващ.Днес Кремъл обяви, че е предоставил изчерпателна информация за ученията преди започването им на военните аташета на всички заинтересовани страни и са допуснали външни наблюдатели.По време на визита в София полският премиер Беата Шидло заяви, че Варшава е против отмяна на западните санкции срещу Русия.\"\", каза Шидло по време на пресконференцията в българската столица.", "date": "2017.09.20", "title": "Няма да нападаме Запада, уверява Лукашенко по време на ученията „Запад-2017”"}
{"url": "https://news.bg/crime/da-se-pravyat-tsarkvi-v-mahalite-prizovaha-ot-tsentara-za-razvitie-na-romite.html", "text": "В София и в цялата страна в ромските махали навлиза радикалният ислям. Нужно е да се вземат мерки. Това стана ясно от думите на председателя на Националния център за развитие на ромите в България Петко Асенов по време на пресконференция в БТА.Той ще поиска от Министерския съвет да направят проверка относно това защо в Бургас деца се извозват до някъде и им се дава храна,пари и дрехи. Службите трябва да знаят какво се случва в страната ни. Те трябва да вземат мерки, подчерта председателят на Националния център за развитие на ромите в България Петко Асенов.Той се възмути, че от ДАНС и от ГДБОП му звънели, за да искат от него информация във връзка с това дали в махалите навлиза радикалният ислям. При посещение наскоро в Пазарджик бил впечатлен, че има много жени с бурки.\"Когато бях там имах чувството, че съм в Афганистан\", каза Асенов. Той е на мнение, че мястото на православната църква е в ромските махали. \"Вместо да се правят джамии, да се правят църкви\", призова Асенов.", "date": "2017.09.20", "title": "Да се правят църкви в махалите, призоваха от Центъра за развитие на ромите"}
{"url": "https://news.bg/int-politics/hilari-klintan-razkritikuva-ostro-tramp-podigra-se-na-putin.html", "text": "Хилари Клинтън разкритикува остро речта на американския президент Доналд Тръмп пред Общото събрание на ООН, подчертавайки, че тя била \"много мрачна и опасна\".Говорейки в шоуто на Стивън Колбърт, Клинтън коментирала, че речта на Тръмп не била \"посланието, което лидерът на най-великата страна в света трябва да отправя\".Опонентката на Тръмп в надпреварата за Белия дом през миналата година изтъкна, че подходът на президента трябва да е по-дипломатичен, като добави, че наричането на вожда на Северна Корея Ким Чен-ун \"ракетен човек\" също било погрешно.Тръмп заплаши вчера да \"унощожи\" режима в Северна Корея, наблягайки на американската военна сила, докато използва добре известния си лозунг \"Америка на първо място\".\"Ракетният човек е на самоубийствена мисия за себе си и за режима си\", подчерта американският държавен глава пред множество световни лидери на Общото събрание на ООН в Ню Йорк.Клинтън също така се подиграла на руския президент Владимир Путин за това, че си разтворил неприлично краката на една от срещите им.Бившият държавен секретар на САЩ също коментирала, че Путин се намесил в американските президентски избори, тъй като \"ѝ имал зъб\" още от преди, като конфликтите помежду им били по различни поводи.По думите на Клинтън, руският президент изглеждал разтревожен, защото тя е жена, добавяйки, че той вероятно също е бил \"гневен и разочарован\" от рухването на Съветския съюз.", "date": "2017.09.20", "title": "Хилари Клинтън разкритикува остро Тръмп, подигра се на Путин"}
{"url": "https://news.bg/world/obshto-petima-zadarzhani-za-terora-v-london.html", "text": "Още двама мъже са задържани в Южен Уелс във връзка с терористичната атака в лондонското метро в петък, съобщи БиБиСи.Общият брой на арестуваните достигна пет души.48-годишен мъж и 30-годишен мъж са задържани за тероризъм в ранните часове след претърсване на адрес в Нюпорт.Продължава претърсването на още два адреса в града, поясниха от полицията.Британската медия припомня, че 30 души пострадаха при частичното взривяване на самоделно взривно устройство в лондонското метро в пиковете часове.Във вторник вечерта властите задържаха 25-годишен в Нюпорт, а в събота арестуваха 18-годишен в Дувър и 21-годишен в Западен Лондон.", "date": "2017.09.20", "title": "Общо петима задържани за терора в Лондон"}
{"url": "https://news.bg/regions/fandakova-iska-asfalt-vmesto-paveta-v-chast-ot-stolichniya-bul-al-dondukov.html", "text": "Специализиран експертен съвет в Министерството на културата да съгласува активните ленти за движение в участъка на бул. \"Ал. Дондуков\" от ул. \"Г. С. Раковски\" до бул. \"В. Левски\" да бъдат изпълнени с асфалт, съобщиха от столична община.Това предложение е направила кметицата на София Йорданка Фандъкова в писмо до министъра на културата Боил Банов. Столичният градоначалник иска специализирания експертен съвет да разгледа отделно участъка от бул. \"Княз Ал. Дондуков\" между ул. \"Г. С. Раковски\" и бул. \"В. Левски\", като се съобрази с внесения от Столична община проект за полагане на асфалтова настилка на активните ленти за движение.Припомняме, проблемът дали да се запазят паветата на бул. \"Ал. Дондуков\" или да се комбинира пътната настилка с асфалт и павета беше основата на спора, който забави ремонта на централния столичен булевард.По време на обсъжданията становище на Националния институт за недвижимо културно наследство задължи Столична община при реконструкцията на бул. \"Княз Ал. Дондуков\" да възстанови и положи нова гранитна паважна настилка. След това решение обектът бе разделен на две части.Първата част, в историческия център, която води до Ларгото и до бул. \"Цар Освободител\" вече е реконструирана с гранитен паваж, както постанови Националния институт за недвижимо културно наследство.От 15 септември започна изпълнението на Втория етап - от ул. \"Г. С. Раковски\" до бул. \"В. Левски\". Този участък е заключен между улици, които са асфалтирани, част от него и в момента е асфалтирана, а след него бул. \"Ал. Дондуков\" продължава с изпълнена изцяло асфалтова настилка.В участъка автомобилното движение е интензивно и при изпълнение на асфалтова настилка ще понижим чувствително както нивата на шум, така и запрашаването, се посочва в аргументите на столичния кмет Фандъкова.Тя описва, че с изпълнението на гранитна настилка по бул. \"Княз. Ал. Дондуков\" от ул. \"Сердика\" до ул. \"Г. С. Раковски\" е запазен характерния паваж в историческия център на София. \"В този участък съхранението на настилката кореспондира с тази по бул. \"Цар Освободител\" и се вписва по естествен начин с археологическия комплекс на Древна Сердика на Ларгото. От своя страна отсечката от булеварда между ул. \"Г.С. Раковски\" и бул. \"В. Левски\" е отдалечена от традиционните исторически туристически маршрути в центъра на София\", мотивират се от столична община.", "date": "2017.09.20", "title": "Фандъкова иска асфалт вместо павета в част от столичния бул. \"Ал. Дондуков\""}
{"url": "https://news.bg/society/stotitsi-sluzhiteli-na-emko-protestiraha-pred-parlamenta.html", "text": "Стотици служители на военните заводи \"Емко\" излязоха на протест пред парламента. Те настояват лиценза на завода да бъде върнат. Работниците се притесняват, че ще останат без работа.Служителка на завода в Трявна сподели пред news.bg, че това, което ги е накарало да се съберат пред Народното събрание, е най-накрая да бъдат чути. \"Искаме да ни върнат лицензите и да си работим спокойно, да си имаме хляб, защото ние сме от малък град и при нас няма работа\", заяви тя.По думите ѝ, когато заводът е бил на дъното никой не го е искала, а сега, когато той процъфтява искат да им вземат завода. Протестиращите развяха лозунги \"Не ни изхвърляйте на улицата\", \"Искаме си завода\" и \"Спрете войната срещу нас\".Автобуси от цялата страната пристигнаха сутринта в центъра на столицата. Протестиращите настояват за спешни действия от страна на държавата. Пред протестиращите се появиха и депутати от БСП. Поканиха ги на разговор в Народното събрание, но депутатите бяха освирквани. Хората настояват управляващите да излязат при тях.Малко по-късно протестиращи от ЕМКО отидоха  на среща с червените депутати в НС. Те влязоха ядосани в законодателния орган, защото не ги пуснали с тениски с надпис ЕМКО. Това се считало за агитационен и рекламен материал.\"Това е работното облекло на работещите и служителите\", заяви преди срещата Славчо Димиев. Хората очакват законотворците да повлияят по законов начин на институциите и да се спре с унищожаването на предприятието.Многократно са искани срещи с икономическото ведомство. Отговор няма. \"Аз гражданинът Славчо Димиев съм много ниско там долу в калта да искам среща с министъра\", сподели той като подчерта, че най-вероятно това си мислел Емил Караниколов за работниците в ЕМКО.\"Но аз съм същият гражданин, какъвто е и той\", смята Димиев. По Конституция всички граждани имат равни права. Директорът на ЕМКО Монтана е категоричен, че спрямо предприятието от страната на държавните институции има чисто заяждане.Предприятието няма нужда да се спасява, категоричен бе Красимир Пъдарев. Умишлено се правели спънки пред дейността на ЕМКО. Всички нередности са отстранени, според него. В Монтана работят около 400 души. В Трявна с дейността на предприятието са заети 650 човека.\"БСП за България\" ще настоява в следващата сряда да бъде изслушан министърът на икономиката в икономическа комисия по проблем с \"Емко\". Зам.-председателят на \"БСП за България\" Жельо Бойчев се срещна с представители на Инициативния комитет на заетите и работещите във военно-промишлен комплекс \"Емко\" от Трявна, Монтана и Белица, които протестираха пред парламента. От БСП поемат ангажимент да поставят въпросите как ще бъдат запазени работните места, как ще бъде гарантирано изпълнението на международните договори, които са подписани от дружеството.", "date": "2017.09.20", "title": "Стотици служители на \"Емко\" протестираха пред парламента"}
{"url": "https://news.bg/politics/balgariya-i-polsha-zaedno-branyat-minnodobivnata-si-industriya-pred-es.html", "text": "България и Полша ще защитават заедно миннодобивната си промишленост пред Брюксел. Това обяви министър-председателят Бойко Борисов след разговорите с колегата си от Полша Беата Шидло. Целта на двете държави е да удължат максимално живота на топлоелектрическите централи, захранвани с въглища.Премиерът изтъкна, че е обещал този разговор на полския си колега още по време на срещата му с представители на синдикати и миньори в Стара Загора. \"И България и Полша сме за спазването на всички екологични норми, имайки предвид нашата зависимост на енергетиката от въглищата и от добива максимално да се опитаме да удължим живота на топлоелектрическите централи и минодобивната промишленост, за което благодаря, че колежката се съгласи да работим заедно пред ЕК и в ЕС\".Двамата премиери са разговаряли за бъдещето на ЕС, за участието на двете държави в НАТО, както и за посланията по време на българското председателство на ЕС и разширяването на съюза в посока Западните Балкани.Полският премиер Беата Шидло не скри, че Полша има големи надежди към това председателство. По думите й Полша и България са страни, които смятат, че единността е в основата на развитие на ЕС.Полският премиер похвали страната ни за охраната на външните европейски граници и изтъкна, че действително тези задължения, които са наложени на България се изпълняват. По думите й Полша е отворена за сътрудничество и последващо разширяване на ЕС.\"Политиката към Западните Балкани трябва да бъде амбициозна и много отворена\", настоя Шилдо. По отношение на разширяването на Западните Балкани премиерът Борисов изтъкна, че младите хора ще отидат в посока Западна Европа, ако нямат подкрепата и перспективата.Заедност, стабилност, диалог, взаимни компромиси и мотивирано убеждаване на колегите в Европейския съвет, че трябва да дадем перспектива на Балканите, най-вече за хората, които работят там, за младите хора.\"В противен случай всичко това отново ще бъде изнесено към посока там, където са по-високи заплатите и неравенството и разликите ще станат по-големи. Рецептата за това нещо е присъединяване, свързаност, туризъм, култура, бизнес. Всички тези програми, по които и ние с Полша сме минали по този път. И е видима разликата в нашите страни след присъединяването в ЕС\", подчерта Борисов.", "date": "2017.09.20", "title": "България и Полша заедно бранят миннодобивната си индустрия пред ЕС"}
{"url": "https://news.bg/world/obama-zapochna-da-pecheli-pari-ot-dohodonosni-rechi-na-uolstriyt.html", "text": "Бившият президент Барак Обама започна да печели пари от доходоносни речи на \"Уолстрийт\" по-малко от година след напускането на Белия дом, съобщава АФП.Подобна практика от страна на Хилари Клинтън беше критикувана по време на президентската кампания през миналата година. Тя дори написа в новата си мемоарна книга, че съжалява за някои свои речи пред американския бизнес. Двама източници разкриха, че бившият президент на САЩ ще участва на конференция за здравеопазването следващата седмица, която ще бъде организирана от нюйоркската финансова компания Cantor Fitzgerald.Той ще изнесе реч, а след това ще отговаря на въпроси, поясниха източниците. Обама ще обсъди здравната си реформа от 2010 г., известна като \"Обамакеър\".Според източник бившият президент ще получи около 400 000 долара.През август Обама говори на събиране в Ню Йорк, организирано от чикагската компания Northern Trust. Според \"Блумбърг\" за участието си бившият лидер е получил 400 000 долара.Той също така е присъствал и на подобно мероприятие на Carlyle Group по-рано този месец.Това са и първите речи на Обама на \"Уолстрийт\" от напускането на Овалния кабинет на 20 януари. Иначе от май той участва на платени събития в Италия, Германия, Шотландия, Канада, Индонезия и Южна Корея.За по-късно този месец е запланувано и обръщение на събитие в Торонто, а също така и в синагога в Ню Йорк през януари 2018 г.Откакто напусна поста, президентът Обама прекарва времето си на публични и частни събития, платени и неплатени, заяви Кевин Люис, говорител на Обама.Според говорителя спечелените средства са позволили на президента да дари 2 милиона долара за програми за обучение на младежи с ниски доходи в Чикаго.", "date": "2017.09.20", "title": "Обама започна да печели пари от доходоносни речи на \"Уолстрийт\""}
{"url": "https://news.bg/int-politics/litva-obvini-rusiya-che-otrabotva-napadenie-sreshtu-sasednite-darzhavi.html", "text": "Президентът на Литва Далия Грибаускайте заяви пред Общото събрание на ООН, че военните учения на Русия и Беларус под наслов \"Запад-2017\" са част от информационната война и целят разпространяването на страх.Малко преди началото на речта на Грибаускайте делегацията на Русия е напуснала залата.\"Днес вниманието на света е насочено към Северна Корея и други региони, обаче същите методи на изнудване и агресия се използват в Украйна и по източните граници на НАТО. Около 100 хил. руски военнослужещи участват в ученията с нападателен характер \"Запад-2017\" на границите на балтийските държави и Полша и дори в Арктика\", коментира Грибаускайте пред трибуната на ООН.Според нея Москва \"репетира агресивни сценарии срещу съседните държави, обучавайки армията си да атакува Запада\".Държавният глава на Литва смята, че военният арсенал на Русия, освен оръжия, включва също така \"разпространяване на фалшиви новини и агресивна дестабилизираща пропаганда\". Строяща се АЕЦ в Беларус край град Островец Грибаускайте определи като \"геополитическо оръжие, несъответстващо на основните стандарти на международната ядрена енергетика\".Опасения за военните учения на Русия и Беларус бяха изразени от редица страни от НАТО и Украйна.", "date": "2017.09.20", "title": "Литва обвини Русия, че отработва нападение срещу съседните държави"}
{"url": "https://news.bg/world/londonska-ulitsa-e-evakuirana-zaradi-podozritelen-paket.html", "text": "Улица \"Ливърпул\" в Лондон е евакуирана, има заграждения и въоръжена полиция, която разследва подозрителен пакет, съобщава \"Индипендънт\"Полицията призовава обществото да избягва зоната на фона на текущата операция. Въоръжени офицери и екипи за обзезвреждане на взривове с кучета патрулират в районите Liverpool Street и Moorgate.Свидетелите съобщават, че влаковете вървят нормално, но пътищата край гарите са затворени. Лондонското полицейско управление заяви, че офицери са били разположени на \"Уилсън Стрийт\" след доклад за подозрителен пакет в района.\"Това ни беше съобщено за първи път в 9:52 ч. в сряда и понастоящем проучваме\", допълва полицията.\"Кордоните са поставени между Moorgate и South Place, Eldon Street и Blomfield Street, Wilson Street и South Street.\"Бихме посъветвали членовете на обществеността да избягват района\", коментира полицията.Припомняме, преди часове още двама мъже са задържани в Южен Уелс във връзка с терористичната атака в лондонското метро в петък.Общият брой на арестуваните достигна пет души.", "date": "2017.09.20", "title": "Лондонска улица е евакуирана заради подозрителен пакет "}
{"url": "https://news.bg/world/kremal-morgan-friyman-zhertva-na-emotsionalna-ekzaltatsiya.html", "text": "Кремъл не възприема на сериозно видеото на Морган Фрийман, в което призовава американците да се защитят от Русия, която напада Съединените щати.Това заяви говорителят на Кремъл Дмитрий Песков, цитиран от ТАСС.Според Песков Фрийман е \"жертва на емоционална екзалтация\"., поясни говорителят.Те стават жертва на такава емоционална екзалтация, продължение от Маккартизма бих казал, добави Песков.Руският представител подчерта, че Кремъл не вижда особена заплаха от разпространеното видео, тъй като \"очевидно подобно явление не се основава на реална информация, а носи емоционален характер\".", "date": "2017.09.20", "title": "Кремъл: Морган Фрийман  - “жертва на емоционална екзалтация”"}
{"url": "https://news.bg/int-politics/severna-koreya-zaplashi-sasht-sas-strashen-yadren-udar.html", "text": "Северна Корея заплаши САЩ, че ще бъдат изправени пред \"страшен ядрен удар и ужасна окончателна разруха\", съобщава официозната държавна новинарска агенция на изолираната комунистическа държава.Пхенян добави, че бил готов да унищожи \"вражеските бази\" в случай, че те покажат някакъв вид провокация.Ръководената от вожда Ким Чен-ун страна също така подчерта, че не се страхува от \"санкции, натиск и война\".\"КНДР има достъп до всичко и придоби всичко, което може да придобие, въпреки най-тежките санкции и блокада от враждебните сили\", се допълва в изявлението.Вчера американският президент Доналд Тръмп заяви, че ако САЩ бъдат принудени от правителството в Пхенян да се отбраняват, както и съюзниците си, няма да имат друг избор, освен да \"унищожи напълно Северна Корея.", "date": "2017.09.20", "title": "Северна Корея заплаши САЩ със \"страшен ядрен удар\""}
{"url": "https://news.bg/bulgaria/ministar-petkova-shte-nasochim-usiliya-za-napredak-po-energiyniya-paket.html", "text": "\"България подкрепя усилията за постигане на прогрес по преструктурирането на европейската електроенергийна система и завършването на единния вътрешен енергиен пазар в ЕС, който да функционира в полза на потребителите\", заяви българският енергиен министър Теменужка Петкова на провелото се в Талин, Естония неформално заседание на енергийните министри на съвета на Европейския съюз.На срещата се коментира активно развитието на електроенергийната система на ЕС и укрепването й чрез засилване на връзките между мрежите на страните.Министър Петкова се срещна и с делегациите на Германия, Австрия и Полша, на които представи приоритетите за предстоящото българско председателство в сферата на енергетиката.\"Ще насочим усилията си за постигане на напредък по \"енергийния пакет\", приемане на досиетата, свързани с енергийната ефективност и енергийните показатели на сградите. Подкрепяме стремежа на Европейската комисия за намаляване на административната тежест при управлението на Енергийния съюз\", каза още Петкова, представяйки опорните точки на председателството ни.По думите й по време на председателството страната ни ще акцентира върху засилване на сътрудничеството и изграждане на липсващата енергийна инфраструктура между страните от Западните Балкани.Министър Петкова и зам.-министъра на енергетиката на Полша Михак Куртика обсъдиха приетия от ЕК референтен документ за нови стойности за емисионни нива на вредни вещества в атмосферата.Двете държави споделят общата визия, че новите изисквания изправят енергийния сектор пред сериозно изпитание, тъй като големите горивни инсталации произвеждат значително количество от електроенергията.Министър Петкова проведе среща и с Клод Турме, докладчик по Регламента за управление на Енергийния съюз. Според него страните от Югоизточна Европа трябвада акцентират върху постигнатия си напредък по прилагане на мерки за енергийна ефективност", "date": "2017.09.20", "title": "Министър Петкова: ще насочим усилия за напредък по \"енергийния пакет\""}
{"url": "https://news.bg/int-politics/polsha-ne-podkrepya-padaneto-na-sanktsiite-sreshtu-rusiya-zayavi-beata-shildo-v-sofiya.html", "text": "\"Полша и Балтийските страни сме обезпокоени от това, което се случва в Русия\". Това заяви полският премиер Беата Шилдо в Министерския съвет след среща с българския си колега Бойко Борисов.Шидло бе категорична, че Полша е против свалянето на санкциите, докато Русия не изпълни Минските споразумения.Борисов от своя страна констатира, че този въпрос ще бъде обсъждан и по време и на нашето председателство. По думите му те могат да бъдат свалени, ако с аргументи бъдат убедени останалите държави. \"В спокоен аргументиран тон трябва да намерим прагматично решение\".\"По тази тема ще водим разговори. По тема НАТО - нямаме разминаване\", отчете още той.Решенията, отнасящи се за релокацията на бежанци, които бяха приети са погрешни. Този проблем е нерешен, констатира полският премиер Беата Шилдо в отговор на въпрос дали примерът на Полша да отказва релокацията на бежанци е добър за Европа.Шилдо заяви още, че Полша продължава да предоставя хуманитарна помощ и силно подкрепя защитата на външните граници. По думите й някои страни се опитват да делят Европа, за да защитят своите интереси. Тя бе категорична, че стойността при функционирането на ЕС е единството. \"Подписахме се в Рим под декларацията, където ясно е записано, че искаме единството да бъде запазено\", изтъкна още полският премиер.Според нея противопоставянето на Германия и Холандия на идеите на председателя Жан-Клод Юнкер за бързо приемане на всички членове на ЕС в Шенген и еврозоната се дължат на опит да се скрият някои проблеми на Европа, с които тя не може да се справи.Относно членството в Шенген, българският премиер Борисов изтъкна, че страната ни е изпълнила всички критерии. \"Това е казано на най-високо ниво в ЕК, ЕП\", посочи той. Относно членството в еврозоната, той посочи че страната ни кандидатства за чакалнята на еврозоната и не представлява никакъв риск за нея, предвид действието на Международния валутен борд, бюджетният излишък, ниският външен дълг и дефицит.По темата с релокацията на бежанците, премиерът посочи, че страната ни се е съгласила да приеме 1 200 души, за разлика от Полша.Той припомни, че на всеки европейски съвет настоява за решаването на тези въпроси. Решението е затваряне на всички граници - морски и сухопътни на ЕС и влизане само през легалните контролнопропускателни пунктове.\"Бягащите от война, бягащите от смъртта не можем да не ги закриляме, да не им помагаме\", посочи премиерът Борисов. \"Икономическите мигранти са друга тема\", категоричен бе Борисов и подчерта, че този процес трябва да се следи много внимателно .Борисов заяви, че настояваме да се движим в една скорост, кохезията в ЕС да продължава. Стана ясно, че полските туристи са се върнали на Черноморието. \"Върнаха се, защото ни е най-чисто морето и условията, които предлагаме сега са изключително добри\", увери Борисов.По думите му този диалог с Полша ще продължи като идеята е за регулярни ежегодни срещи.Относно Директивата за командироването на работниците, миграцията и сигурността Полша иска компромис. \"За нас е важно да намерим компромис, особено що се отнася до транспортните фирми\", подчерта полският премиер.Борисов от своя страна изрази своята увереност, че такъв компромис е възможен стига детайлите да се сложат на масата на преговорите. По думите му би могло да се направи такова диверсифициране на проблемите и експертите да намерят подробен балансиран вариант.", "date": "2017.09.20", "title": "Полша не подкрепя падането на санкциите срещу Русия, заяви Беата Шилдо в София"}
{"url": "https://news.bg/world/frenskite-medii-sa-totalno-nartsistichni-atakuva-makron.html", "text": "Френските медии са \"тотално нарцистични\". Това заяви френският лидер Еманюел Макрон на пресконференция в Ню Йорк, цитиран от \"Политико\".Президентът на Франция беше разкритикуван, че е позволил СиЕнЕн да вземе интервю преди френските медии след речта му пред Общото събрание на ООН, информира Европа 1.Самият Макрон защити решението си първо да даде интервю на американската медия.Той засегна дипломатическата си политика, Северна Корея и климатичните промени.\"\", изтъкна той.\"\", каза Макрон и добави, че френските медии изглежда са по-заинтересовани от \"комуникацията\", а не от \"съдържанието\".По време на предизборната кампания той разкритикува предишни президенти, че са поддържали \"твърде голяма близост с журналисти\". През септември той обвини журналистите, че са \"твърде заинтересовани със себе си и не достатъчно с държавата\".", "date": "2017.09.20", "title": "Френските медии са “тотално нарцистични”, атакува Макрон"}
{"url": "https://news.bg/crime/uslovna-prisada-za-20-godishen-ubil-velosipedist-na-am-hemus.html", "text": "По обвинителен акт на Окръжната прокуратура във Варна предаденият на съд водач Николай Н. от Провадия бе признат за виновен от състав на Варненския окръжен съд за причиняване смъртта на велосипедист в аварийната лента на автомагистрала \"Хемус\".При условията на съкратено съдебно следствие с признаване на вината си подсъдимият получи наказание 1,4 год. лишаване от свобода с тригодишен изпитателен срок и лишаване от право да управлява МПС за срока на наказанието.Тежкият пътен инцидент станал на 2 август 2014 г. Подсъдимият Николай Н., тогава на 20 години, навлязъл в аварийната лента на магистралата в посока летище Варна. Там застигнал 67-годишен велосипедист. Колелото на Руско Ч. било отхвърлено след удара, а автомобилът на Николай Н., който пътувал със скорост над 100 км в час, продължил да се движи. Пострадалият бил откаран в болница, където починал.Причина за смъртта му според заключението на съдебномедицинската експертиза е тежка комбинирана травма на гърдите и корема, с разкъсване на черния дроб и последвал излив на значително количество кръв в коремната кухина.По делото са назначавани няколко експертизи, след като експерт в тройната автотехническа експертиза година след инцидента се отказал от заключението си, че ударът на автомобила в колелото е бил в аварийната лента. Без да му бъде официално възложено, експертът си поставил сам задачи, на които си отговорил, като опровергал даденото по-рано заключение на тройната автотехническа експертиза. Той застъпил тезата на защитата, че ударът е бил в дясното платно на автомагистралата.Окръжната прокуратура във Варна назначила повторна комплексна автотехническа експертиза, която доказва къде и как автомобилът на подсъдимия е застигнал велосипедиста чрез повредените детайли след удара на колата в колелото, следите от задирания по асфалта, начупените храсти и разположението на двете превозни средства непосредствено след сблъсъка.Присъдата на Варненския окръжен съд подлежи на обжалване пред Апелативния съд в града.", "date": "2017.09.20", "title": "Условна присъда за 20-годишен, убил велосипедист на АМ \"Хемус\""}
{"url": "https://news.bg/world/100-g-sled-revolyutsiyata-v-rusiya-izlozhiha-arhivi-na-romanovi.html", "text": "От телеграми за ловни дружинки до изпълнени с мъка писма за Болшевишката революция - редица документи разкриват подробности за частния живот на руската царска фамилия Романови, съобщава АФП.Ценните исторически документи са върнати в Русия 100 години след революцията през 1917 г.Архивите, съдържащи писма, снимки и рисунки, са отнесени в Европа от членове на царската династия, избягали от хаоса и преследването по време на революцията.През юли държавната руска банка Сбербанк купува архива за 70 000 евро, след като притежателят, който не иска да се разкрие самоличността му, ги пуска за продажба.Сега, докато руснаците отбелязват 100 г. от края на Царска Русия, колекцията е изложена в музей в Царско село, бившата лятна резиденция на царете край Санкт Петербург.\"\", каза Ирина Распопова, уредник в музея.\"Тези архиви са огромен интерес за изследователите. Късметлии сме, че ги открихме\", добави тя.В колекцията има повече от 200 неща от периода 1860-1928 г., включително писма на цар Николай II, последният руски цар, както и на съпругата му Александра Фьодоровна, от баща му Александър III и няколко други членове на фамилията.Документите, написани на руски, френски и английски език на хартия, пожълтяла от дългия период, показват разглезеното всекидневие и свободното време на фамилията.", "date": "2017.09.20", "title": "100 г. след революцията в Русия изложиха архиви на Романови"}
{"url": "https://news.bg/int-politics/maduro-nareche-tramp-noviya-hitler.html", "text": "Американският президент Доналд Тръмп призова световните лидери вчера да помогнат за възстановяването на \"демокрацията и политическите свободи\" във Венецуела, като отправи срещу южноамериканската страна някои от своите най-унищожителни критики в речта си пред Общото събрание на ООН.Президентът на Венецуела Николас Мадуро отвърна на удара, наричайки американския президент \"новия Хитлер\" на международната политика. Той също така обвини Тръмп, че заплашва да го убие, въпреки че американският държавен глава не е правил подобно нещо, отбелязва \"Асошиейтед прес\".Тръмп заплаши да затегне още тежките икономически санкции, които САЩ наложиха на Венецуела през миналия месец, ако Мадуро \"продължи по пътя на налагането на авторитарно управление\".Ала той не повтори по-ранната си заплаха да обмисли военни опции за натиск върху Венецуела, ден след като вечеря с лидерите на четири латиноамерикански страни, които са дали да се разбере, че няма да подкрепят подобни действия.\"Народът на Венецуела гладува и страната им се срива. Техните демократични институции се унищожават. Това положение е напълно неприемливо и ние не можем да стоим и да наблюдаваме\", изтъкна Тръмп и допълни: \"Моля всяка страна, представена тук днес, да бъде подготвена да стори повече за справянето с тази много реална криза\".Мадуро, който не присъства на Общото събрание на ООН, реагира гневно от Каракас, като нарече речта \"агресия от новия Хитлер на международната политика, г-н Доналд Тръмп, срещу народа на Венецуела\".\"Никой не застрашава Венецуела и никой не притежава Венецуела\", подчерта Мадуро.Мадуро добави, че, както той е разбрал речта, \"Доналд Тръмп днес заплаши президента на Венецуела със смърт\".Тръмп обаче само каза, че САЩ са \"готови да предприемат още действия\" срещу Венецуела.На Общото събрание на ООН външният министър на Венецуела Хорхе Ареаза също осъди коментарите на Тръмп, но игнорира въпросите по време на пресконференция относно критиките, които Венецуела получи от други лидери на срещата на ООН.", "date": "2017.09.20", "title": "Мадуро нарече Тръмп \"новия Хитлер\""}
{"url": "https://news.bg/crime/gorya-restorant-na-oponent-na-tsenko-chokov.html", "text": "Горя бивш ресторант в центъра на село Галиче, собственост на опонент на небезизвестния бивш кмет на селото Ценко Чоков, съобщи bTV.Припомняме, бившият кмет на Галиче Ценко Чоков е подсъдим като ръководител на организирана престъпна група за лихварство, отвличания, побои и палежи.Огънят е възникнал около 4 часа тази сутрин и е предизвикал големи щети. Засегнати са и двата етажа на сградата. Тя е собственост на семейството на Веселин Попов - Лунгара. Той и синът му са най-важните свидетели по делото срещу Чоков.Пожарът става часове преди поредно заседание в Специализирания съд срещу групата на Чоков.От няколко дни сградата е била охранявана заради опасения от умишлени действия. Според потърпевшите, палежът може да е с цел сплашване.Два дни по-рано адвокатката и приятелка на семейството на Чоков - Цветелина Йотова, твърдеше, е станала жертва на палеж в дома си във Враца. Преди година вратата на дома ѝ в Бяла Слатина е била залята със запалителна течност.", "date": "2017.09.20", "title": "Горя ресторант на опонент на Ценко Чоков"}
{"url": "https://news.bg/int-politics/kitay-predlaga-podkrepa-na-venetsuela-v-oon.html", "text": "Китай вярва, че венецуелското правителство и хората могат да решат проблемите си в рамките на правната рамка и да запазят националната си стабилност, коментира китайският външен министър Ван Йи пред своя венецуелски колега в ООН, съобщава Ройтерс.Президентът на САЩ Доналд Тръмп заяви в понеделник, че иска скоро да се възстанови демокрацията във Венецуела и предупреди, че Съединените щати биха могли да предприемат допълнителни мерки за оказване на натиск върху страната производителка на петрол.Ван Йи коментира пред венецуелският министър на външните работи Хорхе Арреаза, че двете страни имат цялостно стратегическо партньорство, съобщава китайската държавна информационна агенция Синхуа.\"Китайската политика спрямо Венецуела няма да се промени\", се казва в съобщението.Китай винаги е поддържал принципа за ненамеса във вътрешните работи на други страни и смята, че правителството и хората на Венецуела имат способността да решават проблемите чрез преговори в рамките на правната рамка и да защитават националната стабилност, добави Уан.\"Международната общност трябва да поеме справедлива и обективна позиция и да играе конструктивна роля\", допълва той.", "date": "2017.09.20", "title": "Kитай предлага подкрепа на Венецуела в ООН"}
{"url": "https://news.bg/world/rumen-radev-uspokoyava-balgarite-v-ukrayna-shte-uchat-na-maychin-ezik.html", "text": "Българската общност в Украйна няма да бъде засегната от законопромените в образованието, обяви президентът Румен Радев.България очаква приетият Закон за образованието в Украйна да не засегне по никакъв начин правата и възможностите на сънародниците ни в страната да изучават своя роден език, е заявил президентът Радев на среща в Ню Йорк със своя украински колега президента Петро Порошенко. \"Разбрахме се, че няма да има никакви ограничения за изучаване на български език в училищата и като количество и като качество на часовете\", коментира българският държавен глава пред журналисти след края на срещата.Измененията в закона, които ограничават изучаването на майчин език след пети клас в училище няма да влияят на българите.По думите на Радев, Порошенко лично се е ангажирал с българското малцинство. \"Разбрахме се категорично, че няма да има никакви допълнителни ограничения за изучаване на български език в училищата\", категоричен е държавният глава.На срещата на високо ниво е обсъждана и визита на украинския министър на образованието в България, за да се обсъдят възможностите за по-добра защита на българските интереси.Освен промяната в закона за образованието в Украйна, тема на разговор била и украинското Постановление 449. Наредбата е защитна мярка, поставяща бизнеса България, Ирландия и Кипър в неблагоприятно положение при някой сделки.По време на срещата българският държавен глава е получи уверение от своя украински колега и че в процеса на децентрализация на Украйна няма да бъдат предприемани действия за административно разделяне на историческия Болградски район, в който живеят много наши сънародници.Президентът Румен Радев е потвърдил категоричната подкрепа на страната ни за европейската перспектива на Украйна и е изразил готовност за споделяне на българския опит в този процес. В разговора си президентите на двете страни не са обсъждали въпроса за санкциите срещу Русия. Помолен да коментира , българският държавен глава заяви, че е впечатлен от отправеното послание, че ООН ще бъде силна организация, ако в нея членуват силни и суверенни, независими държави. \"Не знам дали се чува в България, че за да бъдеш фактор в дипломацията и за да се чува твоят глас, трябва да имаш съответната военна мощ. Те не могат да съществуват разделени. Президентът Тръмп го обяви много ясно и тази година САЩ имат най-големия военен бюджет и най-силната армия. Нека да видим защо той мисли така и как ние мислим у нас\", добави още президентът.", "date": "2017.09.20", "title": "Румен Радев успокоява - българите в Украйна ще учат на майчин език"}
{"url": "https://news.bg/world/nyama-postradali-balgari-v-meksiko.html", "text": "Няма пострадали българи от земетресението в Мексико. По информация на посолството в Мексико към 08.30 ч българско време няма данни за засегнати български граждани при земетресението с магнитуд 7-ма степен по скалата на Рихтер.Към момента данните сочат, че в различни части на мексиканската столица има разрушени сгради, засегнати са и инфраструктурни обекти, сред които газопроводи, мостови съоръжения, както и международното летище \"Б. Хуарес\".Извънредна ситуация е обявена в общините Алваро Обрегон, Бенито Хуарес, Коьоакан, Куахималпа де Морелос, Кеаутемок, Густаво А. Мадеро, Изтакалко, Изтапалапа, Магдалена Контрерас, Мигел Идалго, Милпа Алта, Тлахуак, Тлалпан, Фенустияно Каранса и Ксочимилко на мексиканската столица.Освен в столицата за разрушения се съобщава за по-големи разрушения в град Пуебла.В посолството ни в Мексико е организирано денонощно дежурство, а дипломатическата ни мисия е в контакт с местните власти и следи ситуацията.Всички български граждани, които желаят да получат актуална информация или да подадат сигнал за техни близки и познати, могат да го направят на телефоните на посолството в Мексико:", "date": "2017.09.20", "title": "Няма пострадали българи в Мексико"}
{"url": "https://news.bg/int-politics/erdogan-obmislya-sanktsii-sreshtu-glasuvaneto-za-kyurdska-nezavisimost.html", "text": "Турция обмисля налагането на санкции на кюрдския северен Ирак за планирания референдум за независимост, съобщава президентът Тайип Ердоган, цитиран от държавната агенция \"Анадолу\" и Ройтерс.Турция засили опозицията си срещу кюрдския референдум, изпрати на учение танков по южната граница и заяви, че вота може да доведе до глобален конфликт.Ердоган, който присъства на Общото събрание на ООН в Ню Йорк, каза пред световните лидери, че референдумът в Северен Ирак може да доведе до нови конфликти в Близкия изток.Говорейки пред репортери извън хотела, Ердоган заяви, че турският съвет за национална сигурност и кабинет ще обсъдят потенциалните санкции за Северен Ирак в петък.\"Като съвет за национална сигурност ние ще консултираме правителството по нашето решение.  Кабинетът ще се срещне и ще обсъди това. Той ще оцени и ще изложи позиция си и какъв вид санкции можем да наложим, ако искаме, но те няма да са обикновени\", заявява Ердоган, цитиран от \"Анадолу\".Турция има силни търговски връзки с кюрдското регионално правителство в Северен Ирак, във връзка със стотици хиляди барела петрол, които минават на ден през Турция. Има и одобрени плановете на руския петролен гигант \"Роснефт\" да инвестира в тръбопроводи за износ на газ за Турция и Европа.\"Ние ще обявим последните си мисли по въпроса след заседанието на кабинета и решението на съвета за националната сигурност\", казва Ердоган и добавя: \"Мисля, че би било по-добре да видят това.\"", "date": "2017.09.20", "title": "Ердоган обмисля санкции срещу гласуването за кюрдска независимост"}
{"url": "https://news.bg/crime/prokuraturata-vav-varna-razsledva-smartta-na-starshi-inspektor.html", "text": "Окръжната прокуратура във Варна разследва смъртта на полицейски служител - старши инспектор Б.Б. от Четвърто РУ при ОД на МВР - Варна.Досъдебното производство по случая е образувано на 19 септември вечерта е уведомен за случая дежурен прокурор в Окръжната прокуратура във Варна. Разследването ще установява причините и обстоятелствата, при които е настъпила смъртта на полицейския инспектор.Под ръководството на дежурен прокурор от ОП - Варна, следовател от Окръжния следствен отдел е извършил незабавно оглед на местопроизшествието. Иззети са веществени доказателства.Разследващите работят по три възможни хипотези - убийство, самоубийство или нещастен случай при боравене с оръжие.Назначена е съдебномедицинска експертиза - аутопсия на тялото на полицейския инспектор, както и техническо-съдебна, балистична, трасологична, химическа и дактилоскопна експертиза.Разследването по случая продължава.", "date": "2017.09.20", "title": "Прокуратурата във Варна разследва смъртта на старши инспектор"}
{"url": "https://news.bg/regions/verizhna-katastrofa-v-tsentara-na-sofiya-zatrudnyava-dvizhenieto.html", "text": "Движението по столичния бул. \"Акад. Ив.E. Гешов\", в участъка между бул. \"Цар Борис III\" и ул. \"Гюешево\", е затруднено.Причината е верижна катастрофа между пет автомобила. Една жена, шофирала една от колите, е пострадала по-сериозно. Сигналът за катастрофата на бул. \"Акад. Ив.Е. Гешов\" е постъпил към 8.30 часа.Пострадалата е откарана в болница за преглед.Движението в района е затруднено, осъществява се в една лента.Пътни полицаи са на място и подпомагат трафика.", "date": "2017.09.20", "title": "Верижна катастрофа в центъра на София затруднява движението"}
{"url": "https://news.bg/crime/politsiyata-izdirva-29-godishen-sofiyanets.html", "text": "Столичната полиция издирва Стоян Владимиров Иванов. 29-годишният мъж от София е в неизвестност от 15 септември.За последно е видян на газстанция \"Вито газ\" срещу ТЕЦ-София.Стоян Иванов е висок 175 см, с нормално телосложение, много къса, тъмна коса и кафяви очи. Облечен е бил с черен анцуг, черна шапка с козирка, тъмни слънчеви очила.Гражданите, които имат информация за изчезналия мъж могат да се обадят на тел.112, 02/9821760, 02/9821755 или в най-близкото поделение на МВР. Анонимността им е гарантирана.", "date": "2017.09.20", "title": "Полицията издирва 29-годишен софиянец"}
{"url": "https://news.bg/world/sarbiya-nyama-da-se-prisaedinyava-kam-nato-i-shte-zapazi-voenen-neutralitet.html", "text": "Сърбия не се стреми да се присъедини към НАТО и възнамерява да запази военен неутралитет.Това заяви сръбският президент Александър Вучич на среща с руския външен министър Сергей Лавров в кулоарите на 72-та сесия на Общото събрание на ООН в Ню Йорк, информира ТАСС.\"\", увери Вучич.\"Ще запазим военния си неутралитет\", добави той и поясни, че политиката на Белград няма да се промени.", "date": "2017.09.20", "title": "Сърбия няма да се присъединява към НАТО и ще запази военен неутралитет"}
{"url": "https://news.bg/bulgaria/uchenitsi-biha-s-kol-uchitel-v-sadovo.html", "text": "Ученици нападнаха и пребиха преподавател по английски в Садово, съобщава Нова телевизия. Трима 17-годишни ученици на Професионалната гимназия по селско стопанство нападнаха и пребиха учител по английски език. Удряли го с дървен кол и юмруци по главата.\"Колегата е откаран в болница с хематом. Прегледан е и е пуснат за домашно лечение. Той е в добро състояние. Засега не е казал, че няма да се върне на работа\", коментира Димитър Йорданов, директор на гимназията, пред телевизията.Директорът е категоричен, че ще положи всякакви усилия, за да се изясни причината за инцидента и учениците да понесат наказанието си. По първоначална информация, че тримата ученици нямат криминални регистрации.Йорданов още не е разговарял с родителите на нападателите. \"Децата са от ромски произход. Родителите работят\", обясни още Димитър Йорданов.Главният секретар на МВР Младен Маринов заяви, че учениците са в ареста за 24 часа. \"Този случай е симптоматичен за обществото и за агресията, която е сред подрастващите, особено към учителите. Едно от лицата е на 19 години, два пъти е повтарял учебни години. Лицето, което реално е извършило удара, е в 10-и клас и е 17-годишен. Повдига се обвинение за причиняване на лека телесна повреда по хулигански подбуди\", уточни Маринов.Говорителят на главния прокурор Румяна Арнаудова пък уточни, че е започнало бързо производство, което ще приключи в рамките на седем дни.От Синдикат \"Образование\" коментират случая и изтъкват, че той засвидетелства наличието на паралелна образователна система на децата и учениците от ромския етнос, създавана в годините на прехода. \"Образователна система, в която правилата са виртуални, а изключенията - правила\", пишат от синдиката в официално изявление.В писмото си \"Образование\" цитира пребитият учител Антон Велков. \"Опитвам се да създавам ред, затова ги предизвиквам. За тях учителят абсолютно нищо не значи\". За синдиката думите му звучат като присъда не само към образователната система, но и към цялото българско общество, присъда за действията и бездействията, довели до серийните инциденти.\"В българското училище трябва да има едни и същи правила за всички ученици - българи, роми, от всички раси и етноси и за децата на емигрантите\", категорични са от Синдиката. Синдикатът ще настоява за най-строго наказание на ученика-агресор от ПГСС - Садово. Ще настояваме за незабавно изключване на ученика и търсене на отговорност по Наказателния кодекс с лишаване от свобода.По предложение на РСО \"Подкрепа\" - Пловдив ще бъде предоставена финансова и морална помощ на учителя Антон Велков, става ясно от писмото.Синдикат \"Образование\" ще предложи на МОН да организира и финансира професионална охрана на входовете и коридорите на \"рисковите\" училища.", "date": "2017.09.20", "title": "Ученици биха с кол учител в Садово"}
{"url": "https://news.bg/world/sasht-se-otkazva-ot-iranskata-yadrena-sdelka-ako-ne-se-vnesat-promeni.html", "text": "Иранската ядрена сделка трябва да бъде променена, за да останат САЩ в нея.Това предупреди държавният секретар на Съединените щати Рекс Тилърсън, намеквайки, че ключовите ограничения на иранската ядрена програма трябва да бъдат удължени, информира Ройтерс.Вчера в първата си реч пред Общото събрание на ООН президентът на САЩ Доналд Тръмп обвини Иран в износ на \"насилие, кръвопролитие и хаос\" и че се опитва да влияе в Йемен, Сирия и в други държави в Близкия изток.\"\", категоричен Тръмп.Тилърсън пък заяви пред Фокс нюз, че споразумението трябва да бъде променено или САЩ ще спрат да го изпълняват.Той поясни, че така наречените \"залязващи клаузи\" - sunset clauses, според които някои ограничения върху ядрената програма на Иран изтичат от 2025 г., са особено обезпокоителни.Ако продължим да спазваме споразумението с Иран, трябва да бъдат направени промени. \"Залязващите клаузи\" просто не са разумни, каза той.Вчера пред ООН френският президент Еманюел Макрон пък похвали сделката и подчерта, че е немислимо да се изостави.Иран реагира на речта на Тръмп., написа в \"Туитър\" външният министър на Иран Мохамед Зариф.Американският лидер трябва да реши до 15 октомври дали да обяви, че Иран спазва споразумението - решение, което може да потопи сделката. Ако каже, че Ислямската република нарушава сделката, Конгресът има 60 дни да реши дали да върне отменените санкции.Израелският лидер Бенямин Нетаняху също говори пред ООН за Иран. Променете я или я отменете. Поправете я или я откажете, призова той и поясни, че най-важната промяна е да се премахнат \"залязващите клаузи\".", "date": "2017.09.20", "title": "САЩ се отказват от иранската ядрена сделка, ако не се внесат промени"}
{"url": "https://news.bg/int-politics/kitay-prizova-za-razbirane-na-mianmar-koito-zashtitavat-stabilnostta-si.html", "text": "Инциденти в щат Ракхайн в Мианмар са неприемливи и трябва да има разбиране за усилията на правителството на Мианмар за защита на социалната стабилност, коментира китайският външен министър Ван Йи пред индонезийския си колега, съобщава Ройтерс.Повече от 400 000 мюсюлмани рохинги са избягали в Бангладеш след офанзива на бунтовниците от Мианмар в следствие на военни атаки срещу силите за сигурност. Официалните представители на .Забележките на Ван Йи към индонезийския външен министър Рейно Марсуди в кулоарите на ООН в Ню Йорк обаче показват известна съпричастност към затрудненията, с които Мианмар има с бунтовниците.Проблемът с Рохинги е отдавнашен сложен и чувствителен, допълва Ван Йи, според официалната информационна агенция \"Синхуа\".\"Неотложната задача е да се облекчи напрегнатата ситуация възможно най-бързо, да се избегне нараняване на невинни хора, да се предотврати разпространението на хуманитарната криза и да се насърчи и подкрепи Мианмар и Бангладеш да търсят решение чрез диалог и консултации\", коментира той.Китай, който има близки икономически и дипломатически връзки с Мианмар, е готов да продължи да играе конструктивна роля заедно с международната общност, добавя Ванг Йи.Лидерът на Мианмар Аун Сан Су Чи осъди нарушенията на правата в щата Ракхайн и каза, че нарушителите ще бъдат наказани. Тя не отговори на обвиненията на ООН за етническо прочистване. Западни дипломати, приветстваха тона на посланието на лауреата на Нобелова награда Аун Сан Су Чи, но някои се съмняват, че тя не е направила достатъчно, за да отговори на международната критика.", "date": "2017.09.20", "title": "Китай призова за разбиране на Мианмар, които защитават стабилността си"}
{"url": "https://news.bg/bulgaria/anton-kutev-iska-balgariya-da-e-most-mezhdu-rusiya-i-evropa.html", "text": "\"Няма как Русия да бъде заплаха за националата сигурност на България\", заяви в ефира на БНТ зам.-председателят на ПГ на \"БСП за България\" Антон Кутев. Той изтъкна, че от доклада на правителсвтото не става ясно, кое в поведението на Русия е заплаха за страната ни.По думите на Кутев докладът е едностранчив и не изчерпва позицията и ролята на Русия в отношенията между Русия и Европа и между Русия и НАТО. \"Констатациите са едностранчиви и такъв прочит няма как да е истински\", каза още той.Относно сигурността на държавата, Кутев подчерта, че основните ни противници са терористичните организации и това е важно да се разбере за отбранителната доктрина на страната ни.\"Тероризмът е това, което тормози съвременния свят. По отношение на него Русия не е на страната на тероризма, а от нашата страна - на барикадата\", обясни зам.-председателят на политическата група.Той припомни, че именно Русия е била държавата, която се е включила активно в борбата с Ислямска държава и на моменти е имала много по-резултатни действия, отколкото всички обединени сили на НАТО.По думите му, за да не е едностранчив докладът, трябвало е да се каже и, че Русия може да бъде мощен фактор в борбата с тероризма и, че всички като европейски сили имаме интерес този фактор да работи заедно с нас.\"Никой не отрича нашата евроатлантическа принадлежност, но с Русия имаме сходни езици, история, религия, култура\", констатира Кутев.Според него това е достатъчно основание за България да бъде мост във взаимоотношенията между Европа и Русия.\"С този доклад се поставяме в обтегнати отношения с ключов партньор за България. Имаме интерес от добри отношения с Русия заради доставките на евтин газ, енергетиката ни е свързана до голяма степен с Русия, тя е един огромен пазар, който ни интересува и можем да бъдем мост между Русия и Европа\", каза още той.", "date": "2017.09.20", "title": "Антон Кутев иска България да е мост между Русия и Европа"}
{"url": "https://news.bg/world/mey-predlaga-nay-malko-eur20-mlrd-za-razvoda-s-es.html", "text": "Британското правителство е уведомило германския канцлер Ангела Меркел да очаква тази седмица премиерът Тереза Мей да отправи предложение от най-малко 20 милиарда евро за бюджета на ЕС във връзка с напускането на общността. Това пише авторитетното издание \"Файненшъл таймс\".Това е първият опит на Лондон да изпълни европейските искания за уреждане на сметката за развод.Оли Робинс, топ съветник по въпросите на ЕС на Мей, се е свързал с колегите си от няколко европейски столици, за да ги увери, че в петъчната реч на Мей във Флоренция ще бъде включено финансово предложение, разкриват източници, запознати с дискусиите.Екипът на британския лидер се надява предложението да прекъсне тримесечната безизходица на преговорите между Лондон и Брюксел за Брекзит и да им позволи да се насочат към втора фаза на преговорите, които биха открили дискусиите за бъдещите търговски отношения между ЕС и Обединеното кралство.Британски представители са намекнали, че Лондон ще увери, че нито една страна членка няма да се налага да плаща повече за бюджета на ЕС или да получава по-малко пари до 2020 г., когато приключва дългосрочният бюджетен период. Очакваната дупка през тези две години след Брекзит би била най-малко 20 милиарда евро, когато Брюксел изключи пари, които трябва да върне на Лондон.Мей ще запознае кабинета си с речта във Флоренция в четвъртък.Според медии ЕС настоява Великобритания да плати най-малко 60 милиарда евро.", "date": "2017.09.20", "title": "Мей предлага най-малко €20 млрд. за развода с ЕС"}
{"url": "https://news.bg/int-politics/ispanskata-politsiya-arestuva-katalunski-ministar-na-ikonomikata.html", "text": "Испанската полиция арестува зам.-министъра на икономиката на Каталуния Жозе Мария Джов в рамките на сутрешна акция в няколко правителствени служби, съобщават източници от регионалното правителство, цитирани от Ройтерс.Полицията е влязла в местните правителствени служби на икономиката, вътрешните работи, външните работи, социалните дейности, телекомуникациите и данъците, допълват източниците.Испански медии съобщават, че полицията е арестувала 12 души. Стотици хора протестират срещу акцията на полицията.Полицейските и съдебните органи няма да дадат подробности за операцията, като съобщават, че съдия е издал заповед за тайна.Изявление на министерството на вътрешните работи съобщава, че полицията провежда операция за събиране на доказателства като част от разследването на подготовката на референдума. Припомняме, испанските власти предупредиха, че ще поемат контрол над финансите на автономната област Каталуния, ако до 48 часа не бъде отменен референдумът за отделяне от Кралството.От офиса на главния прокурор на Испания съобщиха, че разследват повече от 700 каталунски кметове, тъй като сътрудничат за организирането на референдума за независимост, който е блокиран от Конституционния съд.Също така от прокуратурата са наредили на полицията да бъдат задържани, ако не прекратят дейността си за референдума.", "date": "2017.09.20", "title": "Испанската полиция арестува каталунски министър на икономиката"}
{"url": "https://news.bg/politics/mareshki-pita-vsashtnost-kogo-izprashtat-vav-vss.html", "text": "Депутатите влязоха в спор кои да са новите членове на ВСС, след като час и половина бяха представяни техните номинации. Членове на ВСС с високи нравствени качества, иска лидерът на \"Воля\" Веселин Марешки по време на дебатите за парламентарната квота в съвета.Според него дискусията в парламента не е била достатъчна, а кандидатите били непознати за широката аудитория. Марешки смята, че изборът бил предрешен. Задкулисни игри опорочавали избора, категорично заяви лидерът на \"Воля\".Според лидера на Воля върху членовете на ВСС не трябвало да пада съмнение за партийни и корпоративни зависимости.В съдийската колегия от квотата на НС влизат Боян Магдаличев, Боян Налбански, Вероника Димова, Даниела Марчева, Драгомир Кояджиков, Стефан Гроздев.В прокурорската колегия от квотата на НС влизат Гергана Мутафова, Йордан Стоев, Калина Кючукова, Пламена Апостолова, Светлана Бошнакова.Заместник-председателят на ГЕРБ Цветан Цветанов подчерта, че днешният ден е очакван от цялото българско общество. Изборът е максимално прозрачен, категоричен бе той. Цветанов настоя за политическо обединение.Представителите за членове на ВСС, излъчени от парламента, не са представители на политически партии, обяви социалистът Крум Зарков. Трябва да бъдат избрани кандидатите, които са се представили най-убедително, настоя той.Веселин Марешки не се даде и поиска яснота кой влиза във ВСС.Припомняме, 18 са номинираните за членове на ВСС от парламентарната квота. От тях 11 съдии се борят за 6 места, а 7 прокурора за 5 места.От 18 кандидати 11 ще станат част от новия Висш съдебен съвет. Всеки един от тях трябва да получи квалифицирано мнозинство от 2/3 от народните представители.", "date": "2017.09.20", "title": "Марешки пита всъщност кого изпращат във ВСС"}
{"url": "https://news.bg/world/stotitsi-zaginali-pri-silnoto-zemetresenie-v-meksiko.html", "text": "Най-малко 217 души загинаха при силното земетресение в Мексико, съобщава \"Гардиън\".Трусът с магнитуд 7,1 по Рихтер е регистриран в щата Пуебла, на 123 километра от столицата Мексико сити.Шефът на агенцията за гражданска защита Луис Фелипе Пуенте съобщи, че 248 души са загинали при бедствието, но впоследствие ревизира данните на 216 загинали.Десетки са загинали в провинциите Морелос и Пуебла, както и десетки в столицата.Малко по-късно стана ясно, че още един човек е загинал в югозападния щат Гереро.Образователният министър обяви, че повече от 200 училища са засегнати от труса, като 15 са с големи материални щети. Най-малко 21 деца и няколко възрастни загинаха след срутване на основно училище в Мексико сити. 500 войници и пехотинци участват в спасителната операция.Това е най-силното земетресение от 1985 г., когато загинаха хиляди хора.Цивилни и спасителни екипи работиха цяла нощ за изкарване на оцелелите от руините.Десетки сгради са срутени, включително повече от 40 в столицата.Президентът на Мексико Енрике Нието призова за спокойствие, докато властите оценяват щетите.Повече от 10 вторични труса са регистрирани, като най-силния е с магнитуд 4 по Рихтер.Геофизичният център на САЩ прогнозира около 1000 смъртни случая от труса и щети в размер на 1-10 милиарда долара.Само преди две седмици друго силно земетресение засегна Южно Мексико.", "date": "2017.09.20", "title": "Стотици загинали при силното земетресение в Мексико"}
{"url": "https://news.bg/press/otkriha-kray-varna-korab-na-2500-g-boy-za-grozdeto.html", "text": "Откриха край Варна кораб на 2500 г. - като нов, с изправена мачтаЕдин от най-старите и най-добре запазени потънали кораби в света е открит южно от Варна при уникална експедиция по подводна археология, в която са участвали учени от цял свят, включително и българи.Археолозите са достигнали до древногръцкия плавателен съд чрез специални роботизирани устройства на 2000 м дълбочина. Корабът датира от IV-V в. пр.н.е., обяви проф. Джон Адамс от Университета в Саутхемптън. Той е ръководител на Black Sea MAP, един от най-големите проекти за морска археология.\"Корабът беше с изправена мачта, сякаш за не бе претърпял почти никаква промяна. Ако по-рано ми бяха казали, че ще видя такова нещо, нямаше да повярвам\", каза проф. Адамс.Бой за гроздетоБитка за гроздето се развихри в разгара на кампанията по прибиране на винените сортове. За първи път от десетилетие някои винпроми плащат предварително, което кара другите да наддават, похвалиха се лозари. Така мерлото и кабернето вървят между 70 ст. и левче в различните краища на страната, Совиньон блан е 90 ст.- 1 лев, а ароматните сортове като мускат отонел достигат до 1,20 лв. за килограм.Причината за високите цени е, че заради жегите и градушките гроздето е с 20-25% по-малко от очакваното. То обаче е много добре узряло и с отлична захарност.Бойко Борисов: Не е добра практика да ми се дават съвети отвъд ОкеанаМисля, че не е добра практика да ми се дават съвети отвъд Океана. Аз изразявам уважение към всички и си нося своята отговорност. А като дойде президента, ще седнем и ще говорим. Московски иска да се хвърля под влака, ако не му сменя вагоните и локомотивите, така че прави се така, че да се направи най-доброто за армията. Има пенсионери, има МВР, доктори, учители, инфраструктурни проекти.... Всеки си тегли черата към себе си. Аз никога не съм лобирал, не съм бил никога лобист, а ни нарекоха лобисти. Не е честно да се говори така. Държавническата политика е да намериш баланса между всички желаещи. Сега Боил Банов ми казва - 10 млн за театрите и артистите поне..... 3 млрд да заминат за самолети по тази логика. Ще ги дадем, но ще се пазарим.Кабинетът иска да се улесни вносът на чужди работнициВ опит да пребори демографската криза и липсата на кадри у нас кабинетът ще предложи сериозни облекчения за фирми, които искат да наемат чужденци от страни извън ЕС. Сезонните работници, които сега се наемат с работна виза за 90 дни, вече ще могат да остават в страната до девет месеца. Синята карта, с която се наемат висококвалифицираните специалисти от трети страни, ще важи вече за 4 години вместо за една година и ще важи за всички професии.ГЕРБ разчистват път за Ф-16Управляващото мнозинство направи пореден ход, с който увеличи шансовете на американците да пробутат на България любимите на ГЕРБ Ф-16. Временната парламентарна комисия за проучване на избора за купуване на нови изтребители предлага да започнем отначало преговорите и набирането на оферти да започнат отначало.От Ню Йорк Румен Радев посъветва Бойко Борисов да организира съветниците и депутатите си да прочетат внимателно документите. \"Нека не го заблуждават с глупави становища. Не може да си прочел един хвърчащ документ, а има още сто такива, да излизаш и да казваш най-странни и нелепи твърдения\", заяви президентът. Той добави, че националната сигурност не се гради с ежедневна смяна на позициите.Новите двама надзорници в КФН ще са партийно зависимиБившият изпълнителен директор на НАП Бойко Атанасов и депутатката от ГЕРБ Диана Йорданова ще бъдат номинирани за заместник-председатели на КФН, научи \"Капитал\" от три различни източника. Според информацията Атанасов ще бъде предложен за ръководител на дирекция \"Надзор на инвестиционната дейност\", а Йорданова - за осигурителния надзор. И двамата са политически кандидатури, а не експертни фигури: първият е свързван с ДПС, а сега е номиниран от Патриотичния фронт, а Йорданова е депутат от ГЕРБ и бивш бургаски общински съветник. И двамата нямат опит в секторите, които ще контролират.", "date": "2017.09.20", "title": "Откриха край Варна кораб на 2500 г., Бой за гроздето"}
{"url": "https://news.bg/world/evropa-ne-mozhe-da-bade-stabilna-dokato-blizkiyat-iztok-e-v-kriza.html", "text": "Невъзможно е да бъде гарантирана сигурността и стабилността на Европа, докато регионът на Близкия Изток продължава да бъде в криза. Това беше общата позиция на държавния глава Румен Радев и на Негово величество кралят на Хашемитското кралство Йордания Абдула II бин ал-Хусеин, които проведоха днес среща в Ню Йорк в рамките на 72-ата сесия на Общото събрание на ООН. Българският президент благодари на крал Абдула II за подкрепата на Йордания в борбата с тероризма и за възстановяване на стабилността в Близкия Изток.Това съобщават от пресофиса на държавния глава.Президентът Радев подчерта и ролята на Йордания за справяне с бежанските потоци от военните действия в региона, които създават предизвикателства пред социално-икономическата стабилност на страната. Йордания провежда активен диалог и сътрудничество с Европейския съюз и крал Абдула II изрази убеждението си пред президента Румен Радев, че това партньорство ще бъде задълбочено в рамките на Българското председателство на Съвета на ЕС.Двамата държавни глави бяха единодушни, че България и Йордания ще провеждат активно сътрудничество и обмен на информация между службите за сигурност на двете страни, за противодействие на нелегалния трафик, организираната престъпност и тероризма.По време на срещата беше изразен и взаимен интерес за задълбочаване на политическия диалог и насърчаване на икономическия обмен между България и Йордания. Крал Абдула II прие поканата на българския държавен глава да посети страната ни през 2018 г.", "date": "2017.09.20", "title": "Европа не може да бъде стабилна докато Близкият Изток е в криза"}
{"url": "https://news.bg/world/netanyahu-svetlinata-na-izrael-nyama-da-bade-ugasena.html", "text": "Светлината на Израел никога няма да бъде угасена! Това обеща в речта си пред Общото събрание на ООН израелският премиер Бенямин Нетаняху.Той осъди влиянието на Иран, простиращо се към южната част на Близкия изток и се зарече да не позволи на Техеран да се установи трайно в Сирия, предаде АП.Израел ще се защитава с цялата мощ на нашето оръжие и цялата сила на нашите убеждения, - заяви премиерът на еврейската държава.- Ние ще действаме, за да не позволим на Иран да създаде постоянни военни бази в Сирия.Израел ще действа, за да не позволи на Иран да произвежда смъртоносно оръжие в Сирия или Ливан, което да използва срещу нас, зарече се Бенямин Нетаняху.Той предупреди, че от Каспийско море до Средиземно море, от Техеран до Тартус, една иранска завеса се спуска над Близкия изток.Но Нетаняху посочи, че Израел е приятел на народа на Иран. Той предаде посланието и на езика фарси. След това той изброява някои от актовете, извършени от иранското правителство срещу народа му напоследък, включително задържането на журналисти и екзекуцията на гей мъжете миналата година.Ако ядрената сделка в Иран остане, тя ще доведе до ситуация, подобна на тази, която светът понастоящем среща със Северна Корея, предупреди премиерът на Израел.Световните агенции отбелязват, че речите на Тръмп и Нетаняху са звучали близки по ключовите проблеми на световната дипломация. Все пак израелският премиер отбеляза приноса на страната си в събирането на разузнавателна информация за тероризма.", "date": "2017.09.20", "title": "Нетаняху: Светлината на Израел няма да бъде угасена"}
{"url": "https://news.bg/world/nov-arest-na-ostrova-za-atentatite.html", "text": "Британската полиция е арестувала трети заподозрян, съобщи Ройтерс.Мъж на 25 години бил задържан в град Нюпорт, Уелс, на 200 км западно от Лондон, посочи полицията в комюнике.Силите на реда извършват обиск на адрес в града.Това става в рамките на разследването на атентата в лондонското метро от миналия петък. При нападението бяха ранени 30 души, с.", "date": "2017.09.20", "title": "Нов арест на Острова за атентатите"}
{"url": "https://news.bg/world/tusk-i-mey-obsazhdat-brekzit.html", "text": "Президентът на Европейския съвет Доналд Туск планира да се срещне с премиера на Великобритания Тереза ​​Май, за да обсъди Брексит. Това разкри в Туиртър самият Туск.Ние се съгласихме да се срещнем в Лондон във вторник следващата седмица на 26 септември, за да обсъдим Брексит, написа Туск.По-рано ръководителят на Европейския парламент Антонио Таяни каза, че британското правителство трябва да реши какви отношенията иска да има с ЕС.Оттеглянето на Великобритания от Европейския съюз е насрочено за 29 март 2018 г.", "date": "2017.09.20", "title": "Туск и Мей обсъждат Брекзит"}
{"url": "https://news.bg/world/novo-obvinenie-sreshtu-lula-v-braziliya.html", "text": "Бившият бразилски президент Лула да Силва за седми път стана обвиняем по наказателно дело.Това съобщи телевизия Глобо.До това се стигна, след като съдия Валисней Оливейра удовлетвори искането на Федералната прокуратура, която поиска повдигане на нови обвинения за корупция спрямо бившия президент.Според следователи бившият държавен глава е вземал подкупи от представители на автомобилната промишленост.Става дума по-специално за данъчни облекчения.Лула да Силва досега беше обвиняем по други шест наказателни дела. На 12 юли съдът произнесе присъда по едно от тях, признавайки бившия президент за виновен в корупция и пране на пари, и осъждайки го на девет години и шест месеца затвор.Съдът му забрани също да заема държавна длъжност в продължение на 19 години. До разглеждането на подадената жалба срещу присъдата той остава на свобода.", "date": "2017.09.20", "title": "Ново обвинение срещу Лула в Бразилия"}
{"url": "https://news.bg/world/armeniya-gotova-da-prati-sini-kaski-v-siriya.html", "text": "Армения е готова да прати сини каски в Сирия, предаде АП.Агенцията се позовава на изказване на президента на страната Серж Саркисян пред Общото събрание на ООН.Регулирането на конфликта в Сирия е една от основните теми на форума. Изпращането на сини каски под егидата на ООН е един от вариантите за гарантиране на примирието в страната.", "date": "2017.09.20", "title": "Армения готова да прати сини каски в Сирия"}
{"url": "https://news.bg/world/sotsialistite-vav-frantsiya-prodavat-tsentralata-si-v-parizh.html", "text": "Социалистите във Франция продават централата си в Париж, съобщава в. \"Паризиен\".Става дума за офис от 3000 кв. м. Той ще се продаде на търг.Очакваната цена на партийната централа е между €40млн. и €70 млн. Френските социалисти използват офиса от 80-те години на миналия ХХ в.Последните избори обаче сериозно сринаха популярността на партията и на възможностите за нейното финансиране.", "date": "2017.09.20", "title": "Социалистите във Франция продават централата си в Париж"}
{"url": "https://news.bg/world/tramp-oblekchava-iznosa-na-orazhie.html", "text": "Администрацията на Доналд Тръмп се готви да улесни американските производители на оръжие при техния износ в чужбина. По този начин чуждестранни купувачи ще могат да купуват по-лесно малки оръжия, включително нападателни пушки и боеприпаси, предаде Ройтерс.Служителите от множество агенции, говорейки при условие на анонимност, казват, че новите правила ще намалят правителствените бюрократични и регулаторни разходи, като увеличат износа на малки оръжия в САЩ и създадат работни места у дома.Но критиците, включително някои депутати и защитници на контрола върху оръжията, изразиха опасения, че всяко облекчаване на правилата за износ би могло да направи оръжия от типа, често използван в американските масови стрелби, по-достъпни за престъпни банди и групировки, с които Тръмп обеща да се бори.По време на своята кампания държавният глава обеща да подкрепя оръжейното лоби в САЩ.", "date": "2017.09.20", "title": "Тръмп облекчава износа на оръжие"}
{"url": "https://news.bg/world/petrolni-terminali-se-gotvyat-za-uragana-mariya.html", "text": "Редица карибски петролни терминала, които временно бяха затворени по-рано този месец заради урагана Ирма, започнаха да се подготвят да затворят отново поради Мария, която вече достигна пета степен, предаде АП.Новият ураган се движи приблизително по същата траектория като Ирма, която нанесе сериозни поражения на няколко островни държави в Карибско море.След Доминика Мария отслабна до четвърта категория, но се очаква отново да достигне максималната пета преди да се стовари върху Пуерто Рико и Вирджинските острови.", "date": "2017.09.20", "title": "Петролни терминали се готвят за урагана Мария"}
{"url": "https://news.bg/world/merkel-dokosva-chetvarti-mandat.html", "text": "Германският канцлер Ангела Меркел е на път да спечели четвърти мандат на насрочените в неделя избори за парламент, предаде Ройтерс.Проучване на общественото мнение, публикувано във вторник от всекидневника \"Франкфуртер алгемейн цайтунг\", дава на Алтернатива за Германия 10%, докато Християндемократите на Меркел (CDU) и техните баварски съюзници CSU се понижиха с 2 пункта до 36,5%.Популистите се радват на подкрепа в бившата ГДР.Социалдемократите обаче запазват 22% подкрепа. В същото време Свободните демократи имат шансове да се върнат с парламента със своите 11% подкрепа.", "date": "2017.09.20", "title": "Меркел докосва четвърти мандат"}
{"url": "https://news.bg/regions/ot-severozapad-idva-esenta.html", "text": "От запад на изток ще се развива купесто-дъждовна облачност. На места ще има краткотрайни валежи, придружени с гръмотевици, като по-интензивни ще са в западните и централните райони на Северна България.Има условия за градушки. След обяд вятърът ще започне да се ориентира от северозапад и с него ще нахлува хладен въздух. Дневните температури в западната половина от страната ще се понижат и ще са около 25-26 градуса, а в югоизточните райони ще бъде предимно слънчево, като температурите ще останат 33-34 градуса.Над Черноморието в сутрешните часове на места ще има мъгла или ниска облачност. Около и след обяд ще преобладава слънчево време, с временни увеличения на облачността, по-значителни по северното крайбрежие. Максималните температури ще са 25-28 градуса, а температурата на морската вода е 24 градуса.Над планините в западната половина на страната облачността ще се увеличава. Ще има краткотрайни валежи от дъжд, придружени с гръмотевици, по-интензивни в Стара планина. Над планините в Източна България ще преобладава слънчево време.", "date": "2017.09.20", "title": "От северозапад идва есента"}
{"url": "https://news.bg/regions/puskat-tunel-vitinya-sled-inspektsiya-na-regionalniya-ministar.html", "text": "Пускат движението по ремонтирания тунел \"Витиня\" на магистрала Хемус в посока Варна. След година ремонт пускат и виадукта след тунела.Преди пътя да бъде отворен, министърът на регионалното развитие и благоустройството и шефът на пътната агенция ще проверят състоянието след ремонта.След отварянето на тунела, ще се ремонтира и тръбата в посока София, но само до зимата.Припомняме, от АПИ признаха, че ремонтът първоначално. Причината е по-големият обем работа, която е установено, че трябва да се извърши в хода на ремонта, на комплексността на предприетите действия и тяхната последователност.Изключително тежките метеорологични условия през зимните месеци са довели до удължаване на сроковете.Около 65% от предвидените дейности на тунела са извършени до момента. Тунелът е с нова хидроизолация, дренажни и колекторни системи, водопроводи и т. н. Финансирането на ремонтно-възстановителните дейности през 2017 г. е осигурено от бюджета на АПИ.Тунел \"Витиня\" е в експлоатация от 1984 г. Последният му ремонт е преди 27 години, когато е извършено осушаване на облицовката в съоръжението.Докато ремонтът приключи през съоръжението ще се минава двупосочно в тръбата за София.", "date": "2017.09.20", "title": "Пускат тунел \"Витиня\" след инспекция на регионалния министър"}
{"url": "https://news.bg/int-politics/islyamska-darzhava-e-progonena-ot-90-na-sto-ot-teritoriyata-na-rakka.html", "text": "Подкрепяните от САЩ бойци от Сирийските демократични сили са отвоювали 90 процента от сирийския град Ракка от терористичната групировка ДАЕШ (\"Ислямска държава\"), след като са превзели пет стратегически квартала. Това съобщиха от Сирийския център за наблюдение на човешките права, цитирани от \"Франс прес\".\"Заради тежките въздушни удари на коалицията, ръководена от САЩ, ДАЕШ се изтегли от най-малко пет стратегически важни квартала през последните 48 часа\", посочи шефът на центъра Рами Абдел Рахман.\"Това позволи на Сирийските демократични сили да поемат контрола върху 90 на сто от града\", допълни Рахман.Сирийските демократични сили са алианс между сирийски кюрди и араби, като кюрдите са водещият елемент. Ракка беше обявена от терористите за тяхна столица в Сирия. Сега те продължават да контролират части от източната провинция Дейр ез Зор. Сирийският център за наблюдение на човешките права е със седалище във Великобритания, като черпи информация за случващото се в Сирия от източници, намиращи се в раздираната от конфрикт страна. ", "date": "2017.09.20", "title": "\"Ислямска държава\" е прогонена от 90 на сто от територията на Ракка "}
{"url": "https://news.bg/world/uraganat-mariya-vrahlita-seynt-kroa-i-puerto-riko.html", "text": "Ураганът \"Мария\", второто голямо природно бедствие на Карибите този месец, вършее през остров Сейнт Кроа, който е част от Американските Вирджински острови и се насочва към Пуерто Рико с катастрофални пориви на вятъра, съобщава Ройтерс.До момента ураганът е отнел живота на най-малко един човек в Гваделупа. Природното бедствие нанесе сериозни поражения на малката островна държава Доминика.Ураганът възникна няколко дни, след като \"Ирма\", един от най-силните урагани в Атлантическия океан, унищожи няколко карибски острова и отне живота на повече от 80 души на Карибите и в САЩ.Националният център за наблюдение на ураганите на САЩ съобщи, че \"Мария\", който е най-високата пета категория по скалата Сафир-Симпсън, е с максимални пориви на вятъра от над 270 километра в час.Впоследствие стана ясно, че е отслабнал до четвърта категория с пориви на вятъра под 250 километра в час.Намира се на около 32 километра югозападно от Сейнт Кроа към тази сутрин, като поривите на вятъра на острова достигат 145 километра в час, поясняват от центъра.Прогнозира се това да е най-мощният ураган, удрял Сейнт Кроа след \"Хюго\" през 1989 година, който беше четвърта степен. На острова живеят 103 000 души.Много от жителите на Американските Вирджински острови са се преместили в укрития.Очаква се днес по-късно ураганът да премине през Пуерто Рико и да се насочи към североизточното крайбрежие на Доминиканската република в сряда вечерта и четвъртък.Не се знае дали природното бедствие ще се насочи към континенталната част на САЩ.\"Мария\" се очаква да бъде най-силният ураган, връхлитал Пуерто Рико за близо 90 години.Очакват се проливни дъждове и наводнения. Около 150 полета са отменени на основното международно летище в Пуерто Рико.", "date": "2017.09.20", "title": "Ураганът \"Мария\" връхлита Сейнт Кроа и Пуерто Рико"}
{"url": "https://news.bg/bulgaria/nay-mnogo-afganistantsi-iskat-zakrila-ot-balgariya-tazi-godina.html", "text": "Малко под 3000 бежанци са потърсили международна закрила в България от началото на тази година. Това стана ясно от думите на Яница Ряпова, експерт към Държавната агенция за бежанците.Експертът поясни, че за този период статут на бежанец е предоставен на 703 лица, хуманитарен статут е предоставен на 790 души, а отказ е бил постановен на 2700. Ряпова допълни, че производството по предоставяне на международна закрила е било спряно на 6000 лица, а прекратено на близо 9000. Във връзка с прилагане на регламент \"Дъблин\" от началото на 2017г. 67 бежанци са били изпратени към други държави членки на ЕС.По думите на Ряпова най-голям брой бежанци, търсещи закрила, са мъже - 60%, след тях децата са 28% и най-малко са жените 12%. Най-голям брой от гражданите на трети страни са с начално и основно образование, следвани от тези без образование. Само 5% от тях имат висше образование.От началото на годината най-много от търсещите закрила лица в България са граждани на Афганистан - близо 1000, от Сирия - 750 и гражданите от Ирак - 597. За сравнение с 2016г. отново най-голям процент са били гражданите на Афганистан.", "date": "2017.09.20", "title": "Най-много афганистанци искат закрила от България тази година"}
{"url": "https://news.bg/int-politics/ukrainskata-naftogaz-podade-isk-sreshtu-rusiya-za-5-mlrd-dolara.html", "text": "Украинската държавна газова компания \"Нафтогаз\" е подала иск срещу Русия, настоявайки за обезщетение в размер на 5 млрд. долара заради конфискуването на активи в Крим, съобщиха от украинската компания.Искът е подаден в трибунала, създаден в рамките на Постоянния арбитражен съд в Хага.\"Нафтогаз\" изчислява загубите си в размер на \"около 5 млрд. долара\". Интересите ѝ в съда ще бъдат представлявани от адвокати от американската кантора Covington & Burling LL.Съдът трябва да излезе с решение по казуса до края на 2018 г., уточняват от \"Нафтогаз\".Вицепремиерът на правителството в Крим Дмитрий Полонский, коментирайки иска на украинската компания, заяви, че претенциите на \"Нафтогаз\" са за \"митичен размер загуби\", като призова властите в Киев първо да компенсират щетите \"за 23 години украинска анексия\".Това не е първото предявяване на претенции от страна на \"Нафтогаз\" към Русия заради активи в Крим. Миналата година \"Нафтогаз\" обяви, че възнамерява да изиска от Русия 2,6 млрд. долара чрез Международния инвестиционен арбитраж.Спорът за активите на украински компании започна, след като Русия анексира Крим през 2014 г. Правителството на полуострова национализира имуществото на \"Черноморнефтогаз\" и \"Укртрансгаз\".", "date": "2017.09.20", "title": "Украинската \"Нафтогаз\" подаде иск срещу Русия за 5 млрд. долара"}
{"url": "https://news.bg/crime/100-mln-leva-obezshtetenie-iskat-naslednitsite-na-postradalite-ot-atentata-v-sarafovo.html", "text": "Почти 100 млн. лева обезщетения поискаха пострадалите и наследниците на загиналите при атентата на летище \"Сарафово\" от двамата задочно подсъдими ливански граждани. Това стана при днешното заседание на делото \"Сарафово\" в Специализирания наказателен съд, съобщи БНР. По първоначална информация исканото обезщетение беше около 40 млн. лева.Припомняме, на 18 юли 2012 година при бомбен атентат срещу изрелски туристи на летище Сарафово загинаха 7 души, един от които е български гражданин - шофьор на буса, а 35 бяха ранени.Специализираният наказателен съд  като граждански ответник по делото да бъде конституирането на военното крило на \"Хизбулла\".Година след първото заседание по делото на атентата от 18 юли 2012 година, съдът все пак успя да се свърже с всички пострадали и наследниците на загиналите, но заседание по същество няма да има. Причината е отсъствието както на внезапно заболял съдебен защитник, така и на наследниците на единствения български гражданин, загинал в атентата. Днешни решения, които подлежат на обжалване.Просроченото време беше използвано, за да се произнесе съда по гражданските искове, искане за  на пострадали и на наследници. Исковете са над 50, финансовите претенции в тях варират между сто хиляди лева и 22 милиона. Имаше включително и финансови претенции за загуби в бъдеще време. Наследниците бяха изчислили колко биха заработили техните роднини, ако не бяха загинали при атентата, но точно тези претенции бяха отхвърлени.На следващото заседание, насрочено за 15 и 16 ноември, се очаква да започне с разпит на българските свидетели. Що се отнася до това, може ли  да отговаря по това дело, и съдът, и прокуратурата бяха категорични, че по делото няма данни Мелиад Фарсах и Хасан ел Хадж Хасан да са действали в Сарафово по поръчение на \"Хизбула\" и претенцията беше отхвърлена.Припомняме, през юли имаше идея делото за атентата на летище \"Сарафово\" да започне в Бургас. Тогава в Специализирания наказателен съд беше о.Едната причина за поредното отлагане беше, че личен ангажимент на адвокат Красимира Михайлова, която поиска  поради внезапно възникнали причини от семеен характер. Другата причина - , които все още не са призовани.", "date": "2017.09.20", "title": "100 млн. лева обезщетение искат наследниците на пострадалите от атентата в Сарафово"}
{"url": "https://news.bg/bulgaria/darzhaven-fond-zemedelie-kompensira-sobstvenitsi-s-blizo-2-mln-leva.html", "text": "Държавен фонд земеделие е изплатил 1, 8 млн. лева като компенсации за пропаднали площи през 2016 г.По Схемата за държавна помощ за компенсиране на загуби на земеделски стопани за напълно пропаднали площи в резултат на природни бедствия или на неблагоприятни климатични условия, настъпили през 2016 г. от Държавен фонд земеделие са изплатили 1 882 709 лева на общо 203 земеделски стопани, декларирали общо 5 253,14 ха. площи.Подобно подпомагане могат да получат земеделски стопани, които имат констативни протоколи за 100% пропаднали площи със земеделски култури, в резултат на неблагоприятни климатични условия.Държавната помощ може да компенсират до 80% от действителните разходи за отглеждане при щети от измръзване, осланяване, наводнение, преовлажняване или градушка от действителните разходи за отглеждане на царевица, грах за зърно и едногодишни бобови, картофи, плодове и други зеленчуци.Обезщетението за зърнени, фуражни култури и слънчоглед е 50% от действителните разходи за отглеждане, а за зимна маслодайна рапица - 30%.При щети от суша помощта е до 40% от действителните разходи за отглеждане на царевица и лешници, а за слънчоглед и пшеница - до 25%.", "date": "2017.09.20", "title": "Държавен фонд земеделие компенсира собственици с близо 2 млн. лева"}
{"url": "https://news.bg/world/tramp-predotvratil-voyna-mezhdu-sauditska-arabiya-i-katar.html", "text": "Президентът на САЩ Доналд Тръмп е предотвратил война между Саудитска Арабия, Обединените арабски емирства и съседен Катар, съобщават световни агенции, позовавайки се на информация на \"Блумбърг\".Рияд и ОАЕ са планирали да нахлуят в Катар, според информацията.Припомня се, че на 5 юни Саудитска Арабия, ОАЕ, Бахрейн и Египет наложиха бойкот на Катар, обвинявайки емирството, че подкрепя терористични организации. Доха категорично отхвърля.Според \"Блумбърг\" Саудитска Арабия и ОАЕ планирали да сменят режима в Катар с военни действия още в ранните етапи на диспута.Обаче Тръмп се обадил на двамата лидери и ги призовал да се въздържат. Той ги убедил, че военен конфликт с Катар ще предизвика криза в Близкия изток, от която само ще спечели Иран.Не е ясно кога точно Тръмп е предупредил страните.Вчера американският лидер се срещна с емира на Катар Ал Тани в кулоарите на Общото събрание на ООН.Запитан дали е предупредил Рияд и ОАЕ да не нападат Катар, Тръмп отговори отрицателно.Той изрази увереност, че дипломатическият спор може да бъде \"разрешен доста бързо\".От своя страна катарският емир вярва, че намеса на Тръмп ще помогне много.", "date": "2017.09.20", "title": "Тръмп предотвратил война между Саудитска Арабия и Катар"}
{"url": "https://news.bg/int-politics/tramp-pak-se-nahvarli-na-nepochtenata-hilari-klintan-sega-zaradi-severna-koreya.html", "text": "Американският президент Доналд Тръмп обвини Хилари Клинтън и нейния съпруг Бил, че са позволили на Северна Корея да \"проучва и разработва ядрени оръжия\".Тръмп отправи критиките си по обичайния за него начин - в профила си в \"Туитър\" веднага след ставане от сън.Тръмп написа: \"След като позволи на Северна Корея да проучва и разработва ядрени оръжия, докато беше държавен секретар (Бил Клинтън също), непочтената Хилари сега критикува.\"Главнокомандващият въоръжените сили на САЩ също така препубликува мнение на свой поддръжник в \"Туитър\", което гласи: \"Това е връх на лицемерието. Обама и Клинтън всъщност предоставиха ядрени оръжия на Северна Корея чрез политиката си на умиротворяване.\"", "date": "2017.09.20", "title": "Тръмп пак се нахвърли на \"непочтената\" Хилари Клинтън, сега заради Северна Корея"}
{"url": "https://news.bg/comments/zashto-evropa-tryabva-da-podkrepi-kyurdska-darzhava.html", "text": "На 25 септември жителите от иракски Кюрдистан (а и тези от територии, които се оспорват между Багдад и Ербил) ще гласуват на референдум за независимост. Очаква се допитването, инициирано от президента на Кюрдската автономия Масуд Барзани, да бъде подкрепено категорично от избирателите.Това, разбира се, не означава, че на следващия ден ще има нова държава на днешната територия на Ирак. Напълно възможно е самият референдум, чиято конституционност се оспорва от централните власти в Багдад, да е дипломатическа интрига на Барзани, с която той иска да спечели вътрешно-политически дивиденти. Като например, яхвайки темата за независим Кюрдистан, да маргинализира вътрешно-политическите си опоненти или да използва референдума за по-нататъшни отстъпки и бонификации от страна на централните иракски власти.Печално известно, е, че кюрдският народ иска независимостта повече, отколкото я желаят кюрдските лидери.Въпреки това, има поне три причини, поради които Европа и ЕС трябва да обмислят признаването на резултата от референдума за независимост на иракски Кюрдистан.Първата причина е тази, че това е възможност за Европа да реабилитира поне частично влиянието си спрямо процесите в Близкия изток. С оглед на това, че както местните фактори (Ирак, Турция, Иран и Сирия), така и световните (САЩ и Русия), имат от критично до негативно отношение към предстоящия референдум, то подкрепата на Европа ще е жест, който кюрдите няма да забравят.А подобна реабилитация на механизмите и инструментите на ЕС в Близкия изток е повече от належаща. Имигрантският и бежанският поток можеха да бъдат добре менажирани, ако Европа имаше влияние върху страните инкубатори на тези човешки тълпи. Когато такива механизми не са налични, се случва това, което видяхме: ЕС се бореше с последствията от имигрантите на собствена територия, вместо да оказва влияние върху причините за тях в геополитическото си съседство.Но няма как да спечелиш мач, ако излезеш само със защитници. Нужен е натиск и преса в чуждото поле.В допълнение, ние видяхме как Русия \"издърпа\" инициативата за решаването на съдбата на Сирия и Башар ал-Асад от Виена и я положи в Астана и Кайро. Само че човешките потоци мигрират в ЕС, а не в Русия.Турция използва бежанските си лагери, за да извива ръцете на ЕС за пари. И в същото време Анкара сипе щедри средства за проектирането на свои проксита и територии в Северна Сирия (срещу кюрдите).В Йемен единственото, което цъфти, са местният клон на Ал-Кайда, холерата и финансовата помощ на ЕС.И в трите случая Европа участва в плащането на сметката, но не и в поръчването на музиката.Втората причина за признаването на резултата от референдума в иракски Кюрдистан от страна на Европа (и ЕС) се състои в естеството на самите кюрди. Те са предимно секуларно ориентирани (не само иракските, но и турските, иранските и сирийските). А Европа - сама по себе си секуларна, има нужда от идентичен тип съюзници в Близкия изток, за да може посредством тях да прокарва собствените си интереси.На фона на раздиращите региона религиозно мотивирани конфликти, утвърждаването на секуларна и приятелски настроена към Стария континент ос Тел Авив - Ербил е в интерес на Европа и на Запада въобще. Това не е задължително демократична ос, но Европа трябва да гледа на хаоса в Близкия изток прагматично, дори егоистично, а не идеалистично.Самите американци са против допълнителното \"разпадане\" на Ирак, тъй като смятат, че и това ще се пише на тяхната сметка като резултат от премахването на режима на Саддам Хюсеин. Руснаците пък са принципни противници на етническото и религиозното парцелиране (въпреки иредентизма им спрямо Украйна), поради собствените им компактни мюсюлмански анклави по течението на Волга и в руската част на Кавказ.Третата причина - това е сладкият реванш на европейския естаблишмънт спрямо импровизираната политика и речевите своеволия на турския президент Реджеп Ердоган срещу ЕС и отделни страни от континента. Независима кюрдска държава в Близкия изток е сол в раната за турската външна политика (поради значителното кюрдско малцинство в самата Република Турция).Анкара има инстинктивен страх от такъв сюжет, тъй като турците смятат, че това ще породи ефекта на доминото. Кюрдска държавност може да се превърне в център на центробежни сили, които да усилят допълнително желанието на кюрдите в югоизточна Турция за автономия.Заедно с това, трябва да се има предвид, че в иракски Кюрдистан - освен местните кланово-племенни сили на Масуд Барзани и Джалал Талабани, функционират също така както ПКК, така и близките до нея организации на кюрдите в Иран (чието политическо и военно лидерство живее в изгнание именно в кюрдската автономия). В този смисъл, евентуална независима държава в североизточен Ирак би имала значение, по-голямо от собствено териториалното й измерение.Самият Иракски Кюрдистан, откакто е автономия, бе разделен от Турция и Иран на сфери на влияние помежду им. Турция - от своята граница южно до Ербил, Иран - от своята граница западно до Киркук. Политически - Анкара е в тясно сътрудничество с Барзани, а Техеран - с Талабани (и Движението Горан). Турското и иранското влияние върху региона ще остане, но евентуален независим Кюрдистан ще има възможност след време (а и чрез съответната подкрепа) да направи това влияние амбивалентно - и то да започне да се случва все повече спрямо компактните кюрдски общности в югоизточна Турция и в западен Иран.Разбира се, ако изключим Израел, едва ли ще има страна, която да одобри евентуално решение на ЕС да легитимира с одобрението си референдума в иракски Кюрдистан.Но тогава Европа (и ЕС) ще трябва да погледнат в очите......САЩ и да им каже, че автономията на кюрдите там им е дадена от самите американци след Войната в Залива и е утвърдена след падането на режима на Саддам Хюсеин. А независимостта е логична развръзка на автономията в демократичния свят....Русия и да й посочи, че за разлика от руските малцинства в Украйна, които искат да се присъединят към състава на руската федерация, то кюрдите са мнозинство в своите области, били са избивани от химическите оръжия на Хюсеин и се борят за независима държава от столетия насам....Иран и да намекне на режима на аятоласите, че ако не са Германия и Франция, то ядрената сделка, сключена с тях, остава на произвола на републиканското мнозинство в Конгреса на САЩ и на инстинктите на импулсивния американски президент....Ирак и да подчертае дебело, че шиитизираната централна власт в Багдад се провали в това да гарантира пропорционално политическо представителство и участие на сунитите (включително кюрдите) в страната.Европа не дължи обяснения нито на Сирия на Башар ал-Асад (доколкото последният вече няма политическа воля, различна от тази на Иран и Русия), нито на Турция на Реджеп Ердоган (доколкото същият по различни поводи каза, че няма да се съобразява с ЕС).Разбира се, провеждането на референдума за независимост на Иракски Кюрдистан е повече от деликатна тема. Налице са и редица съображения срещу появата на кюрдска държава.Но така или иначе потенциалната независимост на кюрдите в Ирак е удобен момент за Европа и ЕС да реабилитират механизмите за влияние в региона и да подскажат на другите сили в Близкия Изток, че европейците не са съгласи повече да плащат сметката, без да участват във формирането на процесите там.", "date": "2017.09.20", "title": "Защо Европа трябва да подкрепи кюрдска държава"}
{"url": "https://news.bg/bulgaria/ogranichavat-dvizhenieto-za-tir-ove-za-pochivnite-dni.html", "text": "В последния работен ден преди Деня на Независимостта, от 16 ч. до 20 ч. ще бъде ограничено движението на камионите над 12 тона по автомагистралите и най-натоваренитe пътища.Целта на ограничението на движението е повишаване на безопасността при пътуване и увеличаване на пропускателната способност на инфраструктурата. Освен по магистралите тежко товарни автомобили няма да могат да преминават и през:По натоварените направления тежкотоварните камиони ще бъдат спрени и в последния почивен ден - 24 септември, от 14 ч. до 20 ч.Забраната не важи за автомобили, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика през Владая и повишаване на пътната безопасност на 21 септември от 12 ч. до 20 ч., и на 22 септември от 8 ч. до 14 ч. ще има две ленти за излизащите от София на път I-1 (Е-79). Временната организация ще е от км 278+910 до 282+038 и от пътен възел \"Даскалово\" до кръстовище \"Драгичево\" от км 285+660 /кръстовището за Рударци/ до км 286+847 /бензиностанция \"Петрол\"/.На 24 септември от 10 ч. до 20 ч. в същия участък ще има две ленти за влизащите в София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Люлин\".Във връзка с очаквания интензивен трафик по основните пътни направления Агенция \"Пътна инфраструктура\" апелира шофьорите да карат разумно, да спазват правилата за движение, да не предприемат резки маневри и да не използват аварийните ленти по автомагистралните участъци за по-бързо придвижване.", "date": "2017.09.20", "title": "Ограничават движението за ТИР-ове за почивните дни"}
{"url": "https://news.bg/bulgaria/ministar-dimov-obvini-mestnite-vlasti-che-ne-vzimat-merki-za-chist-vazduh.html", "text": "Анализите сочат, че до 2030 г. ако не бъдат предприети адекватни мерки, някои от замърсените градски центрове в Европа ще бъдат именно в България. Това каза Тони Томпсън от Световната банка по време на съвместно заседание на парламентарните комисии по околната среда и водите и здравеопазването. Томпсън бе категоричен, че в докладите на Световната банка е отчетено, че страната ни е с едни от най-високите нива на замърсяване с фини прахови частици както и преждевременна смърт заради замърсяване на въздуха.Светлана Йорданова, заместник-министър на здравеопазването заяви, че фините прахови частици имат отражение освен върху по-високата заболеваемост на респираторната система и върху сърдечно-съдовата, имунната и нервната система. Тя констатира, че най-висок относителен дял имат острите бронхити, бронхопневмониите и пневмониите. Най-рисковата част от населението са децата и възрастните хора.Така през 2016 г. замърсяването с прах и фини прахови частици е с 10% по-голямо от предходната година. Ежегодно всички РЗИ изготвят анализ за заболеваемостта на населението и отчетеното замърсяване на атмосферния въздух. В докладите си регионалните здравни инспекции отчитат увеличени хоспитализации следствие обостряне на хроничните заболявания, най-вече свързани с болестите на долни дихателни пътища.Министърът на околната среда и водите Нено Димов отчете, че почти навсякъде в страната има тенденция за подобряване на въздуха, но все още сме над нормите за замърсяване.\"Това е приоритет на МОСВ още при встъпването ми в длъжност. Проблемът е пряко свързан с качеството на живот и здравето на хората\", заяви Димов. По думите му местните власти трябва да имат своите планове за подобряване на качеството на въздуха. \"Може би част от местната власт не припознава този проблем така сериозно както действително седи. Отпуснати са средства по ОП \"Околна среда\" за подобряване на качеството на въздуха, от които общините могат да се възползват, те трябва да си дадат сметка, че този проблем е много сериозен\", посочи Димов.От МОСВ отчитат, че в периода 2011-2016 г. има устойчива тенденция към подобряване на качеството на въздуха, но това не значи, че нормите, които сме поставили, са постигнати. \"Но тази тенденция е устойчива, което е добра новина. Имаме 38 станции, които мерят за замърсяването на въздуха. Само в Перник и Гълъбово има проблем със серийни диоксиди, като изключим завишените норми на фините прахови частици в почти цялата страна\", посочи Димов. Той отчете още, че почти навсякъде в страната има тенденция за подобряване на въздуха, но и тя не е достигнала нормите, които трябва да имаме според българското и европейско законодателство.Основен проблем за замърсяването на въздуха е битовото отопление и горивата, които се използват са проблема. 21 от 25-те града, които имат превишаване на нормите е заради битовото отопление.", "date": "2017.09.20", "title": "Министър Димов обвини местните власти, че не взимат мерки за чист въздух"}
{"url": "https://news.bg/politics/dans-shte-proveryava-za-prane-na-pari-i-prezidenta-i-parvata-dama.html", "text": "ДАНС ще проверява за пране на пари видни политически личности.Това е предвидено в нов закон за мерките срещу изпирането на пари, предложен от Министерски съвет. За видни политически личности се считат, според разпоредбите, държавните глави, ръководителите на правителства, министри, заместник-министри, депутатите, конституционните съдии, членовете на ВАС и другите органи на съдебната власт, посланици, висшите военни, кметове, заместник-кметове.Ще се проверяват техните съпрузи или лица, с които живеят на семейни начала.С предложенията се забранява откриването или поддържането на анонимна сметка или на сметка на фиктивно име, както и откриването или поддържането на анонимни депозитни сертификати или депозитни сертификати на фиктивно име. Предвидени са особени правила при прилагане на мерките за комплексна проверка по отношение на бенефициентите по застрахователни договори, на доверителна собственост, включително тръстове, попечителски фондове и други подобни правни образувания. Пенсионно-осигурителните и застрахователни дружества се опасяват, че с предвидените мерки в закона ще се стигне до увеличаване на разходите.Отново се увеличава бремето върху българските граждани, възропта Красимир Янков от БСП по време на обсъждането на законопроекта във вътрешната парламентарна комисия. Сметката щяла да се плати именно от потребителите. Червените се съмняват в капацитета на ДАНС да изпълни закона.От къде идват мръсните пари, попита лидерът на Атака Волен Сидеров. Той поиска данни колко са изпрани.Между 1,5-3 милиарда лева са т.нар.\"мръсни траснфери\" на година у нас, според отговора на Финансовото разузнаване в родното ФБР. От Русия, Кипър и евро държави транзитно през страната ни минавали мръсните пари.Предлага се разширяване на кръга от лица, които попадат в дефиницията за видна политическа личност и спрямо които задължително се прилагат мерките за разширена комплексна проверка. Ще се проверяват и \"членовете на управителните органи на политически партии\".Освен произхода на средствата, използвани в деловите отношения с видни политически личности и свързаните с тях лица или при случайни сделки и операции, извършени от тях, е въведено задължение за установяване и на източника на богатство на тези лица.", "date": "2017.09.20", "title": "ДАНС ще проверява за пране на пари и президента, и първата дама"}
{"url": "https://news.bg/politics/karanikolov-preprati-rabotnitsite-ot-emko-kam-shefovete-im.html", "text": "Лицензът на военния завод \"Емко\" ще бъде възстановен веднага, след като бъдат отстранени нередностите. Това стана ясно от думите на министъра на икономиката Емил Караниколов.Пред журналисти Караниколов каза, че цялото правителство осъзнава притесненията на работниците в дружеството \"Емко\".Той апелира оръжейниците да се обърнат към ръководството, за да се предприемат нужните действия за отстраняване на нередностите, вместо да протестират.\"Самите те (работниците) потвърдиха няколко пъти, че има нередности в самия завод и в склада. Днес се спомена, че те са маловажни. Сутринта главният секретар на МВР потвърди, че около 100 контейнера с боеприпаси се съхраняват абсолютно неправилно\", посочи министърът на икономиката.Той поясни, че тези контейнери се намират на производствената площадка. \"Нещо, което законът забранява\", подчерта министърът и допълни, че боеприпасите трябва да се съхраняват в склада. \"Не знам кое е маловажно\", реторично попита Караниколов.По думите му той и министър Каракачанов, като съпредседатели на междуведомствения съвет, са поели ангажимента, че при отстраняване на нередностите лицензът за износ и внос ще бъде възстановен. Той подчерта, че лицензът за производство не е отнет.Караниколов опровега и информацията, че той е разпоредил да се прекратят договорите между \"Кинтекс\" и \"Емко\".Караниколов, каза още, че са извършили проверка в държавното дружество. От нея се установило, че \"Кинтекс\" е купувала дадени боеприпаси от \"Емко\" на цени между 5 и 10 процента по-скъпо, отколкото ако са били закупени от ВМЗ или от \"Дунарит\". Поради това министърът е подал сигнал към прокуратурата.\"Защо е заобиколен \"Дунарит\" и ВМЗ - това ще го каже прокуратурата\", добави Караниколов. Визираният от него период е 2015-2016г.За да бъдат обезпечени договорите на \"Кинтекс\" с трета страна, ВМЗ ще произведе въпросните боеприпаси, защото не е ясно кога \"Емко\" ще си върнат лиценза, т.е ще има двойно производство.Караниколов заяви, че ще има проверки във ВМЗ.Проверка ще има и в \"Кинтекс\", която ще обхване последните 10 години, за да се установи какво се е случвало там и как са се сключвали сделките, добави министърът. По отношение на ВМЗ ще се провери дали има техни лицензи, които са били използвани от други дружества.", "date": "2017.09.20", "title": "Караниколов препрати работниците от \"Емко\" към шефовете им"}
{"url": "https://news.bg/world/protesti-i-borichkaniya-v-kataluniya.html", "text": "Каталунски поддръжници за независимост влязоха в пререкания със служители на Гражданската гвардия на Испания, която ескортира местен представител, който е арестуван като част от опитите на Мадрид да спре запланувания референдум за независимост в Каталуния, съобщават световни агенции.По-рано стана ясно, че испанската полиция арестува зам.-министъра на икономиката на Каталуния Жозеп Мария Жове. Впоследствие беше съобщено, че са задържани още 12 души. След това пък Каталуния обвини Мадрид в налагане на извънредно положение.Протестиращите се опитаха да блокират служителите на гвардията, докато отвеждаха IT мениджър от отдела за външни отношения към регионалното правителство в центъра на Барселона.В централната част на града хиляди протестиращи се събраха пред офиса на задържания зам.-министъра на икономиката на Каталуния. Те носеха местния флаг и скандираха \"Независимост!\" и \"Ще гласуваме!\".Влиятелната гражданска организация Каталунска национална асамблея призова местните жители да излязат на улицата и да протестират.\"\", отбелязаха в съобщение от организацията.Протестиращи блокираха полицейски автомобил и настъпиха боричкания. Няма информация за задържани демонстранти и за пострадали.Стотици протестират и в други каталунски градове.", "date": "2017.09.20", "title": "Протести и боричкания в Каталуния"}
