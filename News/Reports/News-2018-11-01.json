{"url": "https://news.bg/int-politics/sasht-iskat-turtsiya-v-nato.html", "text": "Съединените щати се надяват Турция да не се оттегли от НАТО и да остане надежден съюзник на Съединените щати. Това заяви в интервю за радиото държавният секретар на САЩ Майкъл Помпео. Стенографският доклад бе разпространен в четвъртък от Държавния департамент на САЩ.\"Надявам се не. Ще бъде тъжно за НАТО, ще бъде тъжно за Съединените щати и, мисля, още по-тъжно за турския народ, ако това се случи\", каза той, отговаряйки на въпроса на модератора за това дали Сегашното бъдеще на Турция, като съюзник на НАТО, се поставя под съмнение.Според него в отношенията на САЩ с Турция имаше труден период, но имаше и области, в които двете страни постигнаха успех. \"Надяваме се, че Турция и президентът Тайип Ердоган ще разберат, че Съединените щати са по-добри партньори от Иран и че посоката, в която президентът Ердоган трябва да се движи, е да подкрепи по-тесни отношения със САЩ, Европа и НАТО и ако можем да постигнем това, тогава Турция може да се превърне в бастион, който ще попречи на САЩ да бъдат заплашени от терористи в региона \", добави Помпео.Отношенията между Анкара и Вашингтон от преди известно време, са се влошили значително, поради ситуацията около американския пастор Андрю Брънсън, който е живял в района на Измир, Турция и турските власти арестуваха по обвинения във връзки с забранена в Кюрдската работническа партия на Турция и терористична организация \"Фето\". Съединените щати поискаха незабавното освобождаване на Брансън и в тази връзка въведеха редица санкции, които бяха болезнени за турската икономика и предизвикаха отрицателна реакция в Анкара. На 12 октомври съдът на турския град Измир осъди Брансън на три години затвор, но реши да го освободи от ареста, като се съобрази с времето, което е служил при разглеждане на делото. Съдът също така вдигна забраната си да напусне страната.След освобождаването на Брансън и завръщането му в Съединените щати президентът Доналд Тръмп обяви, че Съединените щати и Турция могат да изградят отлични отношения.", "date": "2018.11.01", "title": "САЩ искат Турция в НАТО"}
{"url": "https://news.bg/society/razdavaha-knigi-sreshtu-smet-vav-varna.html", "text": "В Деня на народните будители във Варна раздаваха книги срещу смет, информира bTV.Малки и големи предаваха минимум по 3 кг пластмасови отпадъци, срещу които получаваха ваучери за книги.За няколко часа бяха събрани над 15 тона пластмасови отпадъци, а хиляди се сдобиха с нова книга.Учителка по химия сподели, че според нея младите хора са започнали все повече да четат, макар да се твърди обратното.Сборното място за предаване на отпадъците беше Морската гара. ", "date": "2018.11.01", "title": "Раздаваха книги срещу смет във Варна"}
{"url": "https://news.bg/bulgaria/zabranyavat-reklamite-v-i-okolo-tunelite.html", "text": "Забрана за разполагане на рекламни съоръжения в тунели, както и на разстояние по-малко от 600 м преди тях, когато са на скоростни пътища, и 200 м в останалите случаи предвижда нова наредба за обезопасяване на пътищата.Крайпътни рекламни съоръжения ще бъдат обезопасявани, за да се повиши безопасността. Очаква се така да се намалят пътно-транспортните произшествия при напускане на платното за движение.Изискванията за обезопасяване на билбордове, тотеми и лога на изградени и функциониращи търговски крайпътни обекти ще бъдат завишени.Трябва да се обезопасяват рекламни съоръжения, които са разположени до 16 м от ръба на настилката на автомагистрали, до 13 м от края на скоростните пътища и до 8 м извън първокласни, второкласни, третокласни или местни пътища. Обектите извън тази зона не се нуждаят от обезопасяване.Минималното разстояние за поставяне на рекламно съоръжение все още е 3 м от ръба на пътната настилка.Допуска се изграждането на нови пътни връзки в зоните за престрояване пред кръстовища и пътни възли, шлюзове, връзки на пътни възли и уширени пътни участъци, предназначени за кацане на самолети.Ако предписаните мерки не бъдат изпълнени, ще се отнема разрешението за специално ползване на пътя и рекламните съоръжения ще бъдат демонтирани.Наредбата е публикувана за обществено обсъждане.", "date": "2018.11.01", "title": "Забраняват рекламите в и около тунелите"}
{"url": "https://news.bg/world/v-rusiya-spryaha-film-v-koyto-amerikantsite-spasyavat-ruskiya-prezident.html", "text": "Министерството на културата на Русия спря разпространението по кината на холивудския филм \"Убиец на ловци\" (\"Hunter Killer\"), информира АФП.Във филма американски войници спасяват руския президент и предотвратяват Трета световна война.От ведомството отбелязват, че филмът е спрян по административни причини, \"тъй като дистрибуторската компания не предостави в нужния срок копие на филма с необходимото качество в държавната кинотека Госфилмофонд\".Филмът е адаптация на книгата на Джордж Уолъс и Дон Кийт \"Убиец на ловци\".", "date": "2018.11.01", "title": "В Русия спряха филм, в който американците спасяват руския президент"}
{"url": "https://news.bg/politics/karakachanov-othvarli-obvineniyata-na-bsp-za-tsenata-na-remonta-na-su-25.html", "text": "Ако нападките на социалистите бяха реални, аз нямаше да съм тук. Това заяви военният министър Красимир Каракачанов преди заседанието на военната комисия в парламента относно . Каракачанов отрече информацията, че договорът за ремонта на Су-25 щял да бъде за 311 млн. лева.Министър Каракачанов заяви, че всички документи са подредени по отношение на участниците и способностите на българския авиоремонтен завод АВИОНАМ да се включи в ремонта на самолетите.Според процедурата ремонта на щурмовите самолети възлиза 41 млн. лв. без ДДС. При необходимост от допълнителни ремонти сумата може да достигне максимум 82, 510 млн. лева след санкция от МС.Само един от двата възможни завода участваха в тази процедура. Според доклада на ВВС са само две компаниите, които могат да извършат ремонта - руска и беларуска. Само беларуският завод се е отзовал.В деня, в който в медиите се появи информацията, че ремонтът и удължаването на ресурса на наличните ни самолети Су-25 може да струва над 100 млн. лева (около 311 млн. лв.), от военното министерство излязоха с остра реакция, че подобно твърдение не отговаряло на истината твърдението, че \"средствата за ремонта значително ще надхвърлят сумата от 100 милиона лева, като така целенасочено ще се заобиколи законът и Народното събрание\".Каракачанов изтъкна, че процедурата е обявена публично и е на сайта на Министерството на отбраната с решение 108/17. 08. 2018 г. Според него общата стойност на ремонта възлиза на 41 милиона лева без ДДС, като при необходимост от допълнителни ремонти, сумата може да достигне максимум 82.510 милиона лева без ДДС, за което задължително е необходима санкция на Министерски съвет. (Точка 9, стр. 8 от документацията по поръчката, публикувана в сайта на МО).Народното събрание се произнася по сделки за над 100 милиона лева без ДДС.След като са поканили двете фирми, които могат да ремонтират самолетите ни и разполагат с необходимата лицензионна документация, се е отзовала само едната, заяви Каракачанов.Според доклад на Военновъздушните сили (ВВС) само две компании могат да извършат изисквания ремонт. Това са руският завод-производител и авиоремонтният завод \"Баранович\" в Беларус. Оферта е подала само втората компания, уточни военният министър.На въпроса защо не е поканен за ремонта българският завод \"Авионамс\", причината е, че от 16 години заводът не е ремонтирал СУ-25, а от 18 години - не е ремонтирал двигател на СУ-25. По оценка на експерти от ВВС, в \"Авионамс\" никога не са извършвани капитално-възстановителни ремонти в обема, който е необходим сега. Въпреки многократните покани от Министерството на отбраната до \"Авионамс\", дружеството до този момент не е предоставило документи за наличие на способности за изпълнение на обявената от Министерството на отбраната поръчка.Според военното ведомство, решението за откриване на процедурата не е обжалвано от нито една страна, включително от \"Авионамс\".", "date": "2018.11.01", "title": "Каракачанов отхвърли обвиненията на БСП за цената на ремонта на Су-25"}
{"url": "https://news.bg/education/natsionalna-biblioteka-nagradi-mladi-buditeli.html", "text": "По повод празника на народните будители Националната библиотека \"Св. Св. Кирил и Методий\" откри ценна изложба с архиви от български читалищни вестници и списания. Сред тях са страници и от първото списание \"Мисъл\", изписани с перото на български писатели като Йордан Йовков и Ангел Каралийчев.Изложбата бе открита от директора на Националната библиотека доц.д-р Красимира Александрова. Празнично слово произнесе и зам. - министърът на културата Амелия Гешева. Тази година Националната библиотека учреди наградата \"Млад будител\". 2018 г. е и юбилейна - библиотеката отбелязва 140 години от създаването си.Наградата беше връчена на ученици от столична гимназия, които се включиха в инициативата на Националната библиотека \"Осинови книга\". С тяхна помощ четири ценни документа са реставрирани.Те включват първият Видински сборник на Софроний Врачански от 1802 г. и два екземпляра от първото печатно издание на \"Царственик или История българска\" от 1844-та година. Напукани кожени корици, окисляване и ронлива хартия са малка част от проблемите, пред които са били изправени реставраторите.Почетното звание \"Следовник на народните будители\" беше връчено на Маргарита Попова, Недялко Йорданов, Камен Донев, Снежана Павлова, акад. Виталий Григоров и Йордан Караджов.\"Вашата обществена дейност и творчески път са пример за нравственост и съдържание\", заяви зам.-министърът на културата.Доайенът на българската журналистика Дамян Обрешков припомни по повод 20-годишнината на вестник \"Читалищно дело\", че читалищата имат задачата да обединят българите чрез културата и ценностите ни. \"Това е удивителна сбирка, която е представена тук. Първо, делата, които обхващат, второ - великолепния език и трето - автори и издатели са най-добрите наши писатели. Какво по-добро от това\", възкликна Обрешков. Ролята на българските читалища, според него, се повишава с всеки изминал ден, защото държавата ни се намира в труден момент и основната причина за това е демографският срив. Дамян Обрешков призова за по-голяма подкрепа на читалищната дейност и опазване на читалищните сгради.", "date": "2018.11.01", "title": "Национална библиотека награди млади будители"}
{"url": "https://news.bg/int-politics/mohamed-bin-salman-narekal-kashogi-uzhasen-islyamist-v-razgovor-s-beliya-dom.html", "text": "Саудитският престолонаследник принц Мохамед бин Салман е нарекъл убития саудитски журналист дисидент Джамал Кашоги \"опасен ислямист\" дни след изчезването му в телефонен разговор със зетя на американския президент Доналд Тръмп - Джаред Къшнър, и съветника му по националната сигурност Джон Болтън. Това съобщава американският в. \"Вашингтон пост\", позовавайки се на хора, запознати с разговора.Джамал Кашоги пишеше именно за в. \"Вашингтон пост\".В телефонния разговор, който е бил проведен преди кралството публично да признае убийството на Кашоги, престолонаследникът е призовал Къшнър и Болтън да запазят съюза между САЩ и Саудитска Арабия и заявил, че журналистът бил член на \"Мюсюлманско братство\", групировка, която отдавна се противопоставя на Болтън и други висши представители на администрацията на Тръмп.Опитът да критикува Кашоги в частни разговори е в противоречие с по-късните публични изявления на саудитското правителство, заклеймяващи смъртта на журналиста като \"ужасна грешка\" и \"ужасна трагедия\".\"Инцидентът, който се случи, е много болезнен за всички саудитци\", посочил принцът, който е де факто лидерът на Саудитска Арабия, в разговора, който се е състоял през миналата седмица. \"Инцидентът не е оправдаем\", допълнил Салман.Саудитският посланик в САЩ Халид бин Салман определи Кашоги през миналия месец като \"приятел\", който посвети \"голяма част от живота си да служи на страната си\".В изявление, публикувано от \"Вашингтон пост\", семейството на Кашоги нарече неправилно охарактеризирането на журналиста като \"опасен ислямист\".\"Джамал Кашоги не беше член на \"Мюсюлманско братство\". Той отричаше многократно подобни твърдения през последните няколко години\", посочиха от семейството, допълвайки: \"Джамал Кашоги не беше опасен човек по никакъв начин. Да се твърди противното би било нелепо.\"Лице, запознато с разговора, заяви, че Болтън не е сигнализирал, че не е одобрил оценката на престолонаследника за Кашоги по време на разговора.Саудитски официален представител отрече вчера, че Мохамед бин Салман е направил твърденията, изтъквайки, че \"рутинни разговори съществуват от време на време\" с младия лидер и официални представители на САЩ, но \"такъв коментар не е бил правен\".Саудитска Арабия беше изправена пред осъждане от международната общност за променящите се версии за изчезването на Кашоги на 2 октомври в саудитското консулство в Истанбул. Кралството първоначално твърдеше, че Кашоги е излязъл от консулството невредим, а след това обяви, че саудитски агенти са го убили при случайна \"юмручна схватка\", а в последно време версията се промени отново, а именно, че имало доказателства, че убийството му е предварително планирано.", "date": "2018.11.01", "title": "Мохамед бин Салман нарекъл Кашоги \"ужасен ислямист\" в разговор с Белия дом"}
{"url": "https://news.bg/crime/sadat-potvardi-postoyanniyat-arest-na-porachitelya-na-palezha-v-burgas.html", "text": "Окръжният съд в Бургас потвърди постоянния арест на Петър Б., обвинен за поръчител на Припомняме, той е обвинен, че на 14 октомври умишлено е склонил Румен Я. да запали автомобилна гума пред апартамент в квартал \"Зорница\".Вследствие на палежа е изгоряло близко разположеното ел. табло с 15 електромера, както и ел. инсталацията на входа. Обгоряла е и асансьорна врата на етажа.. Защитата на обвиняемия обжалва взетата мярка с искане тя да бъде изменена в \"домашен арест\" или \"парична гаранция\".В съдебното заседание представителят на държавното обвинение представи писмени доказателства относно съдебното минало на обвиняемия, справка за задграничните му пътувания, както и протоколи за разпит на свидетели.Настоящият съдебен състав счете, че и към момента продължава да съществува реална опасност обвиняемият да извърши престъпление, ако не бъде задържан.Петър Б. е многократно осъждан, като е изтърпявал ефективни наказания \"лишаване от свобода\" за същото по вид престъпление.Решението на съда е окончателно.", "date": "2018.11.01", "title": "Съдът потвърди постоянният арест на поръчителя на палежа в Бургас"}
{"url": "https://news.bg/society/shefkata-na-dazd-posreshtna-8-mesechno-balgarche-izostaveno-v-london.html", "text": "8-месечно бебе, изоставено от наша сънародничка във Великобритания, беше посрещнато от представители на Държавната агенция за закрила на детето на летище \"София\".Бебето беше предадено от представители на британските социални служби, които носели със себе си и книга, в която е описано здравословното му състояние и направените имунизации.Председателят на ДАЗД Елеонора Лилова, представители на Дирекция \"Социално подпомагане\" и приемната майка посрещнаха момиченцето.Приемната майка получила като подарък от чуждестранните социални работници и детската количка на момиченцето. За нея това е третото бебе, за което ще се грижи със съпруга си. Предишните две деца вече са осиновени и са щастливи с новите си родители.Държавната агенция за закрила на детето работи по случая от месец март 2018 г. след получена информация от Посолството на Република България в Лондон за изоставено бебе от българска гражданка.Експертите извършили детайлно проучване на случая и установяват, че майката и нейните близки не желаят да се грижат за него.Първоначално бебето е настанено в приемно семейство на територията на Великобритания. След решение на компетентния съд там, детето се завръща в България и за него е предприета мярка за закрила \"настаняване в приемно семейство\".Предстои момиченцето да бъде вписано в регистъра за осиновяване у нас.  ", "date": "2018.11.01", "title": "Шефката на ДАЗД посрещна 8-месечно българче, изоставено в Лондон "}
{"url": "https://news.bg/politics/za-11-ta-poredna-vecher-maykite-iskat-valeri-simeonov-da-podade-ostavka.html", "text": "За 11-та поредна вечер протестиращи майки на деца с увреждания излязоха на протест в центъра на София с искане за оставка на вицепремиера Валери Симеонов. Те блокираха \"Орлов мост\". Временно към 19 часа движението беше свободно само по посока бул. \"Евлоги и Христо Георгиеви\" и НДК, съобщи БНР.Родители на деца с увреждания тръгнаха от т.нар. \"Триъгълник на властта\" - площад \"Независимост\". Със запалени свещи и развети черни знамена преминаха по бул. \"Цар Освободител\", парламента, Софийския университет \"Свети Климент Охридски\", достигнаха до \"Орлов мост\" и го блокираха.В контекста на днешния Ден на будителите нарекоха вицепремиера Валери Симеонов \"будител\", като направиха асоциация, че исканата оставка е събудила гражданското общество.\"Тук съм, за да покажа, че на днешния Ден на будителите ние сме събудени. Всеки, който не е дошъл или не е изразил това мнение, за мен не е събуден или просто е съпричастен с неговите думи\". Това каза една от майките на протеста.Друга жена заяви, че са на протеста, за да ги види цялото общество. \"Те мислят, че не си гледаме децата и сме излезли само и единствено за пари, но в случая не е така\", каза тя.За поредна вечер участниците в протеста заявиха, че ще присъстват на недоволството докато вицепремиерът Валери Симеонов не подаде оставка.Повод за протестите са думи на Симеонов в коментар за Закона за хората с увреждания, в който той нарече майките \"кресливи жени\" на \"уж болни деца\".", "date": "2018.11.01", "title": "За 11-та поредна вечер майките искат Валери Симеонов да подаде оставка"}
{"url": "https://news.bg/politics/netanyahu-v-evksinograd-imame-potentsial-za-satrudnichestvo-i-v-energetikata.html", "text": "В Израел са развити дигитално здравеопазване, киберсигурността, информационните технологии. Надяваме се да си сътрудничим с комбинацията на израелски технологии. Има голям потенциал за сътрудничество и в областта на енергетиката. Проектът, за който преговаряме с Гърция, може да достигне и до България.Това заяви премиерът на Израел Бенямин Нетаняху, който е на официално посещение в България. Нетаняху и българският му колега Бойко Борисов са в резиденция Евксиноград.Сътрудничим си в противодействието на антисемитизма в цяла Европа. Част сме от една цивилизация, която цени свободата, мира и обещанието за добро бъдеще.\"Днес тези ценности са атакувани от екстремисти. Те се стремят да подкопаят ценностите ни, да ни атакуват всички. Иран стои основно зад тези екстремистки действия. Проявяват се в различни държави - Ливан, Сирия, Израел. Наскоро открихме ирански дейности, чрез които искат да генерират атаки в Европа. Стоим рамо до рамо в тази борба срещу тероризма и войнстващия ислям. Това е важно за нашата цивилизация\", заяви Нетаняху.По думите на израелския премиер сътрудничеството ни в областта на сигурността е на високо ниво. Текат разговори за разработване на специално оборудване. Това ни позволява да сътрудничим в информационните технологии.От своя страна премиерът Борисов похвали българите, че са изключително силни в природните, математическите науки, в програмирането. Имаме прекрасни развойни институти в БАН и военни такива. Очаквам да развием военните ни заводи със съвместно производство на дронове, които са бъдещето във воденето на военни действия. Очаквам да сътрудничим в киберсигурността, в общите тренировки на нашите военни, каза Борисов. - идеята, която бе предложил по време на срещата на върха ЕС-Арабски свят в Атина от 29 октомври.Информационните технологии са изключително важни, това са приоритети. Мостът, който искаме да направим с ОАЕ, е свързан със сферите образование, култура. Израелските туристи като дойдат има прекрасни места, които да разгледат, каза Борисов.Той е споменал на Нетаняху за своите срещи в Емиратствата, в Египет.Нетаняху оцени високо сътрудничеството, което България има със страните от Западните Балкани. Общата визия, която споделяме, ще помогне и на вас, и на нас във всяка област - здравеопазване, киберсигурност и всички области, които биха могли да развият работни места. Това е възможност да повишим нивото на сътрудничество между нашите държави, каза израелският премиер.Ценим високо приятелството между израелския и българския народ. Наскоро имахме възможност да открием нов паметник на българите, спасители евреите си. Хората на Израел оценяват направеното от българите - българите са легнали на релсите, за да предотвратят депортирането на евреите си, заяви Нетаняху.Над 210 000 туристи са посетили България, надявам се, че това ще се увеличи, каза Нетаняху. Той похвали Борисов, че с неговото лидерство България е постигнала водещо място в ЕС.", "date": "2018.11.01", "title": "Нетаняху в Евксиноград: Имаме потенциал за сътрудничество и в енергетиката"}
{"url": "https://news.bg/disasters/silno-zemetresenie-v-panama.html", "text": "Силно земетресение с магнитуд 5,9 е регистрирано в Панама, съобщава телевизия \"Телесур\".Според предварителните данни епицентърът е разположен на дълбочина 16,2 километра в близост до град Пуерто Армуейс в провинция Чирики.Данни за загинали и разрушения в момента няма. Властите очакват вторични трусове.", "date": "2018.11.01", "title": "Силно земетресение в Панама"}
{"url": "https://news.bg/int-politics/v-hesen-premahnaha-smartnoto-nakazanie.html", "text": "В германската провинция Хесен се премахва от местната конституция смъртното наказание. Това е решението от проведения през уикенда референдум, съобщи АП.Преброяването на бюлетините показало, че 83% са подкрепили отпадането на смъртното наказание. Едва близо 17% са гласували за неговото запазване. Смъртното наказание фигурира в конституцията на Хесен, която е приета през 1946 г.Три години по-късно Германия приема, че няма да прилага смъртното наказание на федерално ниво.Конституцията на Хесен, защото федералната конституция взема връх над регионалните.", "date": "2018.11.01", "title": "В Хесен премахнаха смъртното наказание"}
{"url": "https://news.bg/crime/aresti-v-sarbiya-za-poluchavane-na-balgarski-pasporti.html", "text": "Четирима граждани от Пирот, Димитровград и Чуприя са арестувани от полицията поради съмнения за вземане на подкуп с цел издаване на фалшиви документи за , съобщиха от вътрешното министерство в Сърбия, цитирано от \"Нова телевизия\".Задържани са 60-годишен мъж, който е работил в Общината на град Пирот, 38-годишен лекар от Димитровград, 39-годишен мъж от Димитровград и 68-годишен от Чуприя. Всички те са заподозрени в даване и вземане на подкуп с цел издаване на фалшиви документи за получаване на български паспорти, се казва още в официалното съобщение на сръбското вътрешно министерство.Според силите на реда двама от мъжете през последните две години са плащали на лекар да издава фалшиви медицински уверения, без да бъдат извършвани прегледи за лица от Сърбия и след това са плащали на чиновници от общината в Пирот на същите тези лица да бъдат издавани уверения, че имат български произход.По-късно тези уверения са предавани на държавните органи в България за издаване на български паспорти, пише още в съобщението. Срещу всички задържани е издадена заповед за \"задържане под стража за 48 часа\".След това всички те ще бъдат предадени на прокуратурата. От полицията не уточняват дали тези арести са свързани с полицейската операция в България и задържането на .", "date": "2018.11.01", "title": "Арести в Сърбия за получаване на български паспорти"}
{"url": "https://news.bg/crime/psihichnobolen-napadna-politsay-sas-satar.html", "text": "Полицейски служител е пострадал при обезоръжаване на психичноболен мъж в Шумен, съобщиха от Областната дирекция на МВР.Инцидентът е станал малко след 13.00 часа. Полицейски патрул забелязал мъж в неадекватно състояние. Той бил въоръжен с нож и сатър. Служителите на реда слезли от автомобила, за да проверят какво се случва и да предпазят преминаващите граждани от възможно нападение. След като спрели обаче, психичноболният хвърлил сатъра по предното стъкло на полицейския автомобил и го строшил. Счупеното стъкло наранило коляното и ръката на 37-годишният полицай Димитър Димитров.Агресивният мъж се нахвърлил с нож върху него и колегата му Севдалин Илиев, а след като успял отново да вземе сатъра, счупил и задното стъкло на автомобила.След това нападателят е задържан. При инцидента никой освен полицейския служител не е пострадал.Малко по-късно в полицията постъпил сигнал от мъж, който съобщил, че психичноболният му син е излязъл от дома им с нож и сатър. По думите му той бил опасен и неадекватен.Оказало се, че 30-годишният задържан с инициали Д.М. е синът, за когото бил получен сигналът. Той е настанен за лечение в психиатричната болница в Царев брод.Двамата полицейски служители са откарани за преглед в шуменската болница.", "date": "2018.11.01", "title": "Психичноболен нападна полицай със сатър"}
{"url": "https://news.bg/politics/goranov-predupredi-biznesa-rastat-na-zaplatite-e-neizbezhen.html", "text": "Бюджетът на държавата изпълнява предназначението си. Това заяви финансовият министър Владислав Горанов по време на дебатите за макрорамката за следващата година. Правилно е да се върви към балансиран бюджет, според него. Имаме висока заетост,  и повишаващо се потребление, похвали се финансист номер едно.Планира се външният дълг да намалява до 2021. Отчитаме фискалната политика като разумна, изтъкна Горанов. Той подчерта, че приоритет ни остава влизане в Еврозоната. Приоритет на правителството остават и инвестициите в образованието. Икономиката се нуждае от качество на работната сила. В българските училища трябва да има мотивирани учители. Горанов иска България да е страна, която задържа младите си и качествени хора.Евтиният труд не е панацея, обърна се министърът към работодателите. Увеличаването на заплатите е неизбежно, а евтината работна ръка вече не била плюс за инвеститорите. Работниците напускали страната и търсели по-добро заплащане.С 5,7% се увеличават пенсиите. Важна била дългосрочната стабилност на пенсионната система, по думите на Владислав Горанов. Увеличават се средствата за общинската пътна инфраструктура. Парите за общините отиват при гражданите. Най-бедните общини ще получат най-солидна държавна финансова подкрепа.Финансовият министър се похвали със . Парите за трите инвестиционни проекта били гарантирани. Даваме възможност за устойчиво развитие на икономиката, изтъкна Горанов.Социалистът Румен Гечев критикува фискалната политика. Нещата с инвестициите са катастрофални, смята той. В същото време съседните ни страни привличат чужди капитали. Нашите инвеститори също си изнасяли капитала извън страната. Нямаме нито един сериозен инвестиционен проект, каза червеният депутат. Закриваме си тръбичките, премиерът пък ходел да открива тръби в други държави.Според АИКБ макро прогнозата на Бюджет 2019 била реалистична. Работодателите подкрепят ръста на средствата за образование.Бюджетът на държавата за 2019 година мина на първо четене през бюджетна комисия, социалната и здравни комисии, които заседаваха съвместно, за да разгледат и бюджета на НЗОК, и на ДОО.", "date": "2018.11.01", "title": "Горанов предупреди бизнеса - ръстът на заплатите е неизбежен"}
{"url": "https://news.bg/regions/trima-postradaha-sled-chelen-udar-na-patya-veliko-tarnovo-varna.html", "text": "Трима души пострадаха след тежка катастрофа по пътя Велико Търново - Варна, съобщи bTV.Инцидентът е станал малко след 17 часа в участъка между разклоните за селата Козаревец и Джулюница. По първоначална информация челно са се ударили два леки автомобила.Временно е преустановено движението на автомобили в участъка.На мястото има екипи на полицията и Спешна помощ.От АПИ съобщиха, че обходният маршрут в посока Търново е: Стражица - Николаево - Камен - Драганово - Д. Оряховица - път I-4, а в посока Варна: Козаревец - Честово - Д. Оряховица - Драганово - Камен - Стражица - път I-4. ", "date": "2018.11.01", "title": "Трима пострадаха след челен удар на пътя Велико Търново - Варна"}
{"url": "https://news.bg/world/karti-za-donorstvo-pokazvat-na-estonskite-dzhigiti-riskovete-na-patya.html", "text": "Пътната полиция в Естония налага глоби и дава карти за донорство на нарушителите на пътя като част от кампания, която има за цел да намали скоростта по пътищата на страната, информира \"Ройтерс\".Според статистика на естонската пътна администрация балтийската държава е близо до челото в Европа по превишена скорост на пътя. Ежегодно 12-15% от шофьорите са глобявани.Сега полицията предоставя карти на нарушителите, в които има информация за донорството и как да се запишат, за да им покажат рисковете на пътя.\"\", коментира Андрес Синимери, началник на полицейския участък в Пярну, Южна Естония.\"Зимата идва и пътищата стават по хлъзгави - при тази ситуация скоростта убива\", добави той.Шофьори вярват, че кампанията най-малко ще накара водачите да бъдат по-будни за опасностите.\"Това е много добро и много полезно\", каза шофьор, хванат с превишена скорост.Полицията обяви, че очаква кампанията да продължи около месец.", "date": "2018.11.01", "title": "Карти за донорство показват на естонските джигити рисковете на пътя"}
{"url": "https://news.bg/int-politics/otnovo-direktni-poleti-mezhdu-gartsiya-i-makedoniya-sled-nad-10-g-prekasvane.html", "text": "Гърция и Македония днес слагат край на последната авиационна блокада в Европа, след като в продължение на повече от десетилетие те инатливо не бяха свързани със самолетна връзка, съобщава \"Гардиън\".Гръцкият авиопревозвач Aegean Airlines открива първия си директен полет между Атина и Скопие днес в контекста на затоплянето на отношенията между двете страни след подписването на споразумението за смяна на името на Бившата югославска република Македония на Северна Македония.Вицепремиерът на Македония Буджар Османи планира да бъде на първия полет от Атина за Скопие тази вечер, след като той е в гръцката столица за разговори с гръцките власти.Уточнява се, че Aegean Airlines ще извършва полети два пъти в седмицата.Скопие и Атина имаха директна въздушна линия в периода между 2003 и 2007 година, но тя беше спряна, след като предишното македонско правителство кръсти летището в македонската столица на древния гръцки цар Александър Македонски.Македонският премиер Зоран Заев и сегашното му ляво правителство преименуваха скопското летище на Международно летище Скопие през февруари като жест на добра воля.", "date": "2018.11.01", "title": "Отново директни полети между Гърция и Македония след над 10 г. прекъсване"}
{"url": "https://news.bg/crime/zadarzhaha-nad-300-kubika-nezakonna-darvesina.html", "text": "Повече от 300 кубика незаконни дърва за огрев са задържани след масирани проверки в цялата страна. В рамките на едно денонощие беше установена бракониерска сеч на територията на редица горски стопанства.Общо 47 кубика дървесина без печат беше конфискувана в района на общините Враца, Лесидрен и Ихтиман.Незаконна сеч са установили и служители на Регионалната дирекция по горите в Русе, Велико Търново, Берковица и Пловдив.РДГ-Русе и РДГ-Велико Търново са задържали по близо 60 кубика дървесина.Горски инспектори на РДГ - Берковица са конфискували 54 кубика дърва за огрев, които също не са разполагали с контролна горска марка, а в Пловдив са задържани над 120 кубика дървесина. ", "date": "2018.11.01", "title": "Задържаха над 300 кубика незаконна дървесина"}
{"url": "https://news.bg/world/tramp-telefonira-na-dzinpin-i-erdogan.html", "text": "Президентът на САЩ Доналд Тръмп заяви, че търговските преговори с Китай се \"движат добре\" и планира да се срещне с китайския държавен глава Си Дзинпин на предстоящата среща на Г-20, след като двамата проведоха \"много добър\" разговор, информира \"Ройтерс\".По-рано китайският премиер Ли Къцян обяви преди американски политици, че Китай и САЩ могат да преодолеят различията и да нормализират отношенията си, ако работят заедно в духа на взаимно уважение.Китай и САЩ влязоха в търговска война, която продължава да се разраства. Тръмп отдавана заплашваше да наложи мита върху китайски стоки за 500 милиарда долара, ако Пекин не предприеме големи промени в политиките си за интелектуалната собственост, трансфера на технологии, достъпа до местния пазар и други.Американският лидер и Си ще участват на Г-20 в Аржентина. Форумът ще започне в края на този месец.\"\", написа държавният глава на САЩ в \"Туитър\".\"\", отбеляза той.Си Дзинпин е заявил, цитиран от CCTV, че е готов да се срещне с Тръмп.САЩ вече наложиха мита върху китайски стоки за 250 милиарда долара, а Пекин отговори с мита върху американски стоки за 110 милиарда долара.Междувременно Лари Кудлоу, икономически съветник на Тръмп, предупреди, че президентът на САЩ ще \"действа агресивно\" срещу Китай, ако търговските преговори завършат без споразумение.\"Дейли сабах\" съобщава, че турският президент Реджеп Ердоган е провел телефонен разговор с Тръмп. Те са обсъдили двустранните отношения и последното развитие в Сирия.Двамата лидери са потвърдили ангажимента си да приемат допълнителни конструктивни мерки за укрепване на двустранните отношения. Те също са се съгласили да поддържат тесен контакт по двустранни и регионални проблеми през следващите дни.Днес турски и американски военни започнаха съвместни патрули в Манбидж, Северна Сирия, в съответствие със споразумение между двете държави.", "date": "2018.11.01", "title": "Тръмп телефонира на Дзинпин и Ердоган"}
{"url": "https://news.bg/crime/zashtitata-shte-obzhalva-postoyanniya-arest-na-sluzhitelite-na-dabch.html", "text": "Ще обжалваме. Това заяви адвокат Мариана Тодорова, която е част от защитата на председателя на Държавната агенция за българите в чужбина (ДАБЧ) Петър Харалампиев и негови служители след заседанието в Спецсъда.Обвинението е, че той е участвал в група със себе си и с още две лица като Харалампиев не присъства в нашето обвинение, каза защитничката.Припомняме, по-рано  (ДАБЧ) Петър Харалампиев и задържаните служители на агенцията.Съдебният състав прие, че обвинението е работно, но защитата смята, че мярка за неотклонение се обсъжда въз основа на наличното обвинение.Съдебният състав в определението си каза общо обосновано предположение за всеки един от обвиняемите лица, нямаше поотделно. За всеки един от обвиняемите би следвало да се кажат конкретните доказателства, на основа, на което се мотивира това общо обосновано предположение, заяви юристката.Понеже не са отстранени от длъжност, налице е опасност да извършат друго престъпление. Чакаме действията на прокуратурата за отстраняване от длъжност, допълни Тодорова.По думите й, в нито едно от лицата не са открити пари, нито валута. Дори у сърбина, който в деня на задържането влиза в страната и прокуратурата твърди, че е носел голяма сума пари и документи. В него са намерени само 150 евро, които са негови лични. Не са намерени никакви големи суми у никого.Тази схема се гради въз основа на показания на няколко свидетели. Основният свидетел е настоящият зам.-шеф на агенцията. Той твърди, че е присъствал на уговорки и не е видял за получаване и той не е получавал нищо. Пари на друго място няма.Според прокурор Ангел Кънев от Спецпрокуратурата, ако мярката за неотклонение по отношение на държавните служители остане \"задържане под стража\" това означава, че сме обезпечили опасността те да повлияят някому. Ако съдът реши и предприеме друга мярка за неотклонение, различна от задържане под стража, спецпрокуратурата ще поиска автоматично отстраняване от длъжност.На този етап сме длъжни да обезпечим най-напред събирането на доказателства и свидетелите, каза прокурорът. Трябва да изчакаме и МС, който може да е започнал друга административна процедура, която върви по АПК.По думите му, няма сигнали по това производство от политически или физически лица. Делото е започнато след придобита оперативна информация от полицаи в Кюстендил. Тя е доразвита в Антикорупционната комисия и Спецпрокуратурата.Ще изследваме всички сигнали, обеща прокурорът. По делото няма имена на нито един политик. Ако някой твърди, че знае нещо, ще бъде призован и разпитан. Длъжни сме да събираме доказателства и в защита на обвиняемите, допълни прокурор Кънев.По-късно по информация на Нова телевизия стана ясно, че подкупите били в криптовалута.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.", "date": "2018.11.01", "title": "Защитата ще обжалва постоянния арест на служителите на ДАБЧ"}
{"url": "https://news.bg/world/sasht-se-stremyat-kam-palna-voenna-dominatsiya-zapodozrya-rusiya.html", "text": "Вашингтон използва твърдения, че Русия е нарушила Договора за ликвидиране на ракетите със среден и малък обсег, за да прикрие свои директни нарушения на споразумението.Това заяви говорителят на руското външно министерство Мария Захарова, цитирана от местни медии.Според говорителя с решението си да напусне договора Вашингтон цели свобода на действие за постигане на пълна военна доминация. Захарова е категорична, че това е изключително опасна стъпка.\"\", обясни говорителят на брифинг в Москва.Коментирайки срещата между Съвета Русия-НАТО в сряда, Захарова подчерта, че Москва е показала максимална готовност за изясняване на всички въпроси със САЩ, отнасящи се до договора.", "date": "2018.11.01", "title": "САЩ се стремят към пълна военна доминация, заподозря Русия"}
{"url": "https://news.bg/int-politics/v-yuzhna-koreya-odobriha-otkaza-ot-kazarma-po-moralni-i-religiozni-prichini.html", "text": "Върховният съд на Южна Корея постанови, че моралните и религиозните убеждения са основателни причини да се отказва задължителната военна служба в страната, в казус, който засяга стотици добросъвестни хора, които отказват да служат в армията, съобщава \"Франс прес\".Около 65 години след края на Корейската война, почти всеки физически годен южнокореец между 18 и 35 години трябва все още да отбие около 2 години военна служба.Всеки, който отказва повиквателната за армията, обикновено бива вкарван в затвора за 18 месеца, а повече от 19 000 добросъвестно отказали военната служба са били вкарани в затвора от 1950 г. насам, повечето от тях от сектата \"Свидетели на Йехова\".Ала Върховният съд отмени присъдата на добросъвестно отказал, месеци след историческо определение на конституционния съд, че властите трябва да осигурят алтернатива на наборната военна служба.В центъра на въпросния казус е член на \"Свидетели на Йехова\", който получил повиквателна през 2013 г., но отказал и е бил осъден на първа инстанция и е загубил първоначалното си обжалване.\"Мнозинството от съдийския състав на Върховния съд смята, че добросъвестното възражение е... основателна причина (за отказ от военна повинност)\", изтъкна председателят на Върховния съд на Южна Корея Ким Мионг-су.Наказването на добросъвестно отказващи \"военна повинност на основание религиозна вяра, с други думи, свобода на съвестта, се смята за прекалено ограничение на свободата на съвестта на дадено лице\", добави шефът на съда.Решението, прието с 9 гласа \"за\" и 4 гласа \"против\", отмени предишно решение на Върховния съд отпреди 14 години.34-годишният член на \"Свидетели на Йехова\" заяви, че е отказал да влезе в казармата, защото това е против учението на Библията. \"Библията казва, че всеки, който вади нож, от нож умира\", коментира той.", "date": "2018.11.01", "title": "В Южна Корея одобриха отказа от казарма по морални и религиозни причини"}
{"url": "https://news.bg/regions/zadarzhaha-mazhe-za-prodazhba-na-starinni-predmeti-po-internet.html", "text": "Задържаха мъж, който продавал старинни монети по интернет, съобщиха от Областната дирекция на МВР в Плевен.След проверка по получен сигнал криминалистите арестували 33-годишния мъж, защото при обиск на жилището му в Червен бряг открили множество археологически предмети, както и полиетиленов плик с наркотик. Било установено, че задържаният предлага за продан старинните предмети в интернет сайт.Разследването по случая отвело полицията и в друг имот в града, собственост на 57-годишен мъж. Той се занимавал с реставрация на незаконно придобити археологически и културни ценности. При обиска на жилището криминалистите иззели общо 84 предмета, които не били регистрирани - монети, накити, старинни предмети от бита, антична керамика и каменни сечива от праисторията.По случая са образувани три досъдебни производства, а работата по документирането му продължава.", "date": "2018.11.01", "title": "Задържаха мъже за продажба на старинни предмети по интернет"}
{"url": "https://news.bg/world/da-si-v-spisaka-na-rusiya-sas-sanktsii-e-kato-da-poluchish-darzhavna-nagrada-ironizira-poroshenko.html", "text": "Президентът на Украйна Петро Порошенко заяви, че ответните мерки на Русия срещу Киев са очаквани, а да попаднеш в списъка може да се сравни с това като да получиш държавна награда.\"С малки изключения в този списък има много достойни хора, включително синът ми, включително половината ми администрация, голям брой народни представители, членове на украинското правителство\", каза той на пресконференция с канцлера Ангела Меркел в украинската столица, цитиран от Интерфакс-Украйна и \"Ройтерс\". , поясни той.Тези, които не са в списъка, са много обидени, добави държавният глава.Според Порошенко Москва трябва да изтегли войниците и оръжията от украинска територия вместо да дрънка оръжие.Меркел заяви, че Русия въведе санкции срещу 390 украински физически и юридически лица.Сред засегнатите са синът на държавния глава Алексей Порошенко; вътрешният министър Арсен Аваков; шефът на \"Нафтогаз Украйна\" Андрей Коболев; началникът на генщаба Виктор Муженко; генералният прокурор на Украйна Юрий Луценко; министърът на отбраната Степан Полторак; председателят на парламента Андрей Парубий; бившият премиер на Украйна Арсений Яценюк, националистите Дмитрий Ярош и Олег Тягнибок и лидерът на \"Баткивщина\" Юлия Тимошенко.Говорителят на Кремъл Дмитрий Песков коментира, че по правило президентите не се включват в списъците със санкции и поради тази причина не е включен Порошенко.", "date": "2018.11.01", "title": "Да си в списъка на Русия със санкции е като да получиш държавна награда, иронизира Порошенко"}
{"url": "https://news.bg/health/alkoholitsite-u-nas-nepravilno-se-lekuvat-v-psihiatrii.html", "text": "Смъртността при делир е 20%, защото пияните ги карат в психиатриите, а не в реанимация. Това заяви директорът на Държавната психиатрична болница \"Св. Иван Рилски\" д-р Цветеслава Гълъбова. Причината е, че в международния класификатор на болестите на СЗО алкохолизмът е психиатрично заболяване.Според д-р Гълъбова по проблема с болничното лечение на хора със зависимости не се предприема нищо. Тя е на мнение, че делир при алкохолиците с остра интоксикация трябва да се лекува в звената за интензивни грижи, а не в психиатриите, където няма никакви условия за това.След като бъдат изписани от психиатричните отделения, пациентите с алкохолна зависимост най-често отново се връщат към злоупотреба, защото попадат в същата среда и защото алкохолизмът е хронично заболяване. Според експертите обаче зависимите към алкохола могат да поддържат трезвостта си и да продължат възстановяването си в групите за взаимопомощ на \"Анонимни алкохолици\". Показателно за това е, че в тези групи някои от алкохолиците са трезви от над 20 години, докато в психиатричните отделения алкохолно зависимите се връщат с рецидив след едва няколко месеца.Директорът на Националния център по наркомании д-р Владимир Николов напомня, че в другите държави лечението от алкохолизма е държавна политика и при извършено престъпление в пияно състояние на нарушителя се предлага или да влезе в затвора, или да посещава сбирки на \"Анонимни алкохолици\". Такива сбирки се провеждат от няколко години и в Държавната болница за активно лечение на наркомании и алкохолизъм в Суходол.Сбирки на \"Анонимни алкохолици\" се провеждат вече и в 5 от общо 12-те психиатрии, в които има алкохолно зависими. Това се случва в психиатричните отделения на болниците в Раднево, Кърджали, Враца, Варна и София.В света днес има повече от 120 хил. официално регистрирани групи на \"Анонимни алкохолици\". В тях членуват над 2 млн. алкохолици. В България такива сбирки се провеждат в София, Варна, Бургас, Пловдив, Стара Загора, Гоце Делчев, Плевен, Велико Търново, Хасково, Сливен, Ямбол и др.", "date": "2018.11.01", "title": "Алкохолиците у нас неправилно се лекуват в психиатрии"}
{"url": "https://news.bg/world/narkokarteli-testvat-tsentralna-amerika-za-proizvodstvo-na-kokain.html", "text": "Производството на кокаин започва да се промъква в Централна Америка, което потенциално го доближава до Съединените щати и създава нов риск за сигурността в региона, съобщава \"Ройтерс\".В Гватемала намериха поле с кокаин за първи път през май тази година, след като преди това бе намерен парцел в Хондурас миналата година и още два в Хондурас тази година.\"Ние се стремим да контролираме нашата територия, но е много трудно да изкореним тези действия\", коментира Хайме Куинтанила, ръководител на отдела за борба с наркотиците в Хондурас. Четирите открити парцела с кокаин са общо 50 хектара и са нищо в сравнение със 171 000 хектара в Колумбия миналата година.Хондурас и Гватемала, заедно с Ел Салвадор, са сред най-бедните и най-опустошени от банди държави в Северна и Южна Америка. Масовата миграция от региона към Съединените щати създава и напрежение с президента на САЩ Доналд Тръмп.Куинтанила коментира, че полетата за култивирани в Централна Америка, са проучвания от картели, за да проучат възможностите за спестяване на транспортни разходи и да намалят риска от преместване на производството от Колумбия или други големи страни, произвеждащи кокаин като Боливия и Перу.\"Това ще продължи\", обяснява служител от гватемалската полиция и допълва, че откриването на полета в Гватемала е трудно, където някои планински райони едва са картографирани.Анонимен сигнал и 10-часов преход през гватемалската джунгла, са били нужни на полицията да открие 75 000 растения кока през май на по-малко от хектар земя в район, известен като Алта Верапаз.Правителството на Гватемала отказва коментар за находките от кока, отказват и посолствата на САЩ в Хондурас, Гватемала и Ел Салвадор.Алта Верапаз е горещ и влажен регион пресечен от планини с височина до 2500 метра, подобно на Андите в частта им в басейна на Амазонка, където култивацията на кока е най-разпространена.В Хондурас и Гватемала липсват средства, измъчвани са от корупция и са с малък опит в проследяването на кокаин, като големите недостъпни терени земя в двете страни са идеални за трафикантите на наркотици, търсещи нови места и скривалища.\"Колумбия има екипи, които се движат из страната ... и закони за ограничаване на вноса и комерсиализирането на химически прекурсори, необходими за преобразуването на листата от кока в кокаин. В Хондурас нямат нищо от това\", коментира Джеймс Баргент, анализатор в \"Криминал Инсайт\", фондация, която анализира организираната престъпност.", "date": "2018.11.01", "title": "Наркокартели тестват Централна Америка за производство на кокаин"}
{"url": "https://news.bg/society/afrikanska-chuma-po-svinete-i-u-nas.html", "text": "Първи случаи на Африканска чума по свинете са установени и у нас, съобщиха от БАБХ. Болестта е констатирана при четири диви прасета в област Добрич, които са отстреляни в ловно стопанство в землището на село Българево.Предприети са необходимите мерки за превенция и ограничаване на разпространението на инфекцията. Създадени са зони на ограничение, а надзорът при дивите и сред популацията домашни свине е засилен.БАБХ ще извършва постоянни клинични прегледи за АЧС при домашните свине. Ще се вземат проби от всички умрели животни или от диви и домашни свине, които имат признаци на болестта.Спазват се стриктни мерки за биосигурност, за да се предотврати възможно прехвърляне на заразата между дивата и питомната популация свине в страната.Днес се провежда заседание на Областната епизоотична комисия в гр. Добрич, на която ще бъдат обсъдени мерките за контрол и предотвратяване на разпространението на болестта.От БАБХ напомнят, че прасетата в стопанства \"заден двор\" трябва да се отглеждат затворени и при засилена биосигурност, за да нямат контакт с диви прасета.", "date": "2018.11.01", "title": "Африканска чума по свинете и у нас"}
{"url": "https://news.bg/world/germaniya-shte-podkrepi-udalzhavane-na-sanktsiite-sreshtu-moskva-obyavi-merkel-v-kiev.html", "text": "Канцлерът на Германия Ангела Меркел заяви, че Берлин ще настоява за удължаване на санкциите на Запада срещу Русия през декември, защото Москва не изпълнява постигнатите в Минск през 2015 г. договорености за мир в Украйна, информира \"Ройтерс\".Меркел направи коментара по време на посещение в Киев, където проведе среща с украинския президент Петро Порошенко.Минските споразумения не са изпълнени, каза тя и добави, че има малък напредък, но понякога нещата се влошават.\", подчерта лидерът на германската държава и поясни, че сред нарушенията на договореностите от Минск са планираните за 11 ноември избори в териториите, контролирани от подкрепяните от Москва сепаратисти.", "date": "2018.11.01", "title": "Германия ще подкрепи удължаване на санкциите срещу Москва, обяви Меркел в Киев"}
{"url": "https://news.bg/world/tramp-migrantskiyat-kervan-izglezhda-kato-invaziya.html", "text": "Мигрантският керван изглежда като инвазия. Този коментар направи президентът на САЩ Доналд Тръмп в интервю за ABC News, което ще бъде публикувано по-късно днес.Тръмп подчерта, че керванът от мигранти през Мексико към САЩ може да бъде възприет като \"инвазия\" от гледна точка на националната сигурност.\"\", подчерта той.Запитан дали разполагането на войници по границата е подходящ отговор, Тръмп отбеляза, че е необходима \"стена от хора\" за предотвратяване на \"инвазията\".Тръмп предупреди, че повече от 15 000 американски военни могат да бъдат изпратени .Вчера на митинг във Флорида Тръмп заяви, цитиран от Би Би Си, че 1/3 от американците вярват, че медиите са \"враг на народа\". Той не представи доказателства.", "date": "2018.11.01", "title": "Тръмп: Мигрантският керван изглежда като инвазия"}
{"url": "https://news.bg/crime/prokuraturata-znae-za-nerednosti-v-dabch-ot-mart-2017-g.html", "text": "Държавният глава Румен Радев е изпратил писмо до главния прокурор, с което го е сезирал за получен в администрацията на президентството сигнал за нередности в Държавната агенция за българите в чужбина (ДАБЧ).Сигналът е получен на \"Дондуков\" 2 на 9 март 2017 година. Писмото до Цацаров е изпратено на 20 март 2017 година.Припомняме, вчера, 31 октомври, президентът Радев посочи, че в администрацията на президентството са получавани писма и сигнали за нередности в ДАБЧ. .Всички сигнали са предадени в прокуратурата, имал съм разговори с ДАНС, и с прокуратурата\", изтъкна вчера Радев.По-късно обаче заместникът на главния прокурор Иван Гешев коментира лаконично, че . Сигналът е бил подаден от лице, заемащо тогава длъжността директор на дирекция \"Българско гражданство\" в Министерство на правосъдието (МП).В него се излагат твърдения за закононарушения в МП и в ДАБЧ, свързани с процедурите по предоставяне на българско гражданство.В сигнала имало изложени и множество твърдения за \"репресивна политика\" на служебен министър на правосъдието, както и на министъра - негов предшественик, по отношение на служителите в дирекция \"Българско гражданство\".Подателят също така претендирал да се разпореди ревизия на работата на министъра на правосъдието за периода от месец юни 2016 г. до месец януари 2017 г. Претенцията е мотивирана с това, че има решения на Съвета за българско гражданство, които били взети в нарушение на закона.Припомняме, в посочения период (юни 2016 - януари 2017 г.) на власт беше второто правителство на премиера Борисов. Тогава министър на правосъдието беше сегашният вицепремиер и външен министър Екатерина Захариева, която пък смени подалия оставка Христо Иванов.В сигнала до президента приложени са подадени и други сигнали, които вече били изпратени до министър - председателя и до ДАНС по въпроса.На 31 март 2017 г. прокурор от ВКП издава постановление, с което възлага на ДАНС да направи пълна проверка по изпратения сигнал.В хода на проверката са изисквани документи и са снемани обяснения от бивши министри и заместник - министри на правосъдието, от бивш председател на ДАБЧ и от множество други длъжностни лица. Това е наложило удължаване на срока на проверката.На 5 юни 2017 година от същия подател постъпва нов сигнал, съотносим към първия.Във втория сигнал имало конкретни оплаквания за упражняван натиск и осъществяване на незаконосъобразни действия, свързани със служебното правоотношение на подателя на сигнала. Натискът бил осъществяван от заместник на министър-председателя (вицепремиер).ДАНС започнали проверка и по този сигнал. Заключенията от проверката - липса на данни за извършени престъпления.С постановление от 25 октомври 2017 г. прокуратурата е отказала образуване на наказателно производство.Материалите по тази прокурорска преписка, включително сигналът - повод за започване на проверката, нямат отношение и не са послужили за започване на разследването по досъдебното производство, по което понастоящем е обвиняем председателят на ДАБЧ.Припомняме, зам.-главният прокурор Иван Гешев заяви, че Държавната агенция за българите в чужбина  за около година.В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .По-рано днес Спецсъдът уважи  и реши задържаните председател на ДАБЧ Петър Харалампиев и други служители да останат за .", "date": "2018.11.01", "title": "Прокуратурата знае за нередности в ДАБЧ от март 2017 г."}
{"url": "https://news.bg/crime/ot-mvr-obeshtaha-finansova-pomosht-na-dvama-granichari-za-zashtita-pred-turskiya-sad.html", "text": "От МВР ще подпомогнат финансово двамата действащи служители на \"Гранична полиция\" за организиране на защитата в Турция, съобщиха от МВР.По-рано вътрешният министър Младен Маринов се срещна с Михаил Цонков, Живко Петков, Николай Костов и Николай Петков.Четиримата са обвинени за това, че в изпълнение на Закона и международните разпоредби са простреляли турски бракониер, навлязал без разрешение в български териториални води.Припомняме, инцидентът стана на . Тогава български граничари се опитали да задържат турски бракониери на калкан, нарушили морската ни граница. Навлезлите в наши териториални води не се подчинили и полицаите е трябвало да изпълнят инструкциите при подобни случаи и да използват служебното си оръжие.От оръжието на  е произведен изстрел, причинил смъртта на единия от рибарите. . Бракониерите не се подчинили на полицейското нареждане.На 26-ти ноември 2009 г.  изцяло Михаил Цонков.В края на 2014 г. Европейският съд за правата на човека също оправдава българския граничар. .\"Ние изключително разчитаме на коректността на българската държава в лицето на нейните институции, че правата им ще бъдат защитени в пълен обем\", подчерта адвокат Кожухаров.Към момента защитата не се наема да прогнозира може ли турският съд да поиска .Такава . Тогава лично главният прокурор Сотир Цацаров увери, че държавата ни няма да допусне това.На , обвинени за това, че са простреляли смъртоносно турски рибар-бракониер, навлязъл в български териториални води. Следващото заседание е насрочено за 09 ноември 2018 г. Днешната среща в МВР е съвместна инициатива на ръководството на МВР и на депутатите от Бургаския многомандатен избирателен район. На нея присъстваха и народните представители Диана Саватева и Димитър Бойчев, директорът на Главна дирекция \"Гранична полиция\" главен комисар Светлан Кичиков и началникът на кабинета на министъра Михаил Златанов.", "date": "2018.11.01", "title": "От МВР обещаха финансова помощ на двама граничари за защита пред турския съд"}
{"url": "https://news.bg/crime/nap-zapechata-shest-obekta-na-targovets-na-obuvki.html", "text": "Националната агенция за приходите запечата шест обекта на две дружества, собственост на 47-годишен столичанин, съобщи МВР. Дружествата са се занимавали с търговия на обувки.След получен сигнал за нередности са проверени пет обекта в София, един във Враца и един в Пазарджик.В търговските обекти в София и Враца проверяващите са установили разлики в касовата наличност, липса на касови отчети и касова книга.При проверка на един от обектите е разкрит и работник без трудов договор. Това е наложило към разследващите да се присъедини и екип на Главната инспекция по труда.", "date": "2018.11.01", "title": "НАП запечата шест обекта на търговец на обувки"}
{"url": "https://news.bg/health/deputatite-prieha-byudzheta-na-nzok-na-parvo-chetene-v-komisii.html", "text": "Бюджетът на НЗОК беше приет от депутатите на първо четене в комисия. Депутатът от БСП Георги Михайлов заяви, че не подкрепя бюджета на Касата, тъй като в проектозакона липсва прагматична и полезна здравна политика, а също така няма баланс между болничните средства и средствата за медикаменти. По думите му 1/3 от бюджета ще отиде за заплащания по трансфери.\"Създават се структури, които нямат никакъв реален и професионален смисъл\", отчете Михайлов и добави, че липсват реални визия в бюджета на Касата.Нигяр Джафер от ДПС обясни, че се предлагат множество решения в бюджета на Касата, които не са добри и не са добре обмислени. От ДПС смятат, че цялостната философия на проектозакона е сбъркана.\"Използва се късата писта, за да се избегне истинският дебат\", смята Джафер и добави, че от ДПС ще настояват отпадане на текста за прелицензиране на евентуално създадената мегаагенция.От ДПС ще настояват за отпадане на текстовете за лицензиране на нови болници.По време на днешното обсъждане на проектобюджета на Националната здравноосигурителна каса за следващата година в Народното събрание от Българската търговско промишлена палата (БТПП) обявиха, че имат резерви и не го подкрепят, тъй като искат повече мерки в областта на електронното здравеопазване и премахване на злоупотребите със закупуването и използване на лекарствата.Васил Велев от Асоциацията на индустриалния капитал в България (АИКБ) посочи, че не възразява срещу проектобюджета на Касата, защото той има воля за реформи, увеличаване на контрола и подобряване на качеството на здравеопазването.Велев призова да се преразгледа решението новите медицински дейности да се въвеждат след решение на Министерски съвет (МС), защото не е в полза на хората.Според БЛС трябва да се елиминира възможността, средствата, гласувани по отделните пера, да могат да бъдат прехвърляни помеждуси, защото това изкривяване бюджета няма реален договорен процес.Представителите на директорите на четирите Национални центъра по трансфузионна хематология поискаха обаче структурата на центъра да се запази към Министерство на здравеопазването, а не да отидат към най-различни поделения.От Националната организация на общопрактикуващите лекари са на мнение, че бюджетът на Касата няма да доведе до нищо хубаво.Представителите от Българския зъболекарски съюз (БЗС) и от Български фармацевтичен съюз (БФС) заявиха задоволството си от увеличените средства.От Българските пациентски организации заявиха, че бюджетът на Касата за следващата година би трябвало да бъде преходен предвид предстоящите реформи, които не са отразени в проектобюджета.\"Бюджетът не трябва да бъде приет в този си вид\", счетоха пациентските организации.По мнението им те не биха могли да имат доверие на добрата дума на бюджета, защото пациентите са споменати като \"обекти на здравната система\", които нямат достъп до здравното си досие.", "date": "2018.11.01", "title": "Депутатите приеха бюджета на НЗОК на първо четене в комисии"}
{"url": "https://news.bg/world/iran-obvini-mosad-v-programa-za-ubivane-na-yadrenata-sdelka.html", "text": "Иранският външен министър Мохамед Джавад Зариф обвини израелската разузнавателна агенция Мосад, че работи за \"убиване\" на международното ядрено споразумение от 2015 г., пише \"Таймс оф Израел\".\"\", написа Зариф в \"Туитър\", имайки предвид ядреното споразумение.В съобщението в социалната мрежа се отбелязват действия на еврейското разузнаване, които съвпадат с развитието около ядреното споразумение, както и посещението на иранския президент Хасан Рохани в Европа през юли. Зраиф погрешно пише, че визитата е била през юни, допълва израелската медия.", "date": "2018.11.01", "title": "Иран обвини Мосад в „програма за убиване” на ядрената сделка"}
{"url": "https://news.bg/crime/sadat-ostavi-postoyanno-v-aresta-viktorio-aleksandrov.html", "text": "СГС остави в ареста двойния убиец от столичния кв. \"Надежда\" Викторио Александров. Пред магистратите обвиняемият е заявил, че нищо не помни от нощта на убийствата и не помни да е убил жената, с която живее на семейни начала, както и дъщеричката им.Той е поискал да остане под домашен арест. Служебен адвокат е защитавал Александров.Припомняме, прокуратурата поиска 26-годишният да бъде задържан за постоянно. Спрямо него са повдигнати .Викторио Александров, който , бе в болница. Състоянието му е стабилно, което би позволило той да бъде предаден на съда.При обясненията си пред разследващите в болницата Викторио заявил, че не помни нищо от инцидента.", "date": "2018.11.01", "title": "Съдът остави постоянно в ареста Викторио Александров"}
{"url": "https://news.bg/regions/mazh-pochina-sled-natravyane-s-gabi.html", "text": "60-годишен мъж от с. Средец почина след натравяне с гъби, съобщиха от БТА. Съпругата на починалия също е яла от гъбите. В момента тя е настанена в Интензивното отделение на болницата в Смолян без опасност за живота.Съпрузите почувствали неразположение, след като яли гъбено ястие. То било приготвено от диворастящи гъби, които двамата набрали край селото. По-късно през деня потърсили медицинска помощ, но така и не съобщили на личния си лекар, че са консумирали диви гъби. Състоянието им се влошило и се наложило да бъдат транспортирани до смолянската болница. Там обаче мъжът издъхнал.Предполага се, че съпрузите са се натровили с бяла мухоморка.", "date": "2018.11.01", "title": "Мъж почина след натравяне с гъби"}
{"url": "https://news.bg/politics/biznesat-vizhda-v-byudzheta-na-doo-ochakvane-za-poluchavane-nagotovo.html", "text": "Бизнесът вижда в бюджета на ДОО очакване за получаване нещо на готово. Това стана ясно от коментара на Васил Велев от АИКБ по временна дебатите на съвместно заседание на три парламентарни комисии. Бизнесът е против увеличаването на максималния осигурителен доход. Не станало ясно защо сега се прави това, нямало и дебат по темата.Работодателите не са доволни, че първите три дни от болничните се плащат от работодателите. Два пъти обаче е скочило издаването на болнични, откакто е въведена тази мярка.БТПП също е против бюджета на ДОО. Те са против увеличаването на минималната работна заплата.Ваня Григорова от КТ \"Подкрепа\" подкрепи увеличаването на максималния осигурителен доход. Замразени са обаче минималните осигурителни доходи. Трябва да предприемем решителни стъпки срещу сивата икономика, настоя тя.Пенсионерските организации не са доволни от бюджета на ДОО. Обедняването на трудовите пенсионери граничело с мизерия. Според социалиста Георги Гьоков не се вижда решение на социалните проблеми в бюджета на ДОО. Левите не приемат, че обезщетението за отглеждане на дете през втората година на майчинството остава 380 лева. БСП ще предложат своя алтернатива и ще посочат между двете четения от къде ще дойдат парите.Хасан Адемов от ДПС каза, че бюджетът на ДОО е сравнително приличен. С 650 милиона лева се увеличават на разходите.След кратко и експресни изказвания бюджетът на ДОО мина на първо четене.", "date": "2018.11.01", "title": "Бизнесът вижда в бюджета на ДОО очакване за получаване наготово"}
{"url": "https://news.bg/regions/babh-zasilva-kontrola-zaradi-ognishtata-na-ptichi-grip.html", "text": "БАБХ въвежда програма за засилен надзор на птицевъдните обекти относно неблагоприятната епизоотична обстановка в страната, свързана със птичия грип.Мерките включват биосигурност във фермите, по-висока честота на лабораторен контрол за доказване липса на инфекция с вируса и превенция в цялата страна.Птици ще могат да бъдат транспортирани само след като са предварително лабораторно изследвани за наличие на вируса.По-рано тази седмица БАБХ констатира нови огнища на птичи грип, в два животновъдни обекти. Единият е предназначен за отглеждане на патици мюлари в село Върбица, община Димитровград, и за кокошки носачки в село Богданица, община Садово.В търговската мрежа не са открити яйца с произход от фермата за кокошки носачки. БАБХ напомня, че яйцата не са опасни за човешка консумация.Предприети са всички мерки за ограничаване и предпазване разпространението на вируса към други птицеферми.Определени са 3-километровите предпазни зони и 10-километровите зони за наблюдение около констатираните огнища на заболяването.Забранено е движението на птици и продукти от тях в и от предпазната и наблюдаваната зона.В двете зони се забранява търговията и придвижването на домашни, диви и други птици и яйца за разплод, както и разселване на птици за подновяване на дивечовия запас.Извършват се ежедневни клинични прегледи на птиците, отглеждани в останалите селища в предпазната зона.", "date": "2018.11.01", "title": "БАБХ засилва контрола заради огнищата на птичи грип"}
{"url": "https://news.bg/int-politics/bryuksel-razkritikuva-avstriya-che-ne-podpisa-globalniya-pakt-za-migratsiyata.html", "text": "Брюксел се обяви срещу решението на Австрия да се присъедини към Унгария да не подписва глобално споразумение за миграцията, одобрено от повечето страни, съобщава в. \"Гардиън\".Дясното правителство във Виена обяви вчера, че няма да се съгласи с глобалния пакт за миграцията, защото се опасява, че това ще доведе до \"човешко право за миграция\", твърдение, отхвърлено от ООН.Унгария и САЩ вече се оттеглиха от договора, докато Полша обмисля да не подписва споразумението. Будапеща и Варшава влязоха в сблъсък с Европейския съюз във връзка с задължителните квоти за мигранти.Говорителката на Европейската комисия коментира: \"Съжаляваме за решението, което взе правителството на Австрия. Продължаваме да смятаме, че миграцията е глобално предизвикателство, при което само глобалните решения и общото споделяне на глобалната отговорност ще доведат до резултати.\"Австрия е играла \"изключително конструктивна и ключова роля\" в преговорите, добави тя.Австрийското коалиционно правителство, съставено от консервативната Народна партия и крайнодясната Партия на свободата, смята, че споразумението смесва правата на търсещите убежище с онези на икономическите мигранти.Австрийският кабинет се разбра да се противопостави на всеки опит за установяване на човешко право на миграция.Луис Арбур, специален представител на ООН по въпросите на международната миграция, заяви: \"Въпросът за това дали това е оскърбителен начин да започне насърчаване на \"човешко право на мигриране\" не е правилен. Това го няма в текста на споразумението; няма зловещ проект за прокарване на това.\"Тя определи решението на Австрия като такова, за което трябва да се съжалява и заяви, че споразумението целяло да подобри управлението на трансграничните движения на хора.Споразумението, което не е правно обвързващо, посочва, че страните имат суверенното право да \"определят своята национална политика за миграцията и техните прерогативи да управляват миграцията в рамките на тяхната юрисдикция\". В него се добавя: \"В рамките на тяхната суверенна юрисдикция, държавите могат да разграничават между редовния и нередовния миграционен статут\".", "date": "2018.11.01", "title": "Брюксел разкритикува Австрия, че не подписа глобалния пакт за миграцията"}
{"url": "https://news.bg/world/antisemitat-ubil-11-dushi-v-pitsbarg-pledira-nevinen.html", "text": "Антисемитският шофьор на камион, който е, пледира невинен по федерални обвинения, които могат да му донесат смъртна присъда, съобщават АП и \"Ройтерс\".Робърт Бауърс се яви пред съда. Той заяви, че разбира повдигнатите срещу него обвинения и че някои от тях могат да доведат до смъртно наказание. Накрая 46-годишният обяви, че е невинен.Преди ден голямо жури, водено от федерален прокурор, представи обвинителния акт, в който са включени 44 обвинения срещу Бауърс, включително в убийство, омраза, възпрепятстване практикуването на религия и други престъпления. Това е второто му кратко явяване пред федерален съд от убийството през уикенда.Прокуратурата обяви, че ще настоява за смъртно наказание.Бауърс беше ранен при престрелка с полицията. В понеделник той се яви в съда окован на инвалидна количка.Убитите са на възраст между 54 и 97 г. Сред убитите има двама братя и една двойка съпрузи.Това е най-смъртоносната атака срещу евреи в американската история.", "date": "2018.11.01", "title": "Антисемитът, убил 11 души в Питсбърг, пледира невинен"}
{"url": "https://news.bg/regions/otkriha-pametna-plocha-na-yordan-sokolov-v-sofiya.html", "text": "Откриха паметна плоча на Йордан Соколов в София. Възпоменателният монумент беше поставен на столичния булевард \"Ал. Стамболийски\", където е живял юристът.В периода от 8 ноември 1991 до 30 декември 1992г. Йордан Соколов е министър на вътрешните работи.Инициаторите на събитието го определиха като блестящ юрист, безкористен политик и високообразован човек.Той е сред хората, оставили следа в изключително важен период и допринесли за това България да се превърне в европейска страна, заяви председателят на Инициативния комитет Евдокия Манева.На тържественото откриване присъстваха председателят на Народното събрание Цвета Караянчева, министърът на правосъдието Цецка Цачева, зам.-министърът на вътрешните работи Стефан Балабанов, зам.-кметът на София Евгени Крусев, както и близки и съратници на Соколов.", "date": "2018.11.01", "title": "Откриха паметна плоча на Йордан Соколов в София"}
{"url": "https://news.bg/int-economics/presahvane-na-reki-v-zapadnite-balkani-pokachvat-tsenite-na-elektroenergiyata.html", "text": "Продължителна суша и по-високите от средните за септември-октомври температури са понижили водните нива в Западните Балкани, влияят на ВЕЦ и повишават цените на електроенергията, съобщава \"Ройтерс\".Пясъчни брегове, които не са се показвали от десетилетия по реките Дунав и Сава се появяват, тъй като водата постепенно се отдръпват поради оскъдни валежи. Навигацията по участъци от Дунав в Унгария е спряна или е значително по-бавна.В Сърбия корабите и баржите успяват да се движат тази седмица, но в Хърватия нивото на Дунав спада до 15-годишен минимум, според държавната хидрометеорологична служба.Ежедневната продукция от водноелектрическите централи в Сърбия е спаднала с 20% до 15 милиона киловатчаса (kWh).Сегашният воден поток във ВЕЦ \"Железни врата\" е на път да мине рекордно ниските нива от 1986 г., като \"основните причини са ниските нива във всички реки, не само в Сърбия, но и в целия регион\".Търговец на електроенергия коментира пред \"Ройтерс\", че производството на водноелектрически централи в Сърбия е спаднало с около 27% годишно, а тенденцията е подобна и в съседна Босна.Цените на тока на сръбските и хърватските електроенергийни борси са се увеличили с повече от 30% от началото на 2018 г., а енергийните компании в региона и особено в Албания, които разчитат на производството на електроенергия, са принудени да внасят, за да задоволят търсенето.Oбщата дневна продукция, включваща въглищни централи, е около 86 млн. KWh и се допълва с ежедневни покупки от 0,8 млн. KWh от други източници. Търсенето от Балканите води до по-високи цени на електроенергията в съседна Унгария, обяснява друг търговец.Договор за декември там се търгува за 60,40 евро на мегават час (MWh) в четвъртък, или повече от 9 евро над еквивалента в Чехия, показват данни от борсата.Въпреки прогнозите, нивата на водата в Дунав няма да се покачат толкова бързо поради големината на реката, съобщава хърватската хидрометеорологична служба.В резултат на това цените на електроенергията се очаква да останат на подобни нива през първото и вероятно второто тримесечие на 2019 г., допълва търговецът.В Белград се появяват и виждат потопени преди десетилетия шлепове и лодки, \"тези екстремни климатични ситуации ще станат по-лоши и по-чести поради климатичните промени\", коментира Любомир Пейчич, председател на \"Обедини сръбски риболовци\" и предупреждава, че ниските нива на водата заплашват и дивата природа.", "date": "2018.11.01", "title": "Пресъхване на реки в Западните Балкани покачват цените на електроенергията"}
{"url": "https://news.bg/crime/avtokradetsat-lavitsata-e-na-svoboda-sreshtu-3000-leva.html", "text": "Светослав Петков - Лъвицата, обвинен за автокражби и цял месец издирван от МВР, е пуснат на свобода. Прокурор от Софийската градска прокуратура Теодора Златева отказа да поиска арест за обвинения в автокражба Светослав Петков - Лъвицата, пише \"\".Прокурор Златева не поддържа искането на Софийската районна прокуратура Петков да бъде задържан под стража.Решението изненада дори Лъвицата, когото полицаи описват като най-добрия автокрадец. Съдиите приеха мнението на прокурора и потвърдиха гаранцията на Петков от 3000 лева.На 25 септември след кражба на автомобил BMW в София Светослав Петков избяга от полицаите. Тогава на място в крадената кола бе задържан близкия до него Георги Воденичаров Тихов - Кико. Тихов блъсна три патрулки, но не успя да избяга.Лъвицата се изскубна от органите на реда с друга кола, в която бе открита негова ДНК.", "date": "2018.11.01", "title": "Автокрадецът Лъвицата е на свобода срещу 3000 лева"}
{"url": "https://news.bg/world/es-s-protsedura-sreshtu-italiya-vodeshta-do-sanktsii.html", "text": "Европейският съюз е решил да предприеме действия срещу Италия чрез процедурата при прекомерен дефицит, пише италианският вестник Il Messaggero.Европейската комисия ще задейства процедурата срещу страната членка през декември. Мярката може да доведе до санкции срещу Рим.В писмо на еврокомисаря по икономиката и финансите Пиер Московиси до италианското правителство, изпратено преди две седмици, се казва, че отклонението в проектобюджета на Италия е \"безпрецедентно\". Той подчерта, че планираният за следващата година ръст на разходите е 2,7 на сто, въпреки че максимално се позволява 0,1 на сто.По-рано беше съобщено, че  В бюджета е заложен дефицит от 2,4%, което не се приема от Европейската комисия.", "date": "2018.11.01", "title": "ЕС с процедура срещу Италия, водеща до санкции"}
{"url": "https://news.bg/crime/nad-70-grama-kokain-kanabis-i-nezakonno-orazhie-sa-izzeti-vav-vidinsko.html", "text": "Над 70 грама кокаин, канабис и незаконно оръжие са иззети след спецоперация в област Видин, съобщи МВР.В района на бензиностанция преди областния град, униформени спрели за проверка лек автомобил \"БМВ\" със софийска регистрация.След проверка е установено, че водачът на автомобила, 27-годишен столичанин е шофирал след употребата на кокаин.Мъжът отказал връчения му талон за медицинско изследване. По време на полицейската проверка той изхвърлил през вратата на колата найлонов плик. В него служителите на реда установили наличието на кокаин.След претърсване на колата, полицаите намерили зад облегалката на задната седалка още един плик с наркотика. Дрогата е с общо тегло 68.61 грама.Полицаите предприели претърсване и на частен имот в село Дъбравка, собственост на 46-годишен столичанин. Оттам разследващите иззели три пликчета с общо 3 грама кокаин, пушка, пистолет и четири ловни патрона кал.16.При друга проверка в крайдунавски парк, униформените спрели за проверка четирима души. Единият от тях - 20-годишен видинчанин, пуснал на земята две сгъвки, съдържащи общо 1.3 г канабис.Младият мъж е задържан, а по случая е заведена преписка.", "date": "2018.11.01", "title": "Над 70 грама кокаин, канабис и незаконно оръжие са иззети във Видинско"}
{"url": "https://news.bg/crime/kola-i-bus-se-udariha-na-am-trakiya.html", "text": "Катастрофа затруднява движението на АМ \"Тракия\" край Чирпан. Лека кола и бус са се ударили, информира bTV.Бусът се е обърнал на пътно платно. Няма пострадали.Движението в посока Бургас се осъществява само в едната лента.", "date": "2018.11.01", "title": "Кола и бус се удариха на АМ \"Тракия\""}
{"url": "https://news.bg/int-politics/potrebiteli-sadyat-folksvagen-za-dizelgeyt.html", "text": "Германска потребителска организация е завела дело срещу автомобилния гигант \"Фолксваген\", което цели компенсация за собствениците на автомобили, засегнати от скандала с емисиите, изхвърляни от дизеловите модели на компанията, съобщава \"Асошиейтед прес\".Федерацията на германските потребителски организации е завела делото в съд в град Брауншвайг съгласно нови правила, влезли в сила днес, позволявайки завеждането колективно дело. Създаването на новата система беше предизвикано отчасти от скандала с \"Фолксваген\".Висш служител от Федерацията на потребителите заяви, че \"Фолскваген\" излъга и дължи обезщетение на засегнатите потребители. Сега искаме да докажем това в съда\". Съдът трябва да разгледа делото, преди отделни потребители да могат да се присъединят.Скандалът във връзка с използването от страна на \"Фолксваген\" на софтуер за изключване на контролната система за емисиите, когато превозните средства не минават проверка, избухна през 2015 г.", "date": "2018.11.01", "title": "Потребители съдят \"Фолксваген\" за Дизелгейт"}
{"url": "https://news.bg/world/rusiya-iran-i-indiya-sazdavat-alternativa-na-suetskiya-kanal.html", "text": "Русия, Иран и Индия възнамеряват да създадат алтернатива на Суецкия канал, съобщава ТАСС, позовавайки се на прессъобщение на индийското министерство на търговията и промишлеността.Трите държави планират да изградят логистика в азиатския регион и да открият нов международен търговски коридор, който може да бъде алтернатива на Суецкия канал, поясняват от ведомството.Отбелязва се, че на 23 ноември ще се проведе среща между представители на Русия, Иран и Индия, на която ще обсъдят пускането на международния транспортен коридор \"Север - Юг\". Този коридор е с дължина 7 200 километра, който ще свързва Индийския океан с Русия и Европа. През 2014 и 2017 г. участниците в проекта проведоха изпитания по този маршрут.Товарите от Индия ще се отправят към разположеното на брега на Персийския залив иранско пристанище в град Бандар Абас, оттам ще бъдат транспортирани до иранското пристанище на Каспийско море Бандар Анзали, а след това до Астрахан и по железницата до Европа.Очаква се транспортирането на товарите по този маршрут да става 30-40% по-бързо и евтино в сравнение със Суецкия канал. Средно времето за доставка на товари от Мумбай до Москва трябва да се съкрати с около 20 дни.Проектът се реализира в съответствие с китайската инициатива \"Един пояс - един път\". По новия маршрут ще могат да се транспортират от 20 до 30 милиона товари ежегодно.", "date": "2018.11.01", "title": "Русия, Иран и Индия създават алтернатива на Суецкия канал"}
{"url": "https://news.bg/regions/vazrastna-zhena-e-s-opasnost-za-zhivota-sled-udar-ot-avtomobil.html", "text": "Възрастна жена е с опасност за живота, след като е била блъсната от лек автомобил. Инцидентът е станал в Шумен около 9.50 часа на 31 октомври.86-годишната жена пресичала неправилно на място, което не било обозначено с пешеходна пътека, и била връхлетяна от лек автомобил Рено \"Сценик\".Пострадалата незабавно е откарана в болница. След преглед в МБАЛ- Шумен са установени фрактури на черепа, носа и няколко ребра.Лекарите все още се борят за живота на жената.Шофьорът е 74-годишен мъж от Шумен. Направеният му тест показал, че не е употребявал алкохол.По случая е образувано досъдебно производство.", "date": "2018.11.01", "title": "Възрастна жена е с опасност за живота след удар от автомобил"}
{"url": "https://news.bg/politics/bsp-i-dps-posporiha-za-ploskiya-danak.html", "text": "Депутатите от БСП зачеркнаха плоския данък. Мина времето на плоския данък, заяви Драгомир Стойнев по време на дебатите за корпоративното данъчно облагане в парламента.Според социалиста плоският данък нямало да изсветли икономиката. Ако това облагане е толкова добро, всички развити държави ще го прилагат, смята той.Патриотите оспориха сегашното мнение на народните избраници , а като са опозиция - искат отмяната му.От ДПС също защитиха плоския данък. Ако този данък остане, парите за социална политика ще бъдат повече, заяви Йордан Цонев.С проекта на промени в Закона за корпоративното подоходно облагане се въвеждат в националното законодателство разпоредби, в съответствие с тези в Директива 2016/1164/ЕС на Съвета от 12 юли 2016 г. за установяване на правила срещу практиките за избягване на данъци, които пряко засягат функционирането на вътрешния пазар. Проектът прецизира някои разпоредби на действащия закон с цел отстраняване на неясноти и улесняване на практическото му прилагане.Предлага се по-широк обхват на регулируемите разходи по заеми от този на действащото правило, като в него се включват всички разходи за лихви по всякакъв вид дълг, други разходи, които са икономически еквивалентни на лихви, както и други разходи, направени във връзка с набирането на средства. Извън регулация остават разходите за наказателни лихви за закъснели плащания и неустойки, които не са свързани с финансиране.Запазва се действащото освобождаване на кредитните институции от регулиране на слабата капитализация, като е предвидено освобождаването им и по отношение на новото правило за ограничаване на приспадането на лихви. Въвежда се възможност в определени случаи, въпреки че данъчно задълженото лице не осъществява дейност по смисъла на Закона за счетоводството, то да може да подаде годишна данъчна декларация.Дава се възможност на операторите на ваучери за храна да използват получените суми от работодатели по предоставените им ваучери и за заплащане на данък върху добавената стойност, включен в номиналната стойност на ваучерите за храна, в случай че такъв е изискуем по закон.Предлагат се промени във връзка с реда за деклариране и внасяне на корпоративен данък, на данък, удържан при източника, на данък върху разходите и на алтернативен данък в случаите на прекратяване с ликвидация или поради несъстоятелност, прекратяване на дейността на място на стопанска дейност на чуждестранно юридическо лице в България или прекратяване на неперсонифицирано дружество или осигурителна каса.От въвеждането на предлаганите изменения и допълнения в ЗКПО се очаква намаляване на административната тежест за лицата и на разходите за спазване на законодателството, както и намаляване на възможностите за злоупотреби и отклонение от данъчно облагане.", "date": "2018.11.01", "title": "БСП и ДПС поспориха за плоския данък"}
{"url": "https://news.bg/society/novi-usloviya-za-rachniya-bagazh-v-ryanair-ot-dnes.html", "text": "Новата политика за ръчен багаж на нискотарифният превозвач Ryanair влиза в сила от днес, 1 ноември.От днес клиентите на компанията повече няма да могат да взимат със себе си на борда на самолетите безплатно 10-килограмов ръчен багаж.Според новите правила пътниците, които искат да вземат със себе си нещо повече от \"малка ръчна чанта\" ще бъдат таксувани допълнително, освен ако хората не са приоритетни клиенти на борда.Услугата \"priority boarding\" ще позволява на пътниците да взимат със себе си две чанти с ръчен багаж, като голямата трябва да бъде до 10 килограма. По-голямата чанта ще се взема на гейта и ще се натоварва в багажното отделение на самолета. Услугата ще струва 6 евро.Пътниците, които не са закупили услугата ще имат право единствено на така наречения малък ръчен багаж. Ако те имат повече багаж, ще трябва да платят по 10 евро за допълнително място за багаж.Новата политика на авиопревозвача предизвика голямо възмущение в социалните мрежи. Някои от клиентите на фирмата съобщиха, че повече няма да летят с Ryanair.В изявление миналата седмица антимонополната комисия в Италия заяви, че забранява тази нова политика на авиокомпанията на територията на страната.Носенето на ръчен багаж с полетите на компанията е \"основен елемент\". Много голяма част от пътникопотока предпочета услугите на Ryanair именно затади това, пише още в становището на антимонополната комисия в Италия.Преди около година Ryanair промени политиката си, която дотогава разрешаваше на всички клиенти да вземат със себе си на самолета големия ръчен багаж. След промяната тази възможност имаха единствено закупилите priority boarding. Тази промяна доведе до забавяния на полети заради техническото време за натоварване на багажа.Ирландското издание напомня и други скорошни промени в политиката на Ryanair:", "date": "2018.11.01", "title": "Нови условия за ръчния багаж в Ryanair от днес"}
{"url": "https://news.bg/int-politics/zamraziha-imoti-na-opozitsionnata-vmro-dpmne-v-makedoniya.html", "text": "Замразени са Белият дворец и цялата собственост на ВМРО-ДПМНЕ, мярката ще продължи до завършване на наказателното производство, позовавайки се на делото \"Талир\", съобщават македонски медии.С решение на съда в Скопие, ВМРО-ДПМНЕ не може нито да продава, нито да отдава под наем Белият дворец, в който се помещава партията. Съдът замразява общо 69 недвижими имота, собственост на ВМРО-ДПМНЕ, в които попада и основното партийно сграда, потвърждават от Спецпрокуратурата на страната.\"Забранява се на юридическото лице ВМРО - Демократическа партия за македонско национално единство да отчуждава, поставя под ипотека, разполага и отдава под наем недвижими имоти\", е поставено в документите за собственост в имотния регистър.Тази съдебна временна мярка идва след като председателят на ВМРО-ДПМНЕ, Християн Мицкоски обяви, че партията обмисля да продаде централата в центъра на Скопие или да я даде под наем. ", "date": "2018.11.01", "title": "Замразиха имоти на опозиционната ВМРО-ДПМНЕ в Македония"}
{"url": "https://news.bg/regions/mazh-se-udavi-v-reka-maritsa-v-plovdiv.html", "text": "Мъж се е удавил в река Марица в Пловдив, пише \"24 часа\".Сигналът по случая е подаден около 13.15 часа. Тялото на мъжа е забелязано край пешеходния мост на река Марица в областния град.Водолази вече вадят трупа. След като тялото бъде извадено, предстои да се установи самоличността на мъжа.Съдебни медици ще направят оглед за следи от насилие по тялото. Полицаите са отцепили района до приключване на действията.", "date": "2018.11.01", "title": "Мъж се удави в река Марица в Пловдив"}
{"url": "https://news.bg/world/bezpretsedentna-stachka-na-sluzhitelite-na-google-v-tseliya-svyat.html", "text": "Служителите на Google от цял свят организират безпрецедентнa стачка за участие в протест срещу отношението на технологичния гигант към жените, съобщава Би Би Си.Те настояват за няколко ключови промени относно действията на компанията при случаи на сексуален тормоз, включително да се прекрати задължителен арбитраж - ход, който може да позволи на жертвите да внасят съдебен иск.Изпълнителният директор на Google Сундар Пичай е заявил пред служителите, че подкрепя правото им на протести., подчертава той в имейл до всички служители.Чашата преля през миналата седмица, когато вестник \"Ню Йорк таймс\" излезе със статия, че един от ръководителите на компанията е получил 90 милиона долара, след като е напуснал Google, въпреки че компанията приема отправените към представителя обвинения в сексуално посегателство. Анди Рубин, известен като \"създателя\" на мобилната операционна система Android, отрича обвиненията.Във вторник друг шеф на компанията, който е част от изследователската лаборатория на Google, също подаде оставка. Ричард ДеВол се е възползвал от жена, която наскоро е била интервюирана за работа. Позицията е била такава, че жената трябвало да докладва на ДеВол. Той не е коментирал обвиненията от оставката, но в миналото нарече инцидента \"лоша преценка\".Най-малко други 48 служители са уволнени заради сексуален тормоз, но не са получили обезщетение, обяви Пичай. Той призна, че статията на \"Ню Йорк таймс\" е \"трудна за четене\".Протестиращите днес остават бележка на бюрата си, в която пишат на колегите си: \"\".Те имат официални искания към ръководството на Google: Ангажимент за прекратяване изплащането на пари на обвинени в сексуален тормоз и равни възможности за всички; прозрачни публични доклади, разкриващи сексуален тормоз; процес за безопасно и анонимно подаване на сигнали при сексуален тормоз; представител на служителите да заема пост в борда на директорите; прекратяване на задължителните арбитражни случаи на тормоз и дискриминация за всички настоящи и бъдещи служители и др.Задължителният арбитраж е клауза в трудовия договор между работодател и служител в Силициевата долина, според която всички спорове се решават в рамките на компанията, а не чрез други методи, включително и в съд.Критици на тази клауза заявяват, че тя се използва не само за защита репутацията на компанията и обвинени, но също така принуждава жертвите да мълчат - не могат да обжалват решението или да предприемат допълнителни действия.30% от служители на Google са жени.", "date": "2018.11.01", "title": "Безпрецедентна стачка на служителите на Google в целия свят"}
{"url": "https://news.bg/int-politics/informatsiite-za-postignati-dogovorki-mezhdu-es-i-velikobritaniya-spekulatsiya.html", "text": "Говорителят на британския премиер Тереза Мей обяви, че появилите се информации, че Великобритания е близо до постигането на споразумение, което да ѝ предостави базов достъп до финансовите пазари на ЕС, са спекулации, като преговорите продължават, съобщава \"Ройтерс\".\"Това е спекулация. Въпреки че продължаваме да постигаме добър напредък, постигайки нови договорености за финансови услуги, преговорите продължават\", коментира говорителят.Появилите се информации за сключено споразумение ще се основава на еквивалентност, което означава, че Обединеното кралство ще има достъп до ЕС, подобен на този на големите американски и японски компании, но говорителят на Тереза Мей заяви, че целта на Великобритания е да надхвърли съществуващите режими на еквивалентност.", "date": "2018.11.01", "title": "Информациите за постигнати договорки между ЕС и Великобритания - спекулация"}
{"url": "https://news.bg/society/nad-6000-detsa-se-razhdat-nedonoseni-v-balgariya-vsyaka-godina.html", "text": "Над 6000 е броят на недоносените бебета, родени в България всяка година. 30% от тях получават тежки увреждания, а над 50% различни по-леки дългосрочни проблеми, които с адекватна ранна превенция са преодолими.Именно към ранна грижа и подкрепа е насочена тазгодишната кампания на фондация \"Нашите недоносени деца\". Кампанията стартира с онлайн платформа  и дарителска инициатива на DMS 17 777Моника Златанова от фондацията обясни, че целите на кампанията тази година са набиране на средства за закупуване на животоспасяваща апаратура в неонатологичните отделения, изграждане на семейни стаи, които да позволяват на родителите да бъдат до децата си по време на лечението и подпомагане на работата на семеен център за недоносени деца \"Малки чудеса\".Основният акцент на кампанията е специално събитие под надслов \"Вечер на чудесата\", която ще се проведе на 14 ноември. В подкрепа на малките герои ще бъдат организирани и благотворителни базари на различни места.По думите на Златанова от фондацията осъществяват тесни връзки с всички отделения в цялата страна и са наясно от какво има нужда всяко едно от тях когато даряват апаратура.Началникът на неонатологичното отделение на Специализирана болница за активно лечение по детски болести - София Ралица Георгиева отбеляза най-често срещаните проблеми при недоносените деца и последствията за семействата. Сред тях са белодробни увреждания, неврологични увреждания, състояние на зрението, церебрална парализа и др.Според нея най-големият проблем е недостигът на медицински сестри и акушерки, както и липсата на организация за патронажни сестри, които да подготвят семейството в грижите за детето.\"Най-важно е да се работи в насока за подобряване на контакта между родителите и детето още в самото отделение\", категорична е Георгиева.Тя допълни, че има сериозна необходимост от продължително лечение дори и след изписването на детето.Маргарита Габровска от семеен център \"Малки чудеса\" заяви, че от изключително значение е създаването на общност и пространство за родителска подкрепа след изписване на детето от неонатологичното отделение.\"По-добрите резултати идват когато родителите се включват активно в грижата\", каза в допълнение д-р Донка Узунова, завеждащ отделение към II -ра САГБАЛ \"Шейново\".Според нея проблемът не е в това дали децата ще оцелеят, а как всъщност ще продължат да се развиват след лечението.Йоана Згурова, специализант, УМБАЛ Пловдив, отбеляза необходимостта от кенгуру-грижата или т.нар. метод кожа до кожа.Тя обясни, че благодарение на него майката може да поддържа температурата на детето, а от друга страна при нея стресът намалява и създават предпоставки за увеличаване на кърмата.Згурова добави още, че бащите също могат да се включват в кенгуру-грижата.\"Трябва да има добри специалисти, съвременна апаратура и любов\", изтъкна майка-доброволец на кампанията и подчерта, че си заслужава семействата да се борят, защото това са техните деца и те са идеални.Сред посланиците на кампанията тази година са Маги Джанаварова, Ники Кънчев, Михаела Филева, Румяна Нейкова, Диляна Попова, Силвия Митева, Ирина Флорин, Ива Екимова и др. ", "date": "2018.11.01", "title": "Над 6000 деца се раждат недоносени в България всяка година"}
{"url": "https://news.bg/regions/voltova-daga-ubi-ribar-v-slivensko.html", "text": "Рибар е загинал от волтова дъга край село Съдиево, Сливенско, съобщиха от Областната дирекция на МВР.Сигнал за инцидента е подаден около 8.00 часа на 31 октомври. След проверка на отзовалия се полицейски екип било установено, че жертвата е 52-годишен мъж от Сливен.Заедно със свои приятели рано сутринта той отишъл да лови риба на канал в землището на село Съдиево. Докато пресичал жп линията, която се намирала до канала, мъжът закачил с въдицата си контактната мрежа над железопътните релси. В резултат на това се получила волтова дъга и мъжът починал на място.Тялото е откарано за аутопсия. Назначена е съдебномедицинска експертиза по образуваното досъдебно производство.", "date": "2018.11.01", "title": "Волтова дъга уби рибар в Сливенско"}
{"url": "https://news.bg/world/netanyahu-predi-da-otleti-za-varna-es-da-prekrati-litsemernata-i-vrazhdebna-politika-kam-izrael.html", "text": "Премиерът на Израел Бенямин Нетаняху отлетя за България, където ще проведе срещи с политически лидери на балкански държави. Преди да отпътува той заяви, че ще се фокусира върху укрепване на дипломатическите отношения и натиск за промяна на \"лицемерната и враждебна позиция\" на ЕС към Израел, пише \"Таймс оф Израел\".\"\", каза Нетаняху преди да отлети за черноморския град Варна.\"Това е важно нещо за Държавата Израел, чиито статут се издига в света\", добави той.Нетаняху не конкретизира кои политики на ЕС вбесяват еврейската държава, но преди е споменавал разминаванията за израелско-палестинския мирен процес и за иранската ядрена сделка.В България Нетаняху ще се срещне с премиерите на България, Гърция, Румъния и Сърбия.", "date": "2018.11.01", "title": "Нетаняху преди да отлети за Варна: ЕС да прекрати лицемерната и враждебна политика към Израел"}
{"url": "https://news.bg/regions/obshtina-pomorie-osporva-v-sada-reshenie-na-kzk-za-plazha.html", "text": "Комисията за защита на конкуренцията отхвърли жалбата на Община Поморие за концесията на плаж \"Поморие-изток\". Причината е, че не е спазен 10-дневният срок за обжалване от обнародването на решението за предоставяне на концесия за поморийския плаж в \"Държавен вестник\".До подаване на жалбата се стигна след като Министерството на туризма обяви конкурс за определяне на концесионер на морски плаж \"Поморие-изток\". Тогава обаче стана ясно, че концесионната територия неправомерно обхваща и част от градската инфраструктура - ул. \"Крайбрежна\", която е транспортна улица и пешеходна зона.Кметът на града Иван Алексиев възрази с мотивите, че законът не позволява да се предоставя концесия върху територия, която не е морски плаж. Според КЗК обаче това твърдение е без правно основание, а административният акт, издаден от Министерството на туризма, не може да бъде оспорван извън определения 10-дневен срок.Алексиев заяви, че смята мотивите за отказа на КЗК за странни и по тази причина ще защитава интересите на Поморие в съда.", "date": "2018.11.01", "title": "Община Поморие оспорва в съда решение на КЗК за плажа"}
{"url": "https://news.bg/int-politics/sayuznik-na-merkel-iska-tvard-otpor-na-seksualnite-prestapleniya-na-migrantite.html", "text": "Търсещите убежище трябва да бъдат научени, че Германия има нулева толерантност към сексуалните престъпления. Това обяви Анете Видман-Мауц, държавен министър по въпросите на миграцията, бежанците и интеграцията, цитирана от \"Ройтерс\".Този коментар беше направен след масовия шок във връзка с изнасилването на 18-годишна жена, което доведе до ареста на седем сирийци.\"Извършителите трябва да бъдат изправени пред съда и сурово наказани\", настоя Анет Видман-Мауц.Германската полиция арестува седемте сирийци на възраст между 19 и 29 години заедно с 25-годишен германец през миналия месец по подозрение в изнасилване на жената в югозападния град Фрайбург.Един от мъжете е заподозрян, че е сложил наркотик в питието на жената в нощен клуб във Фрайбург, преди всички те да я изнасилят в гъсталака навън.Престъплението шокира Фрайбург, живописен университетски град, и рискува да предизвика настроения срещу бежанците в цялата страна, докато антиимигрантската партия \"Алтернатива за Германия\" се стреми да се циментира като водеща опозиционна сила.\"Всички лица, търсещи убежище, трябва да преминат обучителни курсове за съвместно съществуване (с германските граждани) в Германия, веднага щом пристигнат в Германия, или в първоначалния приемен център, което включва нулева толерантност към сексуално насилие и други актове на насилие\", подчерта Анет Видман-Мауц.В ролята си на държавен министър за миграцията тя работи в канцлерството под ръководството на канцлера Ангела Меркел, която беше остро критикувана за политиката си на отворени врати спрямо мигрантите и бежанците.Възходът на \"Алтернатива за Германия\" се дължи отчасти на противопоставянето на германското общество срещу пристигането на повече от 1 млн. мигранти от средата на 2014 г. насам, много от които са от Близкия изток.", "date": "2018.11.01", "title": "Съюзник на Меркел иска твърд отпор на сексуалните престъпления на мигрантите"}
{"url": "https://news.bg/politics/bsp-iska-otgovori-ot-mo-zashto-parite-za-remont-na-su-25-hvarchat-s-kosmicheska-skorost.html", "text": "БСП захапа Министерството на отбраната за парите за ремонт на СУ-25.Подготвя се поредния грабеж от МО за 180 милиона лева, обяви на брифинг в Народното събрание Николай Цонков от БСП.Според червените е погазен националния интерес. Изпратена е оферта до две чужди фирми. Избрана е една - беларуска. Само тази фирма подава оферта. Първата цена на офертата е за над 40 милиона лева. След това стига 82 милиона лева, докато накрая скача главоломно. Почти три пъти е оскъпена поръчката в последствие, според левите.Виждаме състезание с един кон, заяви Цонков. Няма конкуренция в сделката. , който е специализиран в ремонта на самолети, както припомни той. По думите му се вижда и грубо погазване на българските закони. Пренебрегнат е и парламентът, който би трябвало да се произнесе.Червените искат да се ремонтират самолетите, но са против милионите да хвърчат с космическа скорост. От БСП имат съмнение за морала в сделката и настояват също така искат да се защити националния интерес. Още повече, че българската компания, която прави ремонти на летателни средства, има този капацитет.В БСП очакват адекватен отговор. Николай Цонков призовава военния министър да преразгледа сделката. Ние лобираме и защитаваме българския национален интерес, увери социалистът.", "date": "2018.11.01", "title": "БСП иска отговори от МО защо парите за ремонт на СУ-25 хвърчат с космическа скорост"}
{"url": "https://news.bg/world/rusiya-saobshti-ofitsialnata-prichina-za-avariyata-sas-soyuz.html", "text": "Аварията със \"Союз-ФГ\" е възникнала заради деформация на датчика за отделяне на първата и втората степен на ракетата при сглобяването й в космодрума \"Байконур\".Това съобщи на пресконференция председателят на специалната комисия за разследване на инцидента към Роскосмос Олег Скоробогатов, информират ТАСС и други руски медии.Причината за неправилното отделяне е неотварянето на капака на дюзата на резервоара за окислител в блок \"Д\" поради деформация на сензора за контакт, допуснат при сглобяването в космодрума \"Байконур\", каза Скоробогатов.По думите му това е доказано, потвърждава се документално, че се е случило заради неизправността на този сензор и това може да се случи само при сглобяването на ракетата в космодрума. Той добави, че аварията е станала в 118-секунда на полета.Вчера изпълнителният директор на Роскосмос за пилотирани програми Сергей Крикалев съобщи, че причината е свързана с неизправен датчик, който сигнализира за отделянето на първата и втората степен на ракетата носител.Това е първият инцидент с пилотиран кораб от 35 г.От Роскосмос съобщиха, че следващата мисия до Международната космическа станция е планирана за 3 декември.", "date": "2018.11.01", "title": "Русия съобщи официалната причина за аварията със „Союз”"}
{"url": "https://news.bg/society/radev-apelira-za-buditelstvo-edinenie-i-borba-za-demokratsiya-i-spravedlivost.html", "text": "Преди година . Това е българска духовна категория. За да си будител, интелектуалният авторитет не стига. Трябва да имаш добавена стойност от доблест, кураж и посветеност, каза президентът Румен Радев в словото си за Деня на народните будители.Той обясни, че будителите са мисионерите на културата, морала и свободата. \"Едни будят с таланта си, други с пример. Едни пишат книги и играят на театралната сцена, а други пишат история и носят достойно своята ролята на сцената на живота\", допълни Радев.Президентът припомни, че преди месец е призовал за национално единение, но това не е апел да запълним обществените разломи с примирение и безличие. Това е апел за борба. За демокрация, за справедливост, за просветеност, за свобода на словото.\"Единението е всенародно усилие в името на високи цели. И будителството е пътят към неговото осъзнаване и сбъдване. Будителите родиха Възраждането. Вярвам, че съвременните будители също ще бъдат на висотата на историческото предизвикателство: да преборим унинието, мрака, безразличието и моралната криза, за да пребъде България\", добави Румен Радев. Президентът даде пример с присъствието на Кристиян, който е посветил силите си на спасяването на последната теснолинейка в България, за да има транспорт за хората в Родопите. Присъства и софиянецът Пламен, който прави чудеса за училището в родното си село.\"Тук е и планинският водач Орлин, който увлече стотици хора да носят на гръб материали високо в планината, за да изградят заедно животоспасяващ заслон. Тук сте и вие, големи имена на българската култура и наука и хора с кауза, които не се нуждаят от представяне\", добави Румен Радев.\"Будители е имало и в най-мракобесните времена. Има ги и днес\", каза в своето слово президентът.", "date": "2018.11.01", "title": "Радев апелира за будителство, единение и борба за демокрация и справедливост"}
{"url": "https://news.bg/int-politics/260-hil-siriytsi-se-zavarnali-v-rayona-na-operatsiyata-na-turtsiya-shtit-na-efrat.html", "text": "Общо 260 хил. сирийци са се завърнали територия в Северна Сирия, където Турция проведе трансграничната операция под наслов \"Щит на Ефрат\", обяви турският военен министър Хулуси Акар, цитиран от \"Ройтерс\".Турция предприе операцията \"Щит на Ефрат\" през 2016 г., като целта ѝ беше прогонване на терористите от ДАЕШ (\"Ислямска държава\") и милицията на сирийските кюрди \"Отряди за защита на народа\" от границата ѝ със Сирия. Анкара разглежда подкрепяната от САЩ милиция на сирийските кюрди като терористична организация. Операцията на Турция приключи през 2017 г.Турция приютява повече от 3,5 млн. сирийски бежанци, които избягаха от конфликта в родината си. Някои турци ги възприемат като икономическа тежест и заплаха за работните места.\"В резултат на инфраструктурната работа и сигурността и стабилността в региона, осигурени от турските въоръжени сили, около 260 хил. сирийски граждани се завърнаха в района на операция \"Щит на Ефрат\", уточни Акар в реч.Акар също така заяви, че операциите на Турция в Северен Ирак ще продължат дотогава, докогато, както я определи, терористичната заплаха за турската територия приключи. Той говори след седмица на въздушни удари в района, които бяха насочени към базите на бойците от Кюрдската работническа партия (ПКК).Във вторник турските военни убиха седем кюрдски бойци при въздушни удари в Северен Ирак, докато се подготвяха да атакуват регионите, където се намират турските бази.", "date": "2018.11.01", "title": "260 хил. сирийци се завърнали в района на операцията на Турция \"Щит на Ефрат\""}
{"url": "https://news.bg/world/italianskiyat-prezident-odobri-byudzheta-konte-razkritikuva-es.html", "text": "Президентът на Италия Серджо Матарела се подписа под бюджетния план на страната за 2019 г., съобщава местният вестник Il Sole.Бюджетът е изпратен в парламента. Очаква се да бъде одобрен от законодателния орган, което ще увеличи разногласията между Рим и Брюксел.По-рано днес премиерът на Италия Джузепе Конте разкритикува Европейската комисия за бюджета. Той подчерта, че правителството му не разглежда разговорите между Рим и Брюксел като \"размяна на отстъпки\".В бюджета е заложен дефицит от 2,4%, което не се приема от Европейската комисия. Проектозаконът трябва да бъде одобрен от двете камари на парламента до края на годината.", "date": "2018.11.01", "title": "Италианският президент одобри бюджета, Конте разкритикува ЕС"}
{"url": "https://news.bg/health/i-babh-proveryava-kakvi-mlechni-produkti-se-davat-v-uchilishtata.html", "text": "Започват проверки за качеството на млечните продукти по училищните схеми. Причината е  по Схема \"Училищно мляко\".Представители на БАБХ ще проверяват дали продуктите, които одобрените кандидати по програмата доставят, отговарят на съответните изисквания.Млечните продукти, които ще бъдат проверявани, са прясното мляко с масленост 2%, киселото мляко с масленост 2%, както и бялото саламурено сирене и кашкавалът.Те трябва да са произведени в одобрени обекти на територията на Европейския съюз.Сиренето и кашкавалът могат да се доставят в индивидуални или неиндивидуални опаковки с ненарушена цялост.В случай че опаковките са неиндивидуални, те могат да бъдат отваряни, нарязвани или разливани в учебните заведения, които разполагат с помещения за приготвяне или раздаване на храна.Прясното и киселото мляко трябва да се доставят единствено в индивидуални опаковки, независимо дали учебните заведения разполагат с помещения за хранене.Всеки продукт, който не отговаря на тези критерии, е недопустим по европейската програма \"Училищно мляко\" и не може да бъде приеман и раздаван на учениците и децата в учебните заведения.В случай че се установят нередности в качеството на продуктите, нарушителите ще бъдат санкционирани, а одобрението им може да бъде временно спряно или отнето.", "date": "2018.11.01", "title": "И БАБХ проверява какви млечни продукти се дават в училищата"}
{"url": "https://news.bg/crime/arestuvaha-dvama-upravlyavali-karutsite-prichinili-katastrofa-kray-tulovo.html", "text": "Арестувани са хората, управлявали каруците, станали причина за тежката катастрофа край село Тулово, Казанлъшко, съобщи БНР, позовавайки се на МВР. При инцидента загинаха двама младежи.Двамата заловени са жители на Тулово. Те са управлявали две каруци, потвърди директорът на областната дирекция на МВР старши комисар Хаджиев. Едната каруца е била двуколка за състезания. Собствениците са се опитали да ги укрият от властите.При катастрофата в събота вечер загинаха Виктория и Цанко от Казанлък. Според свидетели, каруци на пътя са били причина за фаталния сблъсък., отишли да проверят незаконно надбягване с каруци. Тогава бяха задържани двама, а трети, вандалствал срещу полицаите, успя да избяга.", "date": "2018.11.01", "title": "Арестуваха двама, управлявали каруците, причинили катастрофа край Тулово"}
{"url": "https://news.bg/world/predsrochni-parlamentarni-izbori-v-armeniya-na-9-dekemvri.html", "text": "Предсрочните парламентарни избори в Армения ще се проведат на 9 декември. Това съобщи премиерът на страната Никол Пашинян пред журналисти, цитиран от местни медии.Той добави, че президентът Армен Саркисян все още трябва да се подпише под указа, но е постигнато предварително споразумение.Парламентът се разпуска след неуспешен опит за избиране на нов премиер.Пашинян подаде оставка на 16 октомври, след като през май пое властта в резултат на мирни демонстрации. Десетки хиляди арменци излязоха на улицата в страната, за да протестират срещу управляващите. Пашинян ръководеше недоволните граждани.", "date": "2018.11.01", "title": "Предсрочни парламентарни избори в Армения на 9 декември"}
{"url": "https://news.bg/bulgaria/ne-pokazvame-belezhki-za-platena-elektronna-vinetka-ot-dogodina.html", "text": "Шофьорите няма да се длъжни да представят издадена електронна винетка или доказателство за извършено плащане при проверка. Контролните органи ще извършват проверката по електронен път. Това предвижда проект на Министерството на регионалното развитие и благоустройството.Промяната влиза в сила от 1 януари 2019 г. От началото на идната година хартиените винетки ще бъдат заменени с електронни. Това обаче няма да се отрази на цената им.Електронната винетка ще съдържа уникален идентификационнен номер, данни за регистрационния номер на превозното средство, неговата категория и държавата, в която е регистрирано, както и дата на плащане и период на валидност на винетния стикер.Винетката ще се изпраща под формата на електронно съобщение на имейл адрес, ако такъв е посочен при купуването й. Тя ще се отразява и в електронната система за издадените винетки, която поддържа Агенция \"Пътна инфраструктура\".От догодина за леките автомобили , която ще важи от 12.00 часа в петък до 23.59 часа в неделя на същата седмица.До 16 август винетка ще трябва да имат и водачите на тежкотоварни автомобили, а след тази дата те ще плащат тол такса. Автомобилите над 3,5 т. ще плащат тол такса на база изминато разстояние.Основният механизъм на отчитане на тежкотоварните автомобили ще е с монтирано бордово устройство. То ще изпраща данни, с които да се изчисли дължимата сума. Шофьорите, които нямат такова устройство, ще могат да платят тол такса с еднократна маршрутната карта. ", "date": "2018.11.01", "title": "Не показваме бележки за платена електронна винетка от догодина"}
{"url": "https://news.bg/world/senatska-komisiya-proveryava-stiv-banan.html", "text": "Комисията за разузнаване към Сената на САЩ извършва голяма проверка на бившия съветник на Белия дом Стив Банън и действията му по време на президентската кампания през 2016 г.Информацията съобщиха трима източници пред \"Ройтерс\".Комисията се опитва да установи дали Банън знае за контакти между Москва и двама съветници на президента на САЩ Доналд Тръмп по време на предизборната кампания. Източниците поясниха, че става въпрос за Картър Пейдж и Джордж Пападопулос.Уилям Бърк, адвокат на Банън, коментира пред осведомителната агенция, че сенатската комисия желае да разпита Банън като свидетел, но комисията никога не е заявявала, че е разследван.Пападопулос, консултант, който първоначално съветва кандидата за президент Бен Карсън преди да се присъедини към кампанията на Тръмп, е поддържал бизнес контакти с Русия. На 7 септемвриДжордж Пападопулос се призна за виновен, че е излъгал агенти на ФБР за контактите си с руснаци, включително и с професор, който му е разкрил, че руснаците имат \"мръсотии\" за кандидата на демократите за президент Хилари Клинтън.Срещу Картър Пейдж не са повдигани обвинения.Сенатската комисия също проверява ролята на Банън в компанията за анализ на данни Cambridge Analytica, която е използвана от кампанията на Тръмп за привличане на избиратели.Двама източници заявиха, че комисията работи със съветниците на Банън за съгласуване на дата да бъде разпитан в края на ноември.Наскоро бившият съветник на Тръмп за втори път се срещна с разследващи, които са част от екипа на специалния прокурор Робърт Мълър, който разследва руска намеса на изборите.", "date": "2018.11.01", "title": "Сенатска комисия проверява Стив Банън"}
{"url": "https://news.bg/society/aezh-vestnitsite-ne-sa-tova-koeto-byaha-i-nikoga-nyama-da-badat.html", "text": "\"\"Това пише в изследването на вестникарския пазар \"\", изготвено от екипа на Асоциацията на българските журналисти в България (АЕЖ - България).Има ли обаче този процес обратна тяга?АЕЖ използват за изследването интердисциплинарен метод - анализ на финансовите потоци, на рекламния пазар, на съдържанието. Екипът, ангажиран с проучването, използва отворени бази данни и проследява имат ли и към кого задължения издателите, както и дали получават външно финансиране.Целевата група на изследването са 10-те най-влиятелни хартиени издания у нас, които все още се продават на вестникарския пазар - 7 всекидневника и 3 седмични вестника. През наблюдавания едногодишен период на анализа (1 май 2017 - 30 април 2018 г.) авторите на доклада са регистрирали 15 678 информационни единици.В хода на анализа са взети предвид и гледните точки на главните редактори на изданията. \"\", пишат от АЕЖ и допълват, че са изпратили на всички главни редактори въпроси за това, как те виждат проблемите на вестникарския пазар. В асоциацията пристигнал обратно само един отговор.Целта на изследването, \"макар и по детски наивна, е чрез повече публичност да започне трудният процес на връщане на доверието към българските медии\".Изводите от проучването:Картината от проучването на АЕЖ показва, че в по-голямата си част българските издатели имат и други бизнеси, които са в най-различни сфери.Медийният пазар все по-малко прилича на пазар, още по-малко медиенПроучването бе представено днес, 1 ноември - Деня на народните будители.Денят не е избран случайно, тъй като вестникарската традиция в България е свързана с будителството, информират от АЕЖ.", "date": "2018.11.01", "title": "АЕЖ: Вестниците не са това, което бяха, и никога няма да бъдат"}
{"url": "https://news.bg/crime/betonovoz-pregazi-81-godishen-velosipedist-v-sofiya.html", "text": "Бетоновоз прегази човек до моста на Сточна гара в София. Сигналът за катастрофата е подаден малко след 12 часа днес.По първоначални данни в района на улиците \"Индустриална\" и \"Козлодуй\" бетоновоз е прегазил 81-годишен велосипедист, който е починал на място.Извършен е оглед. Пробата за алкохол на шофьора е отрицателна. По случая е образувано досъдебно производство. Изясняват се всички обстоятелства и причини за тежкия инцидент.Човекът е влачен няколко метра до моста, бетоновозът се е движил от Централните софийски гробища към бул. \"Сливница\", съобщава . Шофьорът на тежкотоварния автомобил е 60-годишен.", "date": "2018.11.01", "title": "Бетоновоз прегази 81-годишен велосипедист в София"}
{"url": "https://news.bg/crime/zadarzhaha-28-nezakonni-migranti-v-sofiya.html", "text": "Общо 28 нелегални мигранти са установени при две полицейски операции в София, съобшиха от Областната дирекция на МВР.15 от чужденците били открити в необитаема къща в софийски квартал. Те нямали документи за самоличност, а след проверка се установило, че са влезли незаконно в страната. 14 от тях са се самоопределили като афганистанци, а един - като пакистанец.В жилище в друг столичен квартал криминалистите засекли още една група от 13 чужди граждани. Те също били без документи за самоличност. Осем от тях се представили за граждани на Афганистан, трима - на Пакистан, а други трима - на Ирак.Собственикът на имота, в който са били открити незаконните чужденци, също е задържан за разпит.Чужденците са предадени на Дирекция \"Миграция\" и са настанени в центровете от \"затворен тип\".По случаите са образувани досъдебни производства. Работата по тях продължава.", "date": "2018.11.01", "title": "Задържаха 28 нелегални мигранти в София"}
{"url": "https://news.bg/finance/strestestove-za-bankite-predi-vlizaneto-ni-v-erm-2-iska-paramov.html", "text": "Трябва спешно да се подготвят стрестестове на всички банки, които са с български собственици, за да можем да се убедим, че банковият надзор няма да налага глоби за сериозни нарушения и ще има алтернатива за подготовката на банкови единици за кандидатстването ни в ERM-2.За това призова финансовият анализатор Кольо Парамов на пресконференция в БТА. По думите на Парамов направените стрестестове на банките преди година не отговарят на изискванията и условията, които БНБ е представила пред ЕЦБ.Парамов отчете като едно практично решение работата на управляващите да осигурят 400 млн. в бюджета за регистрационната възможност за членството в банковия съюз. Според него България е в много сложна противоречива обстановка, защото част от полиците не поемат ангажимента за стартиране на разговори за бързото ни влизане в еврозоната.Според него Европейската централна банка (ЕЦБ) знае всичко, което става на българския банков пазар.\"Парите на Европа, работата на ЕЦБ и забавянето на действието на българската държава за влизането в ЕRM-2 генерира много сериозни загуби. България загуби между 38 до 42 млрд. евро косвени загуби, които щяха да изправят грешната финансова рамка като доходна политика, която Сергей Станишев пропагандираше след 2005 г. Тези финансови средства щяха да допринесат до коренно различно инвестиционно настроение на западните инвеститори и подобряване на общата стопанска конюнктура на страната\", обясни Парамов.Той призова политиците да поемат ангажимент за по-бързото влизане на България в ERM-2, за да бъдем сигурни че от 2020 г. можем ускорено да станем членове на Европейския финансов съюз и да се приеме еврото.Финансовият анализатор призова президента Румен Радев да огледа с лупа абсолютно всичко в страната, за да може забавянето по отношение на влизането на България в банковия съюз да не бъде фатално за страната ни.Парамов е убеден, че може да се направи прелом за държавата и чрез новото политическо статукво, което ще се яви след изборите за европарламент догодина, ще се нанесат доста сериозни удари на статуквото и ще се постигне по-точен и цялостен анализ на всичко, което става в България.Парамов коментира продължаващото вече четири години дело с фалиралата Корпоративна търговска банка (КТБ) през 2014 г. По думите му финалът на делото се вижда с края на прочитането на обвинителния акт. Той е на мнение, че част от обвинителния акт не е в оня си вид, в който би следвало да бъде, най-малкото защото отговорни хора от БНБ са пропуснати да бъдат обвинени в схемата. Парамов предположи, че Цветан Василиев може да се превърне в българския Ходорковски, който да каже цялата истината, която няма да бъде благоприятна и няма да съвпада на тази, която се пласира в български съд.Преподавателят в УНСС доц. д-р Георги Чанков обори тезите, изложени от финансовият анализатор. Доц. Чанков смята, че страните, които са останали извън еврозоната дават редовно по-добри макроикономически показатели и се справят далеч по-добре в условията на Световната икономическата криза.\"Ние в момента сме в нещо като в еврозона, защото откакто имаме валутен борд, стойността на българската валута към еврото е неименна и за тази цел се поддържат грамадни резерви в БНБ\", отчете преподавателят.Той все пак призна, че влизането в еврозоната трябва да разтовари част от замразените резерви в България. Според него отказът от самостоятелна валута означава отказ от самостоятелна икономическа политика.Доц. Чанков уточни, че налагането на валутен борд е признание, че не бихме могли да удържим крадците на висши длъжности в страната през първата половина на 90-те години.Той не вярва, че интересите на България ще бъдат защитени от една ЕЦБ, отколкото от една отговорна и силна Българска народна банка. Преподавателят каза в заключение, че българският елит все още не се е научил да тълкува, разбира и защитава българския национален интерес.", "date": "2018.11.01", "title": "Стрестестове за банките преди влизането ни в ЕRM-2 иска Парамов"}
{"url": "https://news.bg/int-politics/zhenite-v-severna-koreya-masovo-podlozheni-na-seksualno-nasilie.html", "text": "Бегълци от Северна Корея твърдят, че сексуалното насилие срещу жени в бившата им родина е част от ежедневието. Но нов доклад показва, че има малък шанс насилваните жени в Северна Корея да кажат като западните си посестрими \"MeToo\" в скоро време, отбелязва \"Асошиейтед прес\".Изключително патриархалното общество на Северна Корея означава, че много жени се чувстват безсилни да изискват отговорност за сексуално насилие, мнозина също така се чувстват посрамени от това, че са насилени, а някои избират да мълчат заради слабите системи за правоприлагане и подкрепа. Това се посочва в доклад, публикуван от международната правозащитна организация Human Rights Watch, чието седалище е в Ню Йорк. Докладът се основава на интервюта със 106 севернокорейци, които са избягали от страната, като повечето от половината са го сторили след 2011 г.Три жени, които са избягали от Северна Корея, и трима експерти от Южна Корея, интервюирани отделно от \"Асошиейтед прес\", са се съгласили, че сексуалното насилие е сериозен проблем в изолираната комунистическа държава, макар че гласовете и икономическата сила на жените постепенно са се увеличили през последните години заради ролята им в разрастващи се в капиталистически стил пазари. Някои са заявили, че севернокорейските жени дори не разбирали, че широкоразпространените изнасилвания и тормоз са били насилие над тях.\"Сексуалното насилие в Северна Корея е публична, неразкрита и масово толерирана тайна\", изтъква изпълнителният директор на Human Rights Watch, допълвайки: \"Севернокорейките вероятно биха казали \"MeToо\", ако смятаха, че имат някакъв начин да получат справедливост, но гласовете им са заглушени в диктатурата на Ким Чен-ун.\"Докладът се публикува, докато световната дипломация, оглавявана от САЩ се съсредоточава върху ядреното разоръжаване на Северна Корея. Трагичното положение с правата на човека в страната обаче до голяма степен беше пренебрегнато. Това не е първото външно документиране на сексуалното насилие в Северна Корея, но докладът вероятно ще разгневи Северна Корея, която често се оплаква от постоянната враждебност на САЩ.Службата за пропаганда на Ким нарече Северна Корея \"социалистически рай\" и настръхва при критики отвън срещу състоянието на правата на човека, като ги обявява за воден от САЩ опит да се наложи промяна на режима. В официално съобщение от 2016 г. се казва, че всяка жена в Северна Корея е \"високо ценена и уважавана\" и че \"всички те могат да водят достоен живот като героиня на времето\". Но това е също така страната, която нарече \"проститутка\" бившата президентка на Южна Корея Пак Гън-хе.Според доклада, озаглавен \"Плачеш нощем, но не знаеш защо\", както и според шестимата интервюирани от \"Асошиейтед прес\", сексуалното насилие срещу жените e много разпространено в Северна Корея. Те казват, че то се случва в местата за лишаване от свобода, откритите пазари, контролно-пропускателните пунктове, влаковете, улиците и военните бази.Докладът уточнява в подробности сексуалното насилие от страна на мъже, заемащи властови постове, като например охранители в затвори, полицаи, прокурори, военнослужещи и надзорници на пазари.", "date": "2018.11.01", "title": "Жените в Северна Корея масово подложени на сексуално насилие"}
{"url": "https://news.bg/health/zhitelite-na-52-sela-ot-ardino-pomagat-s-darva-na-svoyata-bolnitsa.html", "text": "52 села от община Ардино се обединиха, за да помогнат с дърва за огрев на местната болница, съобщи bTV.Болницата има около 250 хил. лева задължения и разчита на дарението, за да не останат пациентите на студено. Приходите са около 50 000 лева месечно.Дървесината се добива от общински гори, а за каузата помагат доброволци от всички 52 села и махали. Необходимото количество дърва е около 300 кубика.\"У нас може понякога да не е топло, но е хубаво един болен човек да има едни добри, нормални условия за лечение\", разказа кметът на село Бял Извор - Зехни Емин.\"За болницата това е много важно поради простата причина, че сметнато в пари, то ще излезе от порядъка на 30-40, може и 50 хиляди лева\", обясни управителят на МБАЛ - Ардино д-р Гюнер Осман. Помощта на хората е толкова необходима, колкото и нуждата от лекар.\"Носим дърва от селата - спасяваме болницата. Болницата спасява нас - болните, иначе няма живот\", разказа Рафет Али, жител на селото.Със спестените пари от отопление болницата може да разплати поне една от забавените заплати на лекари и медицински сестри.", "date": "2018.11.01", "title": "Жителите на 52 села от Ардино помагат с дърва на своята болница"}
{"url": "https://news.bg/world/sasht-venetsuela-e-zaplaha-za-sigurnostta-na-regiona.html", "text": "За пореден път САЩ нападна Венецуела заради бушуващата там от години икономическа и политическа криза. Това заяви американският помощник - министър на финансите Маршал Билингсли, цитиран от \"Ройтерс\".Той визира замърсяването на водни басейни, които се намират в близост до мини, както и незаконни сделки с пари, по следите на които са властите от няколко съседни държ ави. От венецуелска страна все още не са коментирали изказванията. Каракас обвини външни сили за всички проблеми в страната, с които се цели свалянето на президента Николас Мадуро. ", "date": "2018.11.01", "title": "САЩ: Венецуела е заплаха за сигурността на региона "}
{"url": "https://news.bg/politics/zapochvat-debatite-po-byudzhet-2019.html", "text": "Започват дебатите по .Трите проектобюджета на правителството, които бяха приети на извънредното заседание на МС тази неделя - на държавата, на общественото осигурявани и на Здравната каса - ще бъдат разгледани на съвместно заседание на три парламентарни комисии - по бюджет и финанси, социалната и здравната комисия, пише БНТ.Според разчетите на кабинета минималната заплата става 560 лева, държавните служители ще получават с 10% повече, а учителите - с 20 на сто.Пенсиите също се увеличават - от средата на следващата година. Повече пари ще има за образование, здравеопазване и отбрана.Очаква се следващия вторник депутатите да заседават извънредно заради бюджета.", "date": "2018.11.01", "title": "Започват дебатите по Бюджет 2019"}
{"url": "https://news.bg/crime/dvoyniyat-ubiets-ot-nadezhda-vliza-v-sadebna-zala.html", "text": "Двойният убиец от столичния квартал \"Надежда\" Викторио Александров влиза в съдебна зала. По-късно днес ще се гледа мярката му за неотклонение.Припомняме, прокуратурата поиска 26-годишният да бъде задържан за постоянно. Спрямо него са повдигнати .Викторио Александров, който , е в болница. Състоянието му е стабилно, което би позволило той да бъде предаден на съда.При обясненията си пред разследващите в болницата Викторио заявил, че не помни нищо от инцидента.", "date": "2018.11.01", "title": "Двойният убиец от \"Надежда\" влиза в съдебна зала"}
{"url": "https://news.bg/crime/18-godishen-arestant-izbyaga-ot-bolnitsata-v-blagoevgrad.html", "text": "Продължава издирването на избягалия от Спешния център в Благоевград 18-годишен арестант, съобщиха за news.bg от пресслужбата на Областната дирекция на МВР в града.Припомняме, рано тази сутрин 18-годишен арестант избяга oт Спешния център в сградата на поликлиниката в Благоевград.Към момента полицаите в областния град провеждат акция по издирването и повторното задържане на младежа.Полицаите претърсват района около здравното заведение. Униформените правят проверки на автомобили по стария път между Благоевград и Бараково.Проверяват се и два адреса в квартал \"Еленово\". Кварталът обаче се намира на другия край на Благоевград, в посока противоположна на тази, в която младежът е побягнал.По непотвърдена информация младежът е бил с белезници към момента на бягството.От МВР обясниха, че младежът е бил спрян около 5.30 часа сутринта за проверка от автопатрул в областния град. Полицаите открили в него канабис, по първоначални данни около 0.6 грама. Младежът обаче казал, че има сериозни здравословни проблеми, което наложило той да бъде отведен в Спешния център.В хода на прегледа по искане на дежурния лекар белезниците са му били свалени. Устното заключение на лекаря е, че не може да бъде продължено неговото задържане, тъй като има здравословни проблеми.При придвижването от кабинета до тоалетната, задържаният побягва вътре в спешния център и влиза в отключен лекарски кабинет с отворен прозорец. Скача през прозореца и се оттегля в неизвестна посока. Към момента не е установен и задържан. Обявен е за издирване. Полицаите опитали да го догонят, но не успели.Веднага са предприети действия за издирването му, информират от пресцентъра на МВР.Младежът е криминално регистриран за кражби и увреждане на имущество.", "date": "2018.11.01", "title": "18-годишен арестант избяга от болницата в Благоевград"}
{"url": "https://news.bg/int-economics/sklyucheno-e-predvaritelno-sporazumenie-za-brekzit.html", "text": "Министър-председателят на Великобритания Тереза Мей e постигнала предварително споразумение с Европейския съюз за Брекзит, съобщава \"Ройтерс\", позовавайки се на правителствени данни на вестник \"Таймс\".Постигнато е финансово споразумение, което ще даде на фирмите на Острова траен достъп до европейските пазари на ЕС след Брекзит.Преговарящите от двете страни са постигнали предварително споразумение по всички въпроси около пазара на услуги и обмена на данни.Споразумението ще даде на британските фирми достъп до европейските пазари докато финансовата политика на Великобритания в голямата си част е синхронизирана с европейската.Новината имаше и мигновен икономически ефект - след огласяването на споразумението паундът е скочил с 0.5 пункта спрямо щатския долар.Изданието допълва, че банките на острова усилено реорганизират операциите си около развода - банките създават европейски центрове, които да обслужват клиентите си извън Острова, ако страната напусне съюза без споразумение.", "date": "2018.11.01", "title": "Сключено е предварително споразумение за Брекзит"}
{"url": "https://news.bg/politics/goranov-ne-zashtitava-simeonov-no-bez-nego-shte-ima-trusove.html", "text": "Мая Манолова се вози в служебен автомобил с шофьор на НСО, но не ползва охрана и на практика използва една скъпа таксиметрова услуга, коментира пред БТВ финансовият министър Владислав Горанов.\"НСО е една скъпа таксиметрова компания. Точно за това в новия бюджет има текстове, с които тази практика се прекратява. Няма нищо целенасочено срещу омбудсмана. Тя ползва само кола и шофьор. Няма данни за заплахи към нея и не ползва охрана. За това казвам, че това е скъпо такси. Аз не ползвам кола от НСО. В правителство има и други колеги, които са се отказали. Нямам нищо против да се проведе дебат колите и шофьорите на НСО да отпаднат и за министрите\", добави той.Има достатъчно мнозинство в парламента и той да функционира нормално, така че , това е една технология на парламентаризма, обясни финансовият министър.\"Оставката на Валери Симеонов е решение на коалиционния съвет. Аз не защитавам думите на Валери Симеонов. Със сигурност обаче, ако той излезе от управлението, в коалицията ще настъпят трусове и промени, а на този етап ние не искаме това да се случва. Няма предпоставки за предсрочни избори и структурни промени. Не можем да хвърляме държавата в хаос, за да угодим на болните амбиции на някои хора от опозицията, които неистово искат да управляват без да имат реална подготовка и възможност за това\", коментира Горанов.50 милиона лева се отпускат от кабинета за коледни надбавки на пенсионерите, а сумите, които ще получат пенсионерите са . \"Не съм съгласен при сегашното състояние на пазара на труда да отпадне втората година по майчинство\", обясни Горанов.Разходите в бюджета за хора с увреждания са над 2 млрд. лева. \"Сега добавяме едни нови 150 млн. лева. Те ще дадат възможности на хората, които са над 18 години и вече не са деца, но е трудно интегрирането им в работната сфера, да получават доходи и помощ. Тези средства няма да решат всички проблеми, но са стъпка в правилната посока\", добави Горанов.Според него, бюджет 2019 инвестира в човешките ресурси и образованието, модернизация на армията, здравеопазване и социалните сфери. \"Обещахме да не променяме ставките на преките на данъците и го изпълняваме. Добрата новина е, че икономиката ни расте. Максималният осигурителен доход не е променян през последните 15 години\".Бизнесът трябва да разбере, че за да задържим младите хора да работят тук, доходите трябва да растат. Бизнесът се оплакват, че няма работни кадри и трябва да помислят как да се реши този проблем. Процесът е труден и трябва да има комбинативно решение. Със сигурност няма бюджетна експанзия заради предстоящите избори догодина, смята финансовият министър.\"В този бюджет ние изпълняваме обещанията си и управленската програма. Няма нищо предизборно в него. Обещахме повече пари за образование, за заплати на учители, повече пари за здравеопазване и социалната сфера, увеличение на пенсиите. Всичко това се случва\", допълни той.Във връзка с чакалнята на еврозоната Горанов е умерен оптимист. \"Сега се подготвяме за близко сътрудничество с ЕЦБ по отношение на надзора на българските банки. След като това стане ще кандидатстваме и ще получим покана за ERM-2\"Ограничаването на печалбата на търговците на храни е непазарна мярка за финансовия. \"Промяната на ДДС е възможна тема, но за нас е неприемлива\", а акцизът на горивата няма да бъде повишаван, защото е достигнал минималните нива в ЕС. , коментира финансовият министър Владислав Горанов.Финансовата рамка се обсъжда на съвместно заседание на три парламентарни комисии: бюджетната, социалната и здравната. Сред най-спорните моменти са увеличаването на максималния осигурителен праг от 2 600 на 3 000 лева от 1 януари. Това трябва да доведе до ръст на максималната пенсия до 1 200 лева, от началото на юли догодина, а пенсиите ще се увеличат с 5,7 на сто по швейцарското правило, коментира пред БНР социалният министър Бисер Петков.Приоритети в бюджета за следващата година са образование, социална политика, отбрана и здравеопазване. \"Критиката, която чувам от определени политически сили, дават се едни пари, а срещу тези пари няма контрол, не е вярна\", обясни здравният министър Кирил Ананиев.БСП няма да подкрепи бюджета за догодина, защото \"в него липсват реформи, дават се пари \"на калпак\" и се сипват пари в продънени каци. Бюджетът има само една цел и тя е да купи политическо време за управляващото мнозинство\", коментира пред БТВ Крум Зарков от БСП.\"Това, че ние намираме тези искания за легитимни, съвсем не означава, че яхаме каквото и да е\", обясни Зарков относно критики, че БСП \"яхва\" протеста на майките на деца с увреждания. Той иска всяка политическа сила да вземе ясно отношение по темата и да обяви какво подкрепя.\"Когато управляващото мнозинство осигури кворум, ние ще влезем и ще работим по законите и по всичко в дневния ред\", обясни той отказа на БСП да не се регистрира на пленарни заседания, докато Симеонов не подаде оставка.", "date": "2018.11.01", "title": "Горанов не защитава Симеонов, но без него ще има трусове "}
{"url": "https://news.bg/crime/aktsiya-zima-zapochna.html", "text": "От днес, 1 ноември, на територията на цялата страна започва акция \"Зима\" на \"Пътна полиция\".Акцията на катаджиите започва проверка на техническата изправност на автомобилите. Ще се проверяват и велосипедисти и пешеходци.От 15 ноември водачите трябва вече да са сложили гуми, пригодени за шофиране в зимни условия - протекторът на гумите трябва да бъде над 4 сантиметра.Пътните полицаи ще проверяват и за правилно настроени фарове, както и за изправни чистачки. В случай на констатирано нарушение, глобата е в размер на 50 лева.", "date": "2018.11.01", "title": "Акция \"Зима\" започна"}
{"url": "https://news.bg/regions/kazanlak-izliza-na-protest-sreshtu-karutsite-po-patishtata.html", "text": "Протест срещу каруците по пътищата се организира в Казанлък тази вечер, съобщиха от бТВ. Причината е катастрофата, която се случи в събота на пътя Стара Загора - Казанлък и взе две жертви - момче и момиче на 23 и 22 години.По данни на полицията причината за катастрофата е появата на каруца без светлини на пътя. Младият шофьор направил рязка маневра, за да се опита да избегне сблъсъка с коня, и връхлетял върху насрещно движещия се автомобил.Исканията на протестиращите са да бъдат въведени законодателни промени в Закона за движение по пътищата, с които да се забрани движението на превозни средства с животинска тяга по републиканските пътища.", "date": "2018.11.01", "title": "Казанлък излиза на протест срещу каруците по пътищата"}
{"url": "https://news.bg/society/zhelyaz-andreev-nay-vazhnoto-e-che-ostavam-tuk.html", "text": "\"Нямаме информация какъв е статусът на делото в САЩ. За нас най-важното беше, че оставаме тук\". Това заяви пред bTV Желяз Андреев, след като вчера стана ясно, че САЩ са оттеглили искането за екстрадиция на българина.По думите на Андреев съществува голям риск да бъде задържан по случая, ако отиде в САЩ. Щатите обаче не били предпочитана от него дестинация.Андреев обясни и че е разбрал за щастливата развръзка в понеделни, когато с него се е свързал човек от екипа на премиера.\"Съобщиха ни, че САЩ официално са изпратили нота, с която заявяват, че оттеглят своето искане. Просто ни помолиха да изчакаме до сряда, докато мине официалното изявление\", разказа Желяз Андреев.\"Последно имахме среща през юни, на която ни бе пояснено, че предстоят тези няколкомесечни преговори и няма да има развитие по казуса, което да бъде общодостъпна информация за известно време\", каза приятелката на Желяз - Милена Здравкова.Припомняме, 29-годишният българин  от родната полиция след искане на прокуратурата в Маями, САЩ, по обвинение, че е нарушил ембаргото за търговия със Сирия. Разследването по случая, което тече в щата Флорида, е и срещу други 4 българи, работили в сферата на аутсорсинга. Властите в , за да се изправи пред съда.На 11 април, правосъдният министър Цецка Цачева заяви, че по силата на договора за екстрадиция между България и САЩ, . Малко след това Окръжната прокуратура в Добрич поиска мъжът да бъде .Окръжният съд в Добрич обаче .Междувременно стана ясно, че докато Желяз е бил в ареста, на него му е .На 12 април, четвъртък, бе разпространена информация, че властите  - колега на Желяз Андреев.Случаят бързо се разчу и предизвика силна обществена реакция в защита на българина. Организираха се , както и . Всичките граждански инициативи са под наслов \"Да спрем екстрадирането на Желяз Андреев!\"Премиерът Бойко Борисов не закъсня и разпореди на . Малко след това външният ни министър Екатерина Захариева покани на среща американския посланик в България Ерик Рубин. Посланикът ни в САЩ Тихомир Стойчев също поиска спешно да бъде приет от заместник държавния секретар за Европа Матю Палмър за изясняване на исканията на американската страна.Няколко часа по-късно стана ясно, че от .Във връзка с казуса главният прокурор Сотир Цацаров свика извънреден брифинг, на който заяви, че лично е наредил . Цацаров допълни, че от една страна България е длъжна да изпълни международния договор. В случая обаче били налице действия, които могат да доведат до необосновано засягане на правата на българските граждани.Малко след това темата коментира и . Тя също ще обсъди казуса с посланика на САЩ у нас Ерик Рубин.", "date": "2018.11.01", "title": "Желяз Андреев: Най-важното е, че оставам тук"}
{"url": "https://news.bg/regions/zadarzhaha-54-kubika-nezakonni-darva-v-montansko.html", "text": "Общо 54 кубика незаконни дърва задържа полицията, съобщиха от Областната дирекция на МВР в Монтана.Бракониерската сеч била установена в село Митровци, община Чипровци.В близост до гробищния парк на селото служителите на реда открили 48 кубика дърва без контролна горска марка и документи, които да доказват законния им произход.До дървата бил паркиран и товарен автомобил със софийска регистрация, в който били натоварени още 6 кубика дървесина. Проверката на полицията установила, че превозното средство е собственост на мъж от селото с инициали М. К.Дървата и автомобилът са задържани. Работата по случая продължава.", "date": "2018.11.01", "title": "Задържаха 54 кубика незаконни дърва в Монтанско"}
{"url": "https://news.bg/world/rusiya-nalozhi-sanktsii-na-ukrayna.html", "text": "Премиерът на Русия Дмитрий Медведев се подписа под правителствено постановление за въвеждане на специални икономически мерки срещу 322 украински граждани и 68 компании, се казва в съобщение на пресслужбата на кабинета, цитирано от ТАСС.В съобщението се отбелязва, че се въвеждат специални икономически мерки срещу физически и юридически лица от Украйна, замразяват се техни средства, акции и имущество на територията на Русия, а също така се забранява изнасянето на средства (капитали) извън пределите на Русия. Санкциите конкретно засягат 322 физически лица и 68 юридически лица.Сред засегнатите са синът на държавния глава Алексей Порошенко; вътрешният министър Арсен Аваков; шефът на \"Нафтогаз Украйна\" Андрей Коболев; началникът на генщаба Виктор Муженко; генералният прокурор на Украйна Юрий Луценко; министърът на отбраната Степан Полторак; председателят на парламента Андрей Парубий; бившият премиер на Украйна Арсений Яценюк, националистите Дмитрий Ярош и Олег Тягнибок и лидерът на \"Баткивщина\" Юлия Тимошенко.В списъка влизат съдии от Конституционния съд, депутати, украински предприемачи, чиновници от администрацията на държавния глава и ръководители на органи в изпълнителната власт.Отбелязва се, че контрамерките са с цел противодействие на неприятелски действия на Киев срещу руски граждани и компании.", "date": "2018.11.01", "title": "Русия наложи санкции на Украйна"}
{"url": "https://news.bg/world/klimatichni-promeni-okeanite-poglashtat-mnogo-poveche-toplina-otkolkoto-se-ochakva.html", "text": "Светът сериозно подценява количеството топлина, поглъщано от нашите океани през последните 25 години, твърдят , цитирани от БиБиСи.Тяхно проучване показва, че моретата са абсорбирали 60% повече, отколкото се е смятало преди, а това означава, че Земята е значително по-чувствителна към емисиите на изкопаеми горива, отколкото са очаквали.Това може да затрудни значително борбата с глобалното затопляне в безопасни нива през този век. Според последна , световните океани са поели над 90% от излишната топлина, уловена от парникови газове.Новото проучване твърди, че всяка година, през последните 25 години, сме освободили 150 пъти повече енергия за електричество в световен мащаб в океаните - 60% повече от предишни изчисления.Това е голям проблем и учените основават своите прогнози, колко Земята се затопля, като добавят цялата излишна топлина, която се получава от известното количество парникови газове, излъчвани от човешката дейност.Това ново изчисление показва, че много повече топлина отива в океаните, но означава и че много повече топлина, отколкото си помислихме, е генерирана от парниковите газове, които сме освободили. Следователно, повечето топлина от същото количество газ означава, че Земята е по-чувствителна към въглероден двуокис - CO2.Изследователите, участващи в проучването, смятат, че новата констатация означава много по-трудно поддържане на целите за понижаване на температурата, определени от правителствата в Парижкото споразумение. Това ново проучване показва, че наистина ще бъде много трудно. \"Това сериозно ни безпокои\", коментира водещият автор д-р Лауре Респланди от университета Принстън в Ню Джърси.В доклада се посочва, че за да се предотвратят температури, надвишаващи 2 градуса по С, въглеродните емисии от човешката дейност трябва да бъдат намалени с 25% повече от предполагаемите.Изследователите са разработили точен метод за проследяване на температурата на океана чрез измерване на количеството кислород и въглероден диоксид във въздуха. Това им позволява да измерват точно температурите на океана в световен мащаб, датиращи от 1991 г., когато стават достъпни точните данни от глобалната мрежа от станции.Ключовият елемент е фактът, че когато водите се затоплят, те отделят повече въглероден диоксид и кислород във въздуха. \"Когато океаните се затоплят, количеството на тези газове, които океана може да задържи, намалява. Така че това, което измерва е загубеното от океаните и тогава можем да изчислим колко много затопляне е нужно, за да обясним промяната в газовете\", допълва д-р Респланди.\"Топлината, съхранявана в океана, в крайна сметка ще се освободи, ако започнем да охлаждаме атмосферата, като намаляваме парниковия ефект. Фактът, че океаните задържат толкова много топлина, която може да се прехвърли обратно в атмосферата, ни помага да поддържаме повърхностната температура на Земята под определената цел в бъдеще. Океанската циркулация, която контролира поглъщането/изпускането на топлина, работи с векове, което означава, че океанската топлина ще бъде освободена за идните векове\", обяснява Распланди.\"Авторите имат много сериозен опит и много солидна репутация ... която заслужава доверие. Актуализираната прогноза е наистина обезпокоителна по отношение на това колко вероятно е обществото да може да постигне цели от 1,5 и 2 градуса, тъй като се измества долната граница на чувствителността на климата нагоре\", коментира проф. Сибрен Дрийфаут от Националния океанографски център на Великобритания в Саутхемптън.\"Несигурността в оценката на промените в съдържанието на топлинна енергия в океана е все още голяма, дори когато използваме този нов независим метод, който също има известна несигурност. Заключението за потенциална по-висока климатична чувствителност и потенциално по-малко допустими въглеродни емисии, които да останат под 2 градуса, трябва да стимулира по-нататъшни изследвания\", коментира Томас Фролишер от университета в Берн, Швейцария.", "date": "2018.11.01", "title": "Климатични промени: Океаните поглъщат много повече топлина, отколкото се очаква"}
{"url": "https://news.bg/world/kim-chen-un-s-diplomaticheska-ofanziva-sreshti-s-tramp-mun-dzhe-in-putin-dzinpin-abe-i-frantsisk.html", "text": "Държавният секретар на САЩ Майк Помпео заяви, че Вашингтон се надява втората среща на върха между президента Доналд Тръмп и лидера на КНДР Ким Чен-ун да се проведе в началото на следващата година, съобщават \"Ройтерс\" и \"Блумбърг\".Помпео подчерта, че по време на разговорите двете страни могат да постигнат пробив по отношение преодоляване на ядрената заплаха от КНДР.Вашингтон иска КНДР да разкрие ядрените и ракетни обекти преди да отмени международните санкции., изтъкна Помпео.Американски представител разкри, че срещата между Тръмп и Ким Чен-ун най-вероятно ще се проведе в началото на следващата година.Междувременно президентът на Южна Корея Мун Дже-ин съобщи, цитиран от АП, че Ким Чен-ун \"скоро\" ще посети Сеул за продължаване на преговорите за ядрената и ракетна програма на Северна Корея.В реч пред парламента южнокорейският държавен глава отбеляза, че се подготвя и втора среща на върха между САЩ и КНДР, а китайският президент Си Дзинпин се очаква скоро да посети КНДР. Мун поясни, че също така очаква Ким да посети Русия и може да се срещне с японския премиер Шиндзо Абе.\"Блумбърг\" изнесе списък с планираните срещи на Ким Чен-ун със световни лидери, който подчертава дипломатическата офанзива на Северна Корея: с Доналд Тръмп (вероятно през януари, все още не е известно мястото); Владимир Путин (скоро, в Русия); Си Дзинпин (скоро, в КНДР), с папа Франциск (поканен е в КНДР); Мун Дже-ин (скоро, в Южна Корея) и с японския премиер Шиндзо Абе (не са уточнени подробностите).", "date": "2018.11.01", "title": "Ким Чен-ун с дипломатическа офанзива – срещи с Тръмп, Мун Дже-ин, Путин, Дзинпин, Абе и Франциск"}
{"url": "https://news.bg/politics/nyama-udobno-vreme-epoha-vek-za-da-si-buditel.html", "text": "Депутатите почетоха Деня на народните будителите. Първият поздрав дойде от председателя на Народното събрание Цвета Караянчева. Нека си спомним делото на нашите просветители, книжовници, революционери и будители, стремили се към възраждане на националния дух, образование и книжовност, призова тя в началото на днешното пленарно заседание.След нея Милена Дамянова захапа левите за образователните приоритети във \"Визия за България\". За да не записвате остарели изречения в програми, които имат претенция да бъдат визионерски, посъветва депутатката от ГЕРБ и призова: \"Като ходите при народа, чуйте какво ви казва.\"Предлагате раздаване на обувки, храна и вещи на учениците, за да ходят на училище, каза Дамянова. И днес знаем, че Господ е добър към нас, защото имената на будителите са много и се множат всеки ден, каза тя.Днешните будители са учителите, които с отдаденост работят за образованието на децата, родителите, които събуждат интереса към книгата в ранните детски години. Днес почитаме незабравените духовници, просветените книжовници и непокорните бунтовници, които ни държат будни във времето, отчетоха и от ДПС.Не всички сме чели, мнозина са недочели и накрая пак не сме разчели истинските послания на достойните синове на България, каза Ерол Мехмед.Празник е, светъл празник, в тежко, трудно, нездраво време, празник - спасение, какъвто са го мислили радетелите на неговото честване, заявиха и от БСП.Нека оставим дребните противопоставяния, да съблечем от празничните си мисли и действия ненужната патетика, пресиления възторг, формалното преклонение, настоя Чавдар Велинов.От \"Воля\" пък се похвалиха, че ще раздават \"История Славянобългарская\". Историята дава разум, не само на всеки човек, за да управлява себе си и дома си, но и на големите владетели, за добро властване, тълкува Боряна Георгиева. Няма удобно време, епоха, век, за да си будител, по мнението на депутатката.Всички, които обичат Отечеството си и работят за него са будители, заяви Станислав Станилов. Трябва да изучаваме делото на будителите, да го показваме пред нацията, да даваме пример кой какво е направил, подчерта той.", "date": "2018.11.01", "title": "Няма удобно време, епоха, век, за да си будител"}
{"url": "https://news.bg/politics/deputatite-prieha-zakona-za-izsvetlyavane-na-mediite.html", "text": "Депутатите приеха закона за изсветляване на медиите, внесен от Делян Пеевски и група депутати.В медийния закон обаче социалистът Антон Кутев видя ПР акция: \"За мен това е опит да се работи върху изсветляването на медиите, който има по-скоро друг характер и цел\", заподозря той. Целта е да се изсветли един собственик на медии, които иска да докаже, че той не е монополист, подчерта червеният депутат. Според него едва ли може да има изсветляване.Законопроектът ни не е опит за пиар акция на едно лице, а пиар акция на България и на медийната среда, отговори Йордан Цонев, който е съвносител. Бъдете абсолютно уверени, че правим крачка за това медийната среда да изсветлее, успокои той.Законът предвижда доставчик на медийна услуга ежегодно до 30 юни да подава в Министерството на културата декларация по образец, утвърден от министъра на културата, която идентифицира действителния му собственик и съдържа информация дали действителният собственик заема публична длъжност, както и за всяко получено финансиране през предходната календарна година, неговия размер и основание, включително данни за лицето, извършило финансирането.Когато доставчикът на медийнa услугa е публично дружество по смисъла на Закона за публичното предлагане на ценни книжа или по националното си законодателство, за информация, идентифицираща действителния му собственик, се смята посочването на компетентната институция, под чийто надзор се намира дружеството. Когато лицето, което фактически контролира съдържанието на медийната услуга и/или редакционната политика е различно от действителния собственик на доставчика на медийна услуга, това обстоятелство се обявява в декларацията.В декларацията се посочват всички договори и тяхната стойност, сключени от доставчика на медийна услуга през предходната календарна година с държавни или местни органи или дружества с държавно или общинско участие в капитала, включително в резултат на обществени поръчки, с политически партии, рекламните договори с лица, осъществяващи дейност, подлежаща на регулация, както и договорите, по които е получено финансиране със средства от Европейските структурни и инвестиционни фондове или от други международни финансови институции и донори.", "date": "2018.11.01", "title": "Депутатите приеха закона за изсветляване на медиите"}
{"url": "https://news.bg/int-politics/grafiti-protiv-evreite-na-sinagoga-v-kaliforniya-dni-sled-klaneto-v-pitsbarg.html", "text": "Синагога в американския щат Калифорния е била осквернена с антисемитски графити, включително думите \"майната ви, евреи\" (политически коректен превод на \"fuck jews\"), съобщиха от местната полиция, цитирани от израелски медии.Инцидентът се случва дни след като 11 души бяха убити, след като мъж откри стрелба в синагогата \"Дървото на живота\" в град Питсбърг, щата Пенсилвания.Ален Березовски, който е председател на борда на синагогата в град Ървайн, който се намира южно от Лос Анджелис, заяви, че служителите са открили антисемитските графити в сряда сутринта тамошно време.По думите му, графитите са били открити на бялата фасада на синагогата \"Бет Яков\".Кадри от видеонаблюдението са показали мъж, носещ качулка, очила и хирургическа маска, да прескача оградата на сградата около 1:18 часа през нощта.\"Полицейското управление в Ървайн и нашата собствена охрана извършиха пълен оглед на цялото съоръжение и нищо не беше намерено освен графитите\", се казва в изявление към неговата конгрегация.\"Продължаваме да правим всичко възможно, за да направим нашия двор по-сигурен и ние ще продължим да подкрепяме посланието, че сме по-силни от омразата\", изтъкна Березовски.От полицията уточниха, че заподозреният не е бил идентифициран, като е било засилено присъствието на униформени около всички еврейски обекти в целия град, намиращ се в окръг Ориндж.\"Това е необичайна атака\", посочи говорителката на местната полиция, допълвайки: \"Не е нормално да имаме такъв вид престъпление в Ървайн.\"Конгресменът от Републиканската партия Мими Уолтърс осъди антисемитската проява в \"Туитър\".През миналата седмица беше публикуван доклад, в който се изтъква, че крайнодесните екстремисти са увеличили антисемитския тормоз срещу журналисти евреи, политически кандидати и други хора преди частичните избори за Конгреса на САЩ през следващата седмица.", "date": "2018.11.01", "title": "Графити против евреите на синагога в Калифорния дни след клането в Питсбърг"}
{"url": "https://news.bg/weather/oblachno-i-vetrovito-nachalo-na-mesetsa.html", "text": "Ноември започва с облачно време. Това съобщават от НИМХ. След обяд облачността ще се разкъса. Ще духа до умерен вятър от изток-североизток. Максималните температури ще са между 20 и 25 градуса. Атмосферното налягане е по-високо от средното за месеца и ще остане без съществена промяна. През следващите дни не се очакват съществени промени. ", "date": "2018.11.01", "title": "Облачно и ветровито начало на месеца "}
{"url": "https://news.bg/bulgaria/otdavame-pochit-na-narodnite-buditeli-1.html", "text": "Днес България отдава почит на народните будители - книжовниците, просветителите и борците за национално освобождение, съхранили през вековете духовните ценности на нацията и нейния морал.Сред будителите на народния ни дух са Йоасаф Бдински, Григорий Цамблак, Владислав Граматик, Паисий Хилендарски, Иван Рилски, Неофит Бозвели, Васил Априлов, братята Миладинови, Георги Раковски, Васил Левски, Христо Ботев, Неофит Рилски, Иван Вазов, Любен Каравелов и други достойни българи.За първи път Денят на народните будители се чества през 1909 година в Пловдив. От 1 ноември 1923 година с указ на цар Борис III е обявен за общонационален празник в памет на заслужилите българи.През 1945 година празникът е забранен от комунистическия режим.Честването се възобновява със Закона за допълнение на Кодекса на труда, приет от 36-ото Народно събрание на 28 октомври 1992 година, когато е обявен официално за Ден на народните будители и неприсъствен ден за всички учебни заведения в страната.Празникът ще бъде отбелязан с тържествени прояви в цялата страна.", "date": "2018.11.01", "title": "Отдаваме почит на народните будители"}
{"url": "https://news.bg/world/dva-samoleta-se-sblaskaha-leko-na-letishte-sharl-de-gol-v-parizh.html", "text": "Два самолета се сблъскаха леко на летище \"Шарл де Гол\" във френската столица Париж, предаде РИА \"Новости\".Съобщава се, че единият е докоснал крилото на другия при маневра за пистата. Уточнява се, че самолетите са френски и американски. Няма пострадали.Полетите са били пренасочени за четвъртък. Инцидентът се разследва. ", "date": "2018.11.01", "title": "Два самолета се сблъскаха леко на летище \"Шарл де Гол\" в Париж "}
{"url": "https://news.bg/world/keyko-fuhimori-otiva-v-zatvora.html", "text": "Перуанският опозиционен лидер Кейко Фухимори отива в затвора. Тя ще излежи присъда от 3 години, предадоха световните информационни агенции. 43-годишният  ще остане зад решетките, докато тече процесът по отправените обвинения, тъй като има вероятност да се укрие, постанови съдът. Припомняме, че Фухимори бе задържана през октомври по подозрение за незаконно финансиране на президентската кампания. Има данни, че е получила милиони долари от бразилската компания \"Одебрехт\".Кейко и партията й обаче отричат да са взели средствата и обвиняват страната в политическо преследване.Кейко е дъщеря на бившия президент Алберто Фухимори, свален от власт през 2000 година и осъден за злоупотреба с власт.Той бе .Това решение на настоящия президент обаче породи спекулации, че става въпрос за сделка.", "date": "2018.11.01", "title": "Кейко Фухимори отива в затвора "}
{"url": "https://news.bg/world/dodon-ne-iska-moldova-v-nato.html", "text": "Против членство на Молдова в НАТО се обяви молдовският президент Игор Додон, цитиран от ТАСС. Държавният глава направи изявлението в интервю за медията. Позицията на проруски настроения Додон по тези въпроси е добре известна. Той я заяви още с идването си на власт. За него Алиансът няма място в страната дори и като представителство. Няма да сътрудничим на организация, която би ни вкарала в конфликт с други държави, категоричен е той. Додон бе отстраняван временно от длъжност четири пъти, като в два от тези случаи също причината беше блокиране на назначения в кабинета.Последния път това се случи преди месец, по искане на демократите. ", "date": "2018.11.01", "title": "Додон не иска Молдова в НАТО "}
{"url": "https://news.bg/world/otkriti-sa-chernite-kutii-na-razbiliya-se-v-yavansko-more-samolet.html", "text": "Разследващи са открили черните кутии от , които трябва да хвърлят яснота относно причините за трагичния инцидент. Те вярват, че са уловили сигнала от кутиите и предстои изваждането им. Самолетът на компанията Lion air катастрофира в Яванско море преди два дни. Предполага се, че всички 189 души на борда са загинали.Вече са открити човешки останки и отломки от машината. \"Силно вярваме, че открихме част от фюзелажа на JT610\", разкриха властите.Използвайки сонарна технология, издирвателният екип е уверен, че е установил .Събрани са Не е открито цяло тяло.Експерти в авиацията отбелязват, че е твърде рано да се установи . Изключва се вероятността да е имало експлозия на самолета по време на полета.Днес представители на Boeing ще се срещнат с компанията Lion Air, след като Индонезия нареди да се инспектират самолетите 737 Max на американския производител.Boeing 737 Max 8 е експлоатиран от самолетния превозвач от едва 2 месеца.", "date": "2018.11.01", "title": "Открити са черните кутии на разбилия се в Яванско море самолет "}
{"url": "https://news.bg/society/velev-vizhda-kak-pri-dalgo-maychinstvo-ima-sriv-na-razhdaemostta.html", "text": "В България имаме най-дългото майчинство, 58 седмици и то е заплатено на 90% от заплатата, а има държави с под 14 седмици майчинство. След тези 410 високоплатени дни има още 12 месеца, които се плащат с 380 лева и след като се върнат на работа, майките имат право на платен отпуск от два месеца, което е за сметка на тези майки, които не са били две години в отпуск, защото те изработват парите, коментира пред НоваТВ Васил Велев, председател на Асоциацията на индустриалния капитал в България - АИКБ. \"Това е направено с благородни подбуди, да се увеличи раждаемостта, да се противодейства на демографския срив, но дали е постигнат такъв резултат. От 2007-година се увеличава платеното майчинство , а тогава е бил 137 дни. От 2010 година, когато вече има дълго платено майчинство, има срив на раждаемостта\", допълва той.\"Майката, вместо да си стои вкъщи втората година, тези пари трябва да се инвестират в детски заведения, за да може майката да се реализира, да не се дезинтегрира, да не се деквалифицира. Тя като се върне след две години, вече е изостанала в кариерата, оттам получава по-малка заплата, оттам по-малка пенсия. Богатите държави не правят така\", обясни Велев.\"Липсва подкрепа и мотивация майките да се върнат по-рано на работа, но не смятам, че начинът е да бъдат лишени от избора дали да продължат майчинството си и през втората година\", коментира Барбара Пейчинова, майка на две деца.\"Не винаги детето е готово да тръгне на ясла след първата си годинка. Важно е да бъдат уважени нуждите както на детето, така и на майката чисто емоционално\", обясни Пейчинова и допълни, че често пъти проблем се оказва и липсата на свободни места в яслите.", "date": "2018.11.01", "title": "Велев вижда как при дълго майчинство има срив на раждаемостта"}
{"url": "https://news.bg/politics/dps-prodalzhavat-po-patya-za-demontazh-na-pravitelstvoto.html", "text": "ДПС продължават по пътя за демонтаж на правителството. Това заяви пред Нова депутатът от ДПС Хамид Хамид.Той обясни, че няма решение на ДПС за бойкот на заседанията във връзка с отсъствието на народните представители от партията на заседанията на парламента.\"Няма решение на ДПС за бойкот на заседанията. Всяка сутрин заседава парламентарната група по актуални въпроси за деня, по програмата и решава за съответния ден. Решението ни от по-предишния централен съвет е за демонтаж на правителството и ние изпълняваме това решение. Ще продължим до пълния демонтаж на това правителство\", заяви категорично Хамид.Той отново отсече, че ДПС настояват за моменталното отстраняване на вицепремиера Валери Симеонов от властта. \"Той сам оставка няма да подаде. Това, което изрече, тези безчувствени думи, които вече цяла България, а може и Европа, ги коментират, но наред с това и Държавната агенция за българите в чужбина е в неговия ресор. Ако някой не може да си контролира ресора няма място в изпълнителната власт\", посочи ясно Хамид Хамид.Депутатът от ДПС продължи - партията иска всички патриоти да бъдат отстранени от властта. Партията му би подкрепила евентуално правителство на малцинството. \"Има много правителства, които управляват и то успешно като разчитат на мнозинство на база програма и идеи, а не на тази аритметика\", тълкува той.Хамид Хамид отправи преки обвинения по адрес на ГЕРБ - че са покрили скандала с издаването на български паспорти на 114 души, издирвани от Интерпол.Хамид Хамид подчерта, че в проекта за решение за анкетната комисия за българско гражданство се съдържат твърдения на европейски и български медии за период различен от управлението на Петър Харалампиев: \"Там основните твърдения са за огромни злоупотреби с издаване на удостоверения за българско гражданство, датиращи от 2015-2016 г. Ние искахме тези твърдения да се проверят дали са истина. Тази анкетна комисия не видя бял свят, но ние ще настояваме това да стане, защото периодът, който се визира във френските медии, българските медии е далеч преди 2017 година. Искаме задълбочена проверка на целия процес по издаване на българско гражданство\".По думите на депутата именно невнасянето на това проекторешение в дневния ред на парламента свидетелства за нечие укриване и опъването на чадър върху някого. \"Въпрос на изясняване е кой кого покрива\", уточни той.", "date": "2018.11.01", "title": "ДПС продължават по пътя за демонтаж на правителството"}
{"url": "https://news.bg/world/friydam-haus-alarmira-za-vazhod-na-digitalniya-avtoritarizam.html", "text": "Неправителствената организация \"Фрийдъм хаус\" алармира, че правителствата по света засилват контрола и ограничават свободата в интернет, за да потискат дисиденти, да ерозират доверието в интернет, както и основите на демокрацията.Правителствата специално засилват контрола си върху социалните мрежи. През 2017 г. много държави обвиняват дисиденти в разпространение на фалшиви новини под претекст да замлъкнат. Онлайн пропагандата и безконтролното събиране на лична информация се просмукват в интернет през последната година. Според организацията тези тенденции са голяма заплаха за демокрацията.Докладът е наречен \"Възходът на цифровия (дигиталния) авторитаризъм\".Демокрацията линее заради ограничената свобода в интернет, предупреждава организацията и подчертава, че дезинформацията и пропагандата тровят публичната сфера. Пояснява се, че кохорта от държави се насочва към цифров авторитаризъм по китайски модел, който включва широка цензура и автоматизирани системи за надзор. В резултат на това за осма поредна година се отчита спад на глобалната интернет свобода.Китай налага най-голям контрол над интернет свободата през 2018 г. Египет, Иран, Русия и други държави използват подобни китайски модели за ограничаване на свободата в интернет пространството.В изследването са включени 65 държави по света, които покриват 87% от интернет потребителите. Докладът обхваща развитието между юни 2017 и май 2018 г.От 65-те държави в 26 е регистрирано по-голямо ограничаване на интернет свободата от юни 2017 г. в сравнение с 19 страни, в които се е подобрила ситуацията. Най-голям упадък е отчетен в Египет, Шри Ланка, Камбоджа, Кения, Нигерия, Филипините и Венецуела. Упадък е регистриран и в САЩ след решението за отмяна на интернет неутралността.Подобрение има в Армения, Гамбия и други.", "date": "2018.11.01", "title": "Фрийдъм хаус алармира за възход на дигиталния авторитаризъм"}
{"url": "https://news.bg/politics/valeri-simeonov-preduprezhdaval-shefa-na-dabch-da-si-otvarya-ochite.html", "text": "Вицепремиерът Валери Симеонов е предупреждавал задържания шеф на ДАБЧ Петър Харалампиев да си отваря очите на четири за нарушения в процедурата по предоставяне на българско гражданство. Това заяви лично Симеонов по време на брифинг в МС, на който оспори аргументите на БСП, ДПС и \"Воля\" .Валери Симеонов не знае дали Харалампиев се е съобразил с неговата препоръка, а това ще стане известно в рамките на разследването и евентуалния съдебен процес.Предупреждението си Валери Симеонов е отправил, след като вече е бил подал сигнал в ДАНС и съответните институции. Това е станало след поискана \"дискретна среща\" от страна на служител на агенцията Катя Матева.Тя му е била предоставила устни и писмени сведения за нарушения в процедурата, които уронват престижа на България.Затова и Валери Симеонов е предупредил Харалампиев, макар и да не го е запознавал със същността на сигнала си. Също така Валери Симеонов е разговарял със \"своя приятел и съратник\" Красимир Каракачанов по въпроса.С това Валери Симеонов счита, че е изпълнил своя ангажимент като вицепремиер, но и като гражданин.Валери Симеонов категорично отхвърли мотивите на исканията да се подаде оставката като несъстоятелни.Той се отчете за извършената от него работа, като подчерта, че със заповед на премиера Бойко Борисов от 16 май 2017 година са му възложени функции по координация на работата на Агенцията. Симеонов отрече да има ангажименти по ръководство и контрол, още повече и да е нещо като \"принципал\".\"Стриктно, прецизно и ефективно си изпълнявам задълженията по координация на работата на тази агенция\", заяви Валери Симеонов и даде като пример за добре свършена работата промените в правилника за трудовата миграция и трудовата мобилност, режима за получава не синя карта от граждани от трети страни с български произход.Трети видим резултат, по думите на Валери Симеонов, е засилването на работата на агенцията с българските общности в чужбина - Украйна, Западните покрайнини, Унгария, Македония, Албания - от последните месеци. Работата ми като администратор.\"Нито ръководя, нито контролирам - нямам това право\", заяви категорично вицепремиерът и посочи, че си е изпълнил ангажиментите и задълженията по отношение на ДАБЧ.Той разказа и подробно за срещата си с Катя Матева, която се е случила през лятото на 2017 година и когато е получил сигнали за злоупотреби в работата по предоставяне на документ за произход от агенцията за желаещите да получат българско гражданство.Изявлението на Валери Симеонов бе като отговор на исканията от последните два дни на БСП, ДПС и \"Воля\" на оставката му след акцията на Спецпрокуратурата в Държавната агенция за българите в чужбина.Припомняме, в понеделник рано сутринта , като първоначално бе обявено, че са задържани над 20 служители, в последствие , включително на шефа на Агенцията и двама посредници.Призивите за оставка на Валери Симеонов са аргументирани с това, че Агенцията се намира в неговия ресор като вицепремиер, а Петър Харалампиев е . ВМРО обаче се разграничиха от него. на Валери Симеонов и по друг повод - коментара на Валери Симеонов за протестиращите майки и децата им. Реакцията на политическите партии, а и на обществото доведе до  в сградата на Министерски съвет, но не и до негова оставка.Волен Сидеров използва общественото недоволство, за да поднови искането за оставка на коалиционния си партньор, с който са в конфликт от преди. Другият коалиционен партньор на Симеонов - Красимир Каракачанов, твърдо застана зад лидера на НФСБ.Вече десет дни продължават протестите в .", "date": "2018.11.01", "title": "Валери Симеонов предупреждавал шефа на ДАБЧ да си отваря очите"}
{"url": "https://news.bg/crime/konfiskuvaha-istoricheski-tsennosti-ot-apartament-vav-vratsa.html", "text": "Значително количество културно-исторически ценности са иззети при обиск на апартамент във Враца. Това съобщиха от Областната дирекция на МВР.Находката е открита при специализирана полицейска операция, проведена след получен сигнал от служители на сектор \"Противодействие на криминална престъпност\".След извършен обиск на апартамента на 44-годишен мъж от Враца били открити различни по форма и големина метални предмети, които представлявали културно-историческа ценност.При влизането на полицията в жилището мъжът изхвърлил през терасата и плик, в който имало фибули, обеци, пръстен, метална гривна, връхчета от копия, монети и други ценни предмети.По случая е образувано досъдебно производство.", "date": "2018.11.01", "title": "Конфискуваха исторически ценности от апартамент във Враца"}
{"url": "https://news.bg/finance/2-8-miliarda-izlishak-sabra-byudzhetat-prez-oktomvri.html", "text": "Министерството на финансите очаква към октомври 2018 г. бюджетът да събере излишък в размер на 2 862,2 млн. лв. (2,6 % от прогнозния БВП).От ведомството отбелязват, че голяма част от планираните разходи за годината се концентрират в последните месеци. Това се дължи на разплащането за извършената работа по реализирането на инфраструктурни и инвестиционни проекти.През есенно-зимния сезон са по-високи и социалните разходи, разходите за издръжка и др. Поради тези фактори се очаква значителен ръст на разходите през последните месеци на годината и свиване на отчетения бюджетен излишък.Приходите и помощите по консолидираната фискална програма към октомври се очаква да бъдат в размер на 32 609,7 млн. лв. (85,3 % от годишния разчет). Отбелязва се ръст от 3 443,0 млн. лева спрямо десетте месеца на 2017 г. Ръстът спрямо предходната година се дължи основно на по-високите приходи, които нарастват с 3 063,0 млн. лв. (10,9 %).Разходите по консолидираната фискална програма (вкл. вноската на България в бюджета на ЕС) към октомври са в размер на 29 747,5 млн. лв. Това е 75,7 % от годишния разчет. За сравнение, разходите по КФП за същия период на 2017 г. бяха в размер на 26 673,3 млн. лева.Номиналното нарастване се дължи както на по-високия размер на разходите по националния бюджет, така и на нарастването на разходите по сметките за средства от Европейския съюз.Ръстът на разходите по националния бюджет се дължи основно на по-високия размер на здравноосигурителните и социалните плащания (базов ефект при разходите за пенсии от увеличението от юли 2017 г. и увеличението на две стъпки през 2017 г. на размера на минималната пенсия от юли и октомври, както и новото увеличение на пенсиите от юли 2018 г.).Частта от вноската на страната ни в бюджета на ЕС, която е изплатена от централния бюджет към 31.10.2018 г., е в размер на 909,6 млн. лева.", "date": "2018.11.01", "title": "2,8 милиарда излишък събра бюджетът през октомври "}
{"url": "https://news.bg/world/video-pokazva-intsidenta-s-ruskata-raketa-soyuz.html", "text": "Руската държавна корпорация по космическа дейност \"Роскосмос\" публикува видео, на което се вижда  тази година.Моментите с ракетната катастрофа са налични на страницата на \"Роскосмос\" в социалната мрежа \"Фейсбук\".Видеото показва и момента на отделянето на ракетата на три блока. Единият блок не се отделя.По-рано председателят на специалната комисия за разследване на инцидента към \"Роскосмос\" Олег Скоробогатов заяви на пресконференция, че аварията със \"Союз-ФГ\" е възникнала заради  при сглобяването й в космодрума \"Байконур\".Причината за неправилното отделяне е неотварянето на капака на дюзата на резервоара за окислител в блок \"Д\" поради деформация на сензора за контакт, допуснат при сглобяването в космодрума \"Байконур\", посочи той.Припомняме, на 11 октомври възникна  с пилотирания кораб \"Союз МС-10\" при полет от космодрума \"Байконур\" към Международната космическа станция.На борда на кораба бяха космонавтът на Роскосмос Алексей Овчинин и астронавтът на НАСА Ник Хейг.И двамата са невредими.", "date": "2018.11.01", "title": "Видео показва инцидента с руската ракета \"Союз\""}
{"url": "https://news.bg/world/evropa-se-vrashta-kam-populizma-ot-20-te-g-na-xx-vek-predupredi-makron.html", "text": "Френският президент Еманюел Макрон предупреди за възход на популизма и призова Европа да се \"противопостави\" на политическите тенденции, които могат да се сравнят с тези през 20-те г. на XX век, информира \"Политико\".\"\", подчерта Макрон в интервю за вестник Ouest France.Коментарът на Макрон е публикуван преди мероприятията на Деня на примирието на 11 ноември, с които се отбелязва 100 г. от прекратяването на Първата световна война. Макрон ще бъде домакин на церемония в Париж на 11 ноември. Гости са президентите на Русия и САЩ, както и много други.В интервюто държавният глава на Франция предупреди, че опитите да се отслаби Европа отвътре идват на фона на подновените заплахи отвън.\"\", подчерта той.Според него изгубването на суверенитет може да се случи чрез зависимост от САЩ в областта на сигурността, растящото присъствие на Китай във важни инфраструктурни проекти и манипулациите и финансовите интереси на Русия.", "date": "2018.11.01", "title": "Европа се връща към популизма от 20-те г. на XX век, предупреди Макрон"}
{"url": "https://news.bg/world/talibanite-gubyat-kontrol-nad-rayoni-v-afganistan.html", "text": "Талибаните губят контрол над райони в Афганистан, се подчертава в доклад на Специалния генерален инспекторат за възстановяване на Афганистан, информира ДПА.Екстремистите контролират 49 от повече от 400 района в страната към края на юли. В средата на май те държаха под свой контрол 59 района, отбелязват от органа, създаден от Конгреса на САЩ.Към края на юли афганистанското правителство контролира 55,5% от всички райони, което представлява промяна от 0,8% в сравнение с последното тримесечие, което е най-ниското ниво от края на 2015 г., когато агенцията започна да събира информация.Броят на оспорваните административни райони нарасна с 10 до 132, което означава, че 32,4% от районите не са под контрола на нито една от двете враждуващи страни.От края на 2015 г. с 16% е спаднал контролът или влиянието на афганистанското правителство, докато спорните райони са се увеличили с 11%.Няма надеждна информация за жертвите сред афганистанските сили, тъй като правителството на Афганистан я засекретява от миналата година.", "date": "2018.11.01", "title": "Талибаните губят контрол над райони в Афганистан"}
{"url": "https://news.bg/crime/predsedatelyat-na-dabch-i-dvama-sluzhiteli-ostavat-postoyanno-v-aresta.html", "text": "Председателят на Държавната агенция за българите в чужбина (ДАБЧ) Петър Харалампиев и задържаните служители на агенцията остават постоянно в ареста. Решението е на Спецсъда, съобщи Нова телевизия, позовавайки се на БГНЕС.Над четири часа магистратите от Спецсъда разглеждаха мерките за неотклонение на задържаните и обвинени за за българите в чужбина.Съдът уважи искането на прокуратурата и поиска постоянен арест за председателя на агенцията Петър Харалампиев, на главния секретар Красимир Томов и на Марко Стойов.Според обвинението престъпната схема за подкупи, срещу които се издават удостоверения за български произход, е започнала да действа още от юли 2017 година, когато Харалампиев е оглавил агенцията.Четвъртата обвиняема бе освободена в сряда срещу парична гаранция заради здравословното й състояние и заради отзивчивостта пред разследващите.Зам.-главния прокурор Иван Гешев определи разследването и корупцията в ДАБЧ като \"без аналог в новата ни история\".Припомняме, зам.-главният прокурор Иван Гешев заяви, че Държавната агенция за българите в чужбина  за около година.В Кюстендил са открити \"цели бидони с документи\", като са претърсени над 50 адреса в цялата страна. Открити са множество доказателства, преписки и удостоверения.Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .Харалампиев бе предложен на този пост от ВМРО.", "date": "2018.11.01", "title": "Председателят на ДАБЧ и двама служители остават постоянно в ареста"}
{"url": "https://news.bg/crime/izbyagaliyat-arestant-ot-blagoevgrad-se-predade.html", "text": "Избягалият арестант от спешното в Благоевград  се предаде в полицията, съобщи bTV.18-годишният младеж се намира в Първо полицейско управление в града. Към момента издирваният С.С дава показания в присъствието на баща си. Началникът на \"Криминална полиция\" Димитър Кръстев обясни, че по време на издирването му се е работило активно с негови близки, които са съдействали на органите на МВР.  По думите му най-вероятно те са го убедили да се предаде. След доклад от районна прокуратура и отново медицински преглед ще има заключение за това какво следва да се направи с арестанта. Припомняме, че тази сутрин той беше хванат с 0,6 грама канабис. След като е отведен за преглед в спешния център,  в лекарски кабинет.Служителите на реда издирваха младежа в продължение на няколко часа.По случая в полицията беше назначена вътрешна проверка.", "date": "2018.11.01", "title": "Избягалият арестант от Благоевград се предаде "}
