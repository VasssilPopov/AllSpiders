{"url": "https://news.bg/regions/zatvoriha-prohoda-na-repulikata.html", "text": "Преминаването на автомобили през Прохода на Републиката е временно преустановено. Причината е разлив на дизелово гориво от неизвестен към момента автомобил, което създава предпоставки за пътни произшествия.Проходът ще остане затворен до почистването на платното. Леките автомобили могат да използват Прохода \"Шипка\" като алтернативен вариант.", "date": "2018.07.25", "title": "Затвориха Прохода на репуликата"}
{"url": "https://news.bg/crime/spetsprokuraturata-pogna-bivsh-shef-na-rayonen-sad-za-rakovodene-na-opg.html", "text": "Специализираната прокуратура внесе в Специализирания наказателен съд обвинителен акт срещу трима участници в организирана престъпна група за данъчни престъпления, ръководена от адвокат, който е бил и председател на Районен съд.Спрямо доказателствата в обвинението групата е създадена през месец октомври 2010 г. и е действала на територията на цялата страна, най-вече в Сандански, Благоевград и София.Престъпната дейност на групата е била прекратена на 20 юли 2016 година. Тогава участниците в престъпния сговор са били задържани в хода на специализирана полицейска операция под ръководството на Специализирана прокуратура.Спецпрокуратурата е установила още, че преди сформирането на групата нейният бъдещ ръководител и един от другите двама участници били съсобственици и управлявали фирма за търговия с разнообразни стоки. Основната дейност на фирмата обаче била придобиване и отдаване под наем на недвижими имоти в Сандански и София. След като фирмата придобила голям брой недвижими имоти и оборотите скочили рязко, двамата съсобственици решили да организират схема за заобикаляне на закона и избягването на плащане на ДДС.За целта участниците сключвали фиктивни сделки с т. нар. \"кухи фирми\".По инициатива на ръководителя на групата, който е бил и председател на Районен съд в страната, за кратко са били регистрирани над 10 такива кухи фирми, чиито \"собственици\" и \"управители\" най-често ставали лица от ромски произход срещу дребни възнаграждения.Шефът на групата лично се занимавал с разпределянето на задачите на останалите участници в сговора. Той решавал какво дружество и кога да се регистрира, кой да е негов пълномощник, кога да се включи в схемата за минимизиране на данъчните задължения, до кога да се използва и с кое друго контролирано дружество да се замени след компрометирането му.Участниците имали строго определени функции.Единият получавал задачите от ръководителя, указвал на счетоводителите на контролираните дружества кога какви фактури и за какви услуги да издадат, за кои лица да изготвят трудови договори от името на фирмите \"бушони\", така че да се заблудят контролните органи, че фирмите имат кадрова обезпеченост.Другият участник пък придружавал лицата с нисък социален статус до нотариус за заверка на документи за учредяване или придобиване на едно или друго контролирано дружество. Той им предавал документи за подпис, с които да се симулира търговска дейност, придружавал ги до банкови офиси за откриване на сметки и за финансови операции, за което им давал на дребни суми от 40-50 лв., предвидени и осигурени от ръководителя.Вследствие на дейността на престъпната група от данъчни измами са нанесени щети на държавния бюджет в особено големи размери. Щетите се изчисляват на 646 840,52 лева.Предстои Специализираният наказателен съд да насрочи разпоредително заседание по делото.", "date": "2018.07.25", "title": "Спецпрокуратурата погна бивш шеф на Районен съд за ръководене на ОПГ"}
{"url": "https://news.bg/int-politics/tramp-hoka-slabite-polititsi-zaradi-mitata.html", "text": "Доналд Тръмп хока през Туитър \"слабите политици\" за позицията им по търговията и митата. Той подчертава, че американците са загубил 817 млрд. долара в търговски сделки през 2017 г. и не вижда логика в противопоставянето на въвеждането на мита.\"Всеки път, когато виждам слаб политик, който иска да спре търговските разговори или използването на тарифи, за да се противопостави на несправедливи тарифи, се чудя какво си мислят? Ще продължим ли да оставяме нашите фермери и страната ни да бъдат ограбвани ... Няма слабост!\", пише Тръмп.\"Когато имате хора, които се препъват по време на преговори, това просто ще отнеме повече време за сключване на сделка и сделката никога няма да бъде толкова добра, колкото би могло да бъде с единството. Крайният резултат ще си заслужава\", допълва той.По-рано Тръмп призова ЕС да \"отмине всички тарифи, бариери и субсидии\" преди и еврокомисарят по търговията Сесилия Малмстрьом във Вашингтон по-късно днес.Тръмп не забрави и Азия, той коментира и че \"Китай се е прицелил в нашите фермери, които те знаят, че обичам и уважавам, като начин да ме накарат да продължа да им позволявам да се възползват от САЩ. Те са гневни в неуспешния си опит. Бяхме добри - досега! Китай направи 517 млрд. долара от нас миналата година\".", "date": "2018.07.25", "title": "Тръмп хока слабите политици заради митата"}
{"url": "https://news.bg/economics/aets-kozloduy-vnasya-dokumenti-za-udalzhavane-na-rabotata-na-6-blok.html", "text": "Министерство на енергетиката и руската компания \"Росатом\" подписаха договора за удължаване срока на експлоатация на VI блок на АЕЦ \"Козлодуй\". Атомната централа в Козлодуй осигурява 33% от електрическата енергията за държавата. Тя е гарант, че българските потребители ще получат чиста енергия на добра цена. Това заяви министърът на енергетиката Теменужка Петкова по време на представянето на резултати от завършването на проекта за удължаване срока на експлоатация на VI блок на АЕЦ \"Козлодуй\".Петкова обясни, че днешният ден е много важен, защото един от основните приоритети на българското правителство в сектор \"Енергетика\" е свързан с удължаването на живота на 5-ти и 6-ти блок на АЕЦ \"Козлодуй\".Енергийният министър припомни, че в края на миналата година е приключило издаването на лиценз за удължаване на експлоатацията на 5-ти блок с 10 години. Планираните дейности до момента бяха 227, от тях 138 сме извършили, 70 ще завършим до края на годината, а 19 в следващия лицензионен период, обобщи тя.Министър Петкова изтъка, че е много важно да се отбележи, че дейностите са извършени с ресурс на АЕЦ \"Козлодуй\". Дружеството е в изключително добро финансово и техническо състояние. Финансовият резултат, който дружеството отчита за 2017 година е 118 млн. лева печалба, посочи енергийният министър и добави, че тези факти нямаше да са налице, ако ги нямаше прекрасните ни отношения с \"Росатом\".Запитана как биха се развили българските ядрени мощности в дългосрочен план и ако не започнем строителството на АЕЦ \"Белене\" България ще продължи ли да бъде фактор в ядрените държави в района Петкова напомни приоритетите на правителството.Енергийният министър отбеляза, че в управленската програма много ясно са посочени основните български приоритети в сектор \"Енергетика\". По думите й един от основните ни приоритети, днес на практика видяхме как се реализира - той е свързан с удължаването на живота на пети и шести блок на АЕЦ \"Козлодуй\".Атомната централа в Козлодуй отговаря на всички необходими изисквания за безопасност и е налице възможност централата да работи още 30 години, похвали се Петкова и добави, че България не би излязла от семейството на ядрените държави.Тя изтъкна, че когато става въпрос за възможността за реализация на проекта АЕЦ \"Белене\" българският парламент и българското правителство са заявили своята воля да се търси възможност за реализация на проекта на пазарен принцип.Енергийният министър припомни, че е бил направен много подробен анализ от БАН, в който са разгледани всички възможности във връзка с реализацията на проекта АЕЦ \"Белене\" и при взимането на решение ние ще се позовем и на тях.Заместник-генералният директор на \"Росатом\" и председател на УС на Световната ядрена асоциация Кирил Комаров посочи, че удължаването на експлоатационния срок на 5-ти и 6-ти блок е изключително важен проект за двете страни. Той припомни, че преди повече от 50 години, през 1966 г. е било подписано споразумение за мирно използване на атомната енергия между България и тогавашния СССР и повече от 50 години сътрудничество ни се развива.Удължаването на експлоатационния срок на 5-и и 6-и блок е изключително важен проект за нас, изтъкна Коларов и допълни, че това фактически е придаване на втори живот на двата енергоблока, което дава сигурност и безопасност те да бъдат експлоатирани в следващите 30 години.Той изрази увереност, че заедно с колегите от АЕЦ \"Козлодуй\" живеем в една единна общност, когато става въпрос за безопасност в работата и развитие на дейността в атомната централа. Извършената работа доказа, че когато става въпрос за шести енергоблок, ние сме се придържали към правилните принципи за безопасната му работа. И след приключване на всички дейности, за които министър Петкова спомена, през следващите 30 години 6-и енергоблок ще може да бъде безопасно експлоатиран, каза още Коларов.След подписването на договора изпълнителният директорът на АЕЦ \"Козлодуй\" Иван Андреев посочи, че планираните средства за настоящата година само за 6-и блок са 43 млн. лева.До края на 2017 година бяха похарчени 262 млн. лева за двата блока. 180 млн. лева бяха похарчени за повишаване на мощността\", допълни Андреев и посочи, че се водят се преговори с \"Твел\" за удължаване на договора за съхранение и преработка на ядрено гориво.Договорът трябва да се съгласува с Европейската агенция по доставките, която отговаря за такъв тип доставки, каза още изпълнителният директор на АЕЦ \"Козлодуй\".Комаров допълни, че когато бъдат кумулирани конкретните условия, се очаква да се отнесем изключително отговорно към тях. От препоръките, които се дават в контакт с българското правителство и в частност с Министерство на енергетиката, се очаква да бъдат разгледани всички възможни варианти за реализирането на АЕЦ \"Белене\", защото никъде по света такива големи енергийни проекти не се осъществяват без помощта на държавата, категоричен бе той.", "date": "2018.07.25", "title": "АЕЦ \"Козлодуй\" внася документи за удължаване на работата на 6 блок"}
{"url": "https://news.bg/politics/nito-lev-poveche-za-tol-sistemata-ne-dava-nankov.html", "text": "Нито лев повече от договорените средства за ТОЛ-а няма да се дават. Това обяви регионалният министър Николай Нанков в парламента.Увеличава се тавана на разходи, които може да поеме АПИ, поясни той. Коментарът си министър Нанков направи по повод питането на депутата от БСП Георги Свиленски по повод решнието на Министерски съвет от днес за увеличение със 179 996 400 лв. утвърдените за 2018 г. максимални размери на ангажиментите за разходи, които могат да бъдат поети от Министерството на регионалното развитие и благоустройството.Николай Нанков посочи, че не се увеличава бюджета на договора за ТОЛ системата. Според него не трябва постановленията на МС да се четат като дявола Евангелието.Промяната, гласувана от правителството днес, е свързана с подписания в началото на годината договор за проектиране, изграждане и въвеждане на електронна система за събиране на таксите за ползване на републиканската пътна мрежа на база изминато разстояние за превозни средства с обща технически допустима максимална маса над 3.5 т (ТОЛ) и на база време за леки автомобили с обща технически допустима максимална маса до 3.5,т (електронна винетка), с която ще се въведе по-справедлив модел за събиране на пътни такси.", "date": "2018.07.25", "title": "Нито лев повече за тол системата не дава Нанков"}
{"url": "https://news.bg/regions/samo-dazhdovete-prichinili-shtetite-v-teteven.html", "text": "Строителният министър Николай Нанков заминава за Тетевен. Там остава тежка ситуацията. Максимално бързо трябва да се възстанови инфраструктурата и да се гарантира достъп на откъснатите села. Той е изпратил екипи на място.Все още не се знае стойността на щетите. Пораженията ще бъдат възстановени от бюджета, увери министър Нанков. Имаме проблеми по поречието на река Черни Вит, каза още той.99 литра на квадратен метър са се излели за по-малко от 4 часа. В случая само дъждовете са причина за пораженията.Към момента състоянието на язовирите на територията на цялата страна е нормално. Това каза председателят на Държавната агенция за метрологичен и технически надзор (ДАМТН) Петър Горновски по време на съвместна работна среща с областния управител на област Стара Загора Гергана Микова и кметове, и представители на общини от региона.Във връзка с проливните дъждове в страната през последните дни е задействан кризисният щаб на държавната агенция, въведени са 24-часови дежурства, а ръководството провежда среща по места с цел недопускане на инцидент на водоемите в страната.От ДАМТ напомнят на всички собственици на водоеми, независимо дали са общински или частни, да продължават да изпълняват предписанията, както и да следят нивата на стопанисваните от тях язовири.Инспектори на ДАМТН продължават да следят проблемните водоеми, а кризисният щаб на агенцията ще продължи работа до нормализирането на метеорологичната обстановка.", "date": "2018.07.25", "title": "Само дъждовете причинили щетите в Тетевен"}
{"url": "https://news.bg/int-politics/premierat-na-nova-zelandiya-iska-avstraliya-da-si-promeni-znameto.html", "text": "Действащият премиер на Нова Зеландия Уинстън Питърс призова Австралия да промени знамето си, обвинявайки съседката, че са плагиатствали и са копирала дизайна им, съобщава \"Ню Йорк Таймс\".\"Имаме флаг, който имаме от дълго време, той е копиран от Австралия и те действително трябва да променят знамето си\", коментира Питърс. Питърс е временно изпълняващ длъжността, докато министър-председателят Жакинда Ардерн е в майчинство.Знамената на двата народа напомнят за британското им колониално минало, както и с кръг от звезди, поставени върху син фон. Единствената разлика е, че дизайнът на Нова Зеландия има четири червени звезди, а австралийският е украсен от шест бели, сходство, което често води до объркване.Нова Зеландия официално приема знамето си през 1903 г., докато Австралия през 1952 г., въпреки че е използвал подобен дизайн с червен фон още през 1901 г. По това време Нова Зеландия отказва да е австралийски щат, но визовият режим позволява на гражданите лесно да пътуват и работят в двете страни.Министърът на правосъдието на Нова Зеландия Андрю Литъл миналата седмица обвини Австралия в \"продажна\" политика и в нарушаване на правата на човека във връзка с рязкото увеличение на депортирането на дългогодишни жители на Австралия, които са граждани на Нова Зеландия.Австралия може да депортира всеки, който има сериозно криминално досие или който се смята за заплаха за страната, съгласно политика, свързана с неуспешен тест за характера на човек.През февруари Австралия разкри, че е отменила близо 1300 визи, повече от половината от които са на граждани от Нова Зеландия, а някои от тях дори никога не са стъпвали в родината си.Около 600 000 граждани на Нова Зеландия, около една десета от населението, живеят в Австралия.", "date": "2018.07.25", "title": "Премиерът на Нова Зеландия иска Австралия да си промени знамето"}
{"url": "https://news.bg/regions/lineyka-ot-pirogov-patuva-za-blasnatoto-dete-v-sandanski.html", "text": "Специализираната детска линейка на УМБАЛСМ \"Н. И. Пирогов\" пътува към МБАЛ - Св. Врач в гр. Сандански.В линейката има детски реанимационен екип, който ще преведе в Спешната болница в София пострадалото при при пътен инцидент дете.Припомняме, тази сутрин 73-годишен мъж с лек автомобил \"Фолксваген Поло\" .Детето е в Центъра за спешна медицинска помощ в Сандански с травми на главата и фрактура на бедрото.От прокуратурата междувременно съобщиха, че се води разследване на инцидента, който е станал при спускане по улицата с голям наклон, на която по същото време се извършвали строително-ремонтни работи от \"УВЕКС\" ЕООД. Шофьорът не се съобразил със забрана за преминаване и предприел маневра с висока скорост. Потегляйки напред, същият по непредпазливост ударил стоящия наблизо автомобил, след което прегазил намиращото се там дете и блъснал друг автомобил.Шофьорът е неосъждан, няма криминални прояви, пробата за употреба на алкохол от страна водача е дала отрицателен резултат. Понастоящем той е задържан за срок до 24 часа по Закона на МВР.Разследването се пови за престъпление по чл. 343, ал. 1, б. \"б\", пр. 1 от Наказателния кодекс.", "date": "2018.07.25", "title": "Линейка от Пирогов пътува за блъснатото дете в Сандански"}
{"url": "https://news.bg/crime/vremennata-komisiya-prodalzhava-da-nishti-signalite-na-bosiya.html", "text": "Временната комисия продължава да нищи сигналите на Николай Колев - Босия. В началото на заседанието бяха прочетени докладите за заловените 15 души, уличени в даване на свидетелства за управление на автомобили на неграмотни хора.По време на заседанието стана ясно, че прокурор Иван Гешев е посочил още тогава, че става дума за организирана престъпна група, която застрашава националната сигурност.Те са арестувани през 2017 г., посочи Вихрен Михаелов - един от съмишлениците на Босия. Тези хора са били на постовете си в министерството през целия мандат на икономическия министър Ивайло Московски.\"Това обхваща почти трите мандата на Московски\", акцентира Михаелов. Затова Босия протестира, за да насочи вниманието към ролята на г-н Московски, заяви съмишленикът му.\"Колев не е убеден, че се работи по въпроса\", поде Михаелов, по думите му депутатите изопачавали полуистини.В понеделник в 17:00 часа ще има национален протест, заяви друг съмишленик на Босия. Часовникът цъка в тази зала, в тази комисия и може би за цялото Народно събрание, заплаши той. По думите му това е последният шанс парламентаристите да застанат на правилната страна.В понеделник ще се проведе протест в подкрепа на Босия, протест на майките на деца с увреждане, протеста срещу Истанбулската конвенция, заяви съмишленикът на Колев.\"Предупреждавам ви най-приятелски, обърнете внимание на Босия\", ядоса се той. Той иска в парламентарна република, парламентът да решава, а не Министерски съвет.Мъжът връчи и писмено искане към ГЕРБ и към ОП да подкрепят оставката към мин. Ивайло Московски.", "date": "2018.07.25", "title": "Временната комисия продължава да нищи сигналите на Босия"}
{"url": "https://news.bg/entertainment/nameriha-podzemno-ezero-na-mars.html", "text": "Използвайки радарен инструмент на орбитален космически апарат, учените са установили солено езеро под лед на южната полярна равнина на Марс, определят откритието като вода и възможно местообитание за микробен живот, съобщава \"Ройтерс\".Езерото, което са открили, с диаметър около 20 километра, оформено като заоблен триъгълник и разположен на около 1,5 километра под повърхността на леда, представлява първото сигурно доказателство за течна вода, откривана някога на Марс.Независимо, че въпросът за живот навсякъде другаде освен Земята, е един от най-сериозните въпроси в науката, новите открития предлагат изумителна възможност за подобно предположение, макар и без доказателства, тъй като водата се смята за основна съставка за живота.Учените коментират, че може да отнеме години, за да се провери дали всъщност има живи организми във водното езеро, което прилича на езерата по ледниците на Земята. Може би с бъдеща мисия, която ще пробие леда и ще вземе проби.\"Това е място на Марс, където има нещо, което най-много прилича на местообитание, място, където животът може да съществува\", обяснява планетарният учен Роберто Оросей от Националния институт по астрофизика в Италия, ръководител на изследването, публикувано в списание .\"Този вид среда не е точно идеалната ваканция, или място, където ще плува риба. Но има земни организми, които могат да оцелеят и да процъфтяват в подобна среда. На Земята има микроорганизми, способни да оцелеят дори в лед\", коментира ученият.Откритието е направено и чрез данни, събрани между май 2012 и декември 2015 г. с апаратура на борда на космическият апарат \"Марс Експрес\" на Европейската космическа агенция, която пуска радарни импулси, които проникват в повърхността на Марс и ледените шапки.\"Това ни отне много години и анализ на данните и се опитвахме да намерим добър метод, за да се уверим, че това, което наблюдаваме, недвусмислено е течна вода\", допълва ученият и съавтор Енрико Фламини от Италианската космическа агенция.Радарният профил на местоположението напомня този на езера под ледниците, намиращи се на Земята в Антарктика и Гренландия.Марс много отдавна е бил по-топъл и по-влажен, имал е значителни водни тела, както се вижда от сухите езера и речните долини на повърхността му. Имаше известни признаци на течна вода понастоящем на Марс, включително спорни доказателства за водната активност по марсиански склонове, но не и доказателство за наличието на течна вода.Оросей коментира, че водата в марсианското езеро е под нормалната точка на замръзване, но остава течна благодарение на високите нива на соли. Той определя температурата на водата между минус 10 градуса и минус 70 градуса по Целзий.Остава да разберем дали ще намерим повече подводни водоеми или откритието е някакво изключения, добавя Оросей.Ако се открият други и съществува мрежа от езера под ледници, както на Земята, това може да означава, че течната вода е съществува милиони години или дори отпреди 3-1/2 милиарда години, когато Марс е бил по-гостоприемна планета.Въпросът е дали някакви форми на живот, които биха могли да се развият отдавна на Марс, са намерили начин да оцелеят досега. \"Никой не смее да предлага или предполага съществуването на по-сложна форма на живот\", коментира Роберто Оросей", "date": "2018.07.25", "title": "Намериха подземно езеро на Марс"}
{"url": "https://news.bg/comments/dali-vrashta-svobodata-radio-svobodna-evropa.html", "text": "\"Една легенда се завръща\" - радио \"Свободна Европа\" възобновява емисиите си у нас. Това стана ясно миналата седмица от съобщение на самото радио. Целта, според РСЕ, била да се засили медийната среда. Паралелно с България медията планира да възстанови излъчванията си и в Румъния.Новината предизвика раздвижване сред една част от българското общество, основно тази, която има преки впечатления от дейността на РСЕ у нас по времето на Студената война. Започнаха аналогии с епохата на комунизма под формата на заклинания, че видите ли, демокрацията ни и медиите в частност са в такова окаяно състояние, че се налага отново РСЕ да се изявява у нас. Досущ както преди 10 ноември 1989 г. Дали?Историческата справка показва, че РСЕ е основано от правителството на САЩ през 1949 г. в Ню Йорк, като до 1972 г. е финансирано и от ЦРУ. Първото излъчване на български език е през 1950 г.В периода на Студената война радиото излъчва от Мюнхен, като сътрудници на българската секция са някои от най-емблематичните имена на българската политическа емиграция - Владимир Костов, Георги Марков, Румяна Узунова и други. За българите, страдащи по това време под болшевишко иго, РСЕ е не просто източник на информация (у нас е в сила информационно затъмнение за ставащото не само по света, но и у нас), а най-вече надежда, че един ден и България ще стане част от \"свободния свят\". В действителност обаче, РСЕ прокарва основно американския външнополитически дневен ред, която само частично и далеч не винаги се припокрива с борбата на българските емигранти срещу комунистическия гнет. Доказателство за това е фактът, че американците първоначално работят с д-р Г.М.Димитров, считан за предводител на българската емиграция, но впоследствие решават, че той трябва да бъде сменен, тъй като поддръжниците му и самият той не изпълняват изискванията, които са в интерес само на американската позиция.През 1991 г. РСЕ започва емисии от територията на България, а през 1995 г. централата е преместена от Мюнхен в Прага. През 2003 г. обаче, в навечерието на присъединяването на България към НАТО, американският конгрес решава да прекрати финансирането на секциите на държави, присъединяващи се към Алианса, за сметка на програми за други, по-размирни части на света. И сега, РСЕ решава отново да стъпи в България (и Румъния). Защо ли?Ако е за да \"засили медийната среда\" (според \"Репортери без граници\" България е на 111-о място в света по индекс за медийна свобода), то за какво му е на РСЕ да навлиза и в Румъния, която според същата класация е... едно място по-нагоре от САЩ? Дали основната цел не е друга?Както вече стана ясно, РСЕ е на директно финансиране от американското правителство. Следователно, целта му е да прокарва основно американските интереси в страните, в които има емисии. Особено и като се има пред вид предизборния слоган на настоящия президент на САЩ: Make America Great Again.Дали всъщност няма връзка между стъпването на РСЕ в Европа и де факто търговската война, която наскоро Доналд Тръмп обяви на ЕС?Конкретно за България трябва да се има пред вид, че някои български (основно онлайн) медии доскоро прокарваха американската позиция - но позицията на Обама-Клинтън, не тази на Тръмп. След промяната в Белия дом същите тези медии продължиха дотогавашната си линия. И явно сега от Вашингтон ще им създадат контрапункт - пропаганден рупор, който да налага настоящата американска политика.Въпрос на време е да разберем дали всички тези предположения са верни, но със сигурност качеството на българската медийна среда е последна грижа на американското правителство.Що се отнася до българската медийна среда, това е добър повод да бъдат разсеяни някои заблуди. Например, че у нас няма свобода на словото. И сега е моментът да се види пълната несъстоятелност на доста преекспонираната у нас класация на \"Репортери без граници\".\"Репортери без граници\" (РБГ)е международна неправителствена организация, базирана в Париж. Значителна част от финансирането й идва от частни спонсори, сред които личи институт \"Отворено общество\" на Джордж Сорос. Който пък се явява топлата връзка между РБГ и онези български обществено-политически и медийни среди, които най-гръмогласно повтарят, че у нас свободата на словото е на дъното.РБГ оценяват състоянието на дадена държава по няколко основни критерии. И докато част от тези критерии са безспорни (например, посегателства върху журналисти през съответната година), то други предизвикват сериозни съмнения. Един от тези критерии е индивидуалната преценка на интервюираните местни журналисти, доколко медийната среда е свободна (интересно как ли се подбират тези журналисти?). Друг критерий пък са докладите на местни неправителствени организации, с които РБГ работи (а те пък как са подбрани и от кого се финансират?). И резултатите са налице.Излиза, че през 2017г. свободата на словото в България е на нивата на цивилизационни и демократични колоси като Централноафриканска република, Замбия и Демократична република Конго, като същевременно сериозно отстъпва на изключително свободни общества като тези в Габон, Мозамбик, Киргизстан, Тунис, Кения, Източен Тимор, Бутан, Гвинея-Бисау, Сиера Леоне, Нигер, Хаити... Ама вие сериозно ли?Още по-странно е да се твърди, че през последните 10-ина години индексът на България непрекъснато пада. Тоест, от РБГ (и тукашните им партньори) искат да ни внушат, че днес свободата на словото е многократно по-застрашена в сравнение с 2006 г. (когато известен български разследващ журналист бе сплашван с бомбен взрив пред дома му) или в сравнение с 2009 г. (когато управляващите от тройната коалиция на практика не допускаха излъчване на \"опозиционни\" новини в обществените медии, а по време на предизборните кампании същата година, на една опозиционна коалиция, която впоследствие влезе в парламента, системно й бе възпрепятстван медийния достъп).Интересен факт е също така, че до 2015 г. Полша е между 18-о и 22-о място в тази класация (тогава управлява либералната \"Гражданска платформа\"). След идването на власт на консервативната \"Право и справедливост\" индексът на Полша веднага се сгромолясва до 47-о място и впоследствие продължава да пада до 58-о място. Изводите оставям на вас...Всичко това не означава, че българската медийна среда няма проблеми. Има, и то още как. Но те са различни от проблемите, които непрестанно ни се навират в очите.Същите, които тръбят за погазена свобода на словото, се опитват да ни убедят в наличието на медиен монопол. Що се отнася до разпространението на печата, такъв наистина има. Но това не означава медиен монопол.Медиен монопол означава монопол на медия или група от медии върху аудиторията. И ако бъдат представени данни за реалната аудитория, със сигурност ще се окаже, че медийната ни свобода е на далеч по-добро от това 111-о място. Нито при вестниците, още по-малко при телевизиите и радиата, и в най-малка степен при онлайн медиите (които са на практика неизброими) имаме монопол върху аудиторията.В България свобода на словото има. Даже има прекалена \"слободия на словото\" до степен да се мисли за законодателни мерки, които доста сурово да третират производителите на \"фалшиви новини\".Истински сериозният проблем на медийната ни среда е наличието на прекалено много на брой медии, съотнесено както към числеността на аудиторията, така и към мащабите на рекламния пазар. Което означава, че много медии не успяват да се самоиздържат на пазарен принцип. И след като продължават да съществуват, означава, че са на дотации. От кого? Ами очевидно от някой, който има интерес. Само че неговият инетерес е обикновено или икономически, или политически, но не и медиен (да информира обективно).България няма нужда от медии, които да \"засилват средата\". Има нужда от окрупняване на съществуващите медии с цел да станат по-атрактивни за рекламодателите. Но най-вече има нужда от това собствениците на медии да осмислят своята обществена отговорност. Защото медиите не са само за да информират и да забавляват. Медиите могат (и трябва) да формират ценности у аудиторията. Нещо, което през последните десетилетия не само, че не се случваше, но дори напротив - голяма част от медиите имат пряка вина за девалвирането на ценностите в нашето общество. И това са сериозните проблеми, а не 111-ото място.Крайно време е медиите да започнат да учат на патриотизъм, трудолюбие, предприемчивост, семейни ценности, християнски морал... Да посочват и популяризират подобни примери и да ограничават вредните влияния, независимо от изкушението за висок рейтинг.А \"Репортери без граници\" могат да си правят класациите колкото си искат. Въпросът е и до колко им се обръща внимание.", "date": "2018.07.25", "title": "Дали връща свободата радио \"Свободна Европа\"?"}
{"url": "https://news.bg/crime/prokuraturata-v-stara-zagora-razsledva-zamarsyavane-na-okolnata-sreda.html", "text": "Районната прокуратура в Стара Загора разследва замърсяване на околната среда в землището на село Калояновец.Прокуратурата наблюдава досъдебно производство за замърсяване на почвата и подземните води.На 23 юли е извършен оглед на местопроизшествие в землището на село Калояновец. При огледа са намерени телата на 3 броя дребни пернати животни. По информация на прокуратурата телата на животните са били опасни. Назначена е ветеринарно-медицинска експертиза, която да установи вида на животните, както и причината за смъртта им.При разпит кметът на селото е обяснил, че е видял 6 изкопа покрити с пръст. Според него там са заровени множество трупове на птици.Наблюдаващият прокурор по делото е разпореди извършването на повторен оглед в присъствието на представител на Областна дирекция по безопасност на храните - Стара Загора.", "date": "2018.07.25", "title": "Прокуратурата в Стара Загора разследва замърсяване на околната среда"}
{"url": "https://news.bg/int-economics/evropa-priema-novi-pravila-za-psihichno-zdrave-na-pilotite.html", "text": "Три години след катастрофата на Germanwings, в която пилот умишлено се разби в планински склон, ЕК прие нови правила за психично здраве на пилотите, изискват от авиокомпаниите за пръв път да извършат психологическа оценка на пилотите, преди да ги наемат, съобщава \"Ройтерс\".Следователи заключиха, че умишлени действия на втория пилот Любиц са довели до катастрофата на пътническия самолет на 24 март 2015 г. на полет от Барселона до Дюселдорф, убивайки всичките 150 души на борда.Прокурорите коментират, че пилотът е страдал от психическо разстройство, довело до мисли за самоубийство, но е скрил болестта си от своя работодател, част от групата на Lufthansa.Новите правила имат за цел да предотвратят подобна трагедия, като предоставят на всички пилоти достъп до програма за подпомагане в случай на проблеми с психичното здраве, а европейските авиолинии ще извършат психологическа оценка на пилотите, преди да започнат работа.Пилотите вече подлежат на годишни медицински прегледи, но те не включват рутинна пълна оценка на психичното здраве.Пилотите ще бъдат тествани на случаен принцип за алкохол във всички европейски авиокомпании и чуждестранни превозвачи, които летят в Европейския съюз. Тези действия ще бъдат задължителни, като стюардите и стюардесите също ще бъдат подлагани на повече тестове за психоактивни вещества.\"С тези правила Европа въвежда правилните инструменти за запазване на психическата годност на екипажа\", коментира изпълнителният директор на Европейската агенция за авиационна безопасност - EASA Патрик Ки. Авиокомпаниите и държавите-членки на ЕС имат преходен период от две години, в който да приложат новите правила.", "date": "2018.07.25", "title": "Европа приема нови правила за психично здраве на пилотите"}
{"url": "https://news.bg/crime/patyat-rumyantsevo-zlatna-panega-se-navodni.html", "text": "Движението по път Румянцево - Златна Панега беше ограничено за всички превозни средства заради наводнение. Това съобщиха от Агенция \"Пътна инфраструктура\". Обходният маршрут на наводнения участък бе през кръстовище на път І-3 с общински път за село Тодоричене, по път ІІІ-307 Тодоричене - Дерманци, по път ІІІ-305 Дерманци - Торос - кръстовище с път І-4 местността Боаза и обратно.​Към 20:20 часа движението по път I-3 Румянцево - Златна Панега беше възстановено. ", "date": "2018.07.25", "title": "Пътят Румянцево - Златна Панега се наводни"}
{"url": "https://news.bg/int-politics/turtsiya-vnasya-iranski-petrol-vapreki-sanktsiite-na-sasht.html", "text": "Турция ще продължи да внася петрол от ирански енергийни компании, опериращи в Иран, в пряко противопоставяне на последния кръг от икономически санкции, наложени на Техеран от Тръмп, съобщава \"Вашингтон Таймс\".Турският външен министър Мевлют Чавушоглу коментира и че Анкара няма да подкрепи едностранните икономически санкции на САЩ, след оттеглянето на Вашингтон от ядрената сделка с Техеран.\"Казахме им, че няма да се присъединим към тези санкции ... Купуваме петрол от Иран и го купуваме при подходящи условия. Какъв е другият вариант? Докато обяснявахме, защо няма да се съобразим с тези санкции, ние също така заявихме, че намираме тези санкции на САЩ за неподходящи\", допълва той.Коментарите на Чавушоглу са ден след като депутати от Конгреса официално забраниха доставките на американски F-35 Joint Strike Fighter на турската армия.Пентагонът обяснява за направена \"оценка и значителна промяна в турското участие в програмата F-35, включително потенциалното отстраняване в такова участие\". САЩ инициират забраната за F-35 в отговор на усилията на Турция да купи и да въведе в действие руската система за противоракетна отбрана S-400.Държавният департамент все още не е предприел действия срещу Турция, съюзник в НАТО, по отношение на плана си за разполагане на руски S-400. Противниците на S-400 във и извън споразумението с Пентагона твърдят, че решението на Анкара за руска ракетна система ще привлече Турция по-сериозно в нарастващата сфера на влияние на Москва в Близкия изток.", "date": "2018.07.25", "title": "Турция внася ирански петрол въпреки санкциите на САЩ"}
{"url": "https://news.bg/economics/internet-i-turizam-spodelena-ikonomika.html", "text": "Интернетът и туризмът са в центъра на споделената икономика. Това сочат данни от първият глобален индекс на споделена икономика на тръста Timbro, представен от Института за пазарна икономика.Индексът е съставен чрез използването на данни за обема на трафика и извлечена информация от уебсайтовете на отделните услуги и дава представа за факторите, движещи икономиката, която се основава на директни транзакции между купувач и продавач.В резултатите са събрани месечни данни за трафика към услугите в 213 страни.При 23 от тези услуги са напълно преброени активните доставчиците, използвайки автоматизирани техники за извличане на информация от интернет.Исландия, островите Търкс и Кайкос, Черна гора, Малта и Нова Зеландия оглавяват списъка с най-високи индекси.България се намира на 63-та позиция. Оказва се, че страните с развита интернет инфраструктурата и голям дял на туризма, имат големи споделени икономики.Докладът на тръста разглежда подробно Исландия, където докато традиционната икономика се възстановява от икономическата криза, страната бележи значителен ръст на туризма.Споделената икономика нараства бързо, за да отговори на търсенето по такъв начин, който би било трудно да си представим за една традиционна туристическа индустрия.Не е изненадващо, че най-голямата компания в набора от данни е Airbnb с близо 1,5 милиона доставчици, оценени като активни средно за седмица. От 286-те компании, класифицирани като доставчици на услуги в споделената икономика, една трета предоставят жилищно настаняване, а половината попадат в широката категория на бизнес услугите.Същите икономически показатели за свобода, които благоприятстват развитието на традиционната икономика, имат значение и за размера на споделената икономика. Това показва, че споделената икономика не служи основно за избягване на регулации.Докладът установява, че няма връзка между размера на споделената икономика и различни индикатори за доверие в обществото.Индексът обикновено подценява услуги, базирани върху конкретни мобилни приложения. Така се влияе най-често на резултатите за услугите за споделено пътуване като Uber и Lyft.Най-общо услуга в споделената икономика е платформа, която улеснява сделките между различни доставчици на пазарни услуги и клиенти, търсещи тези услуги. Транзакцията може да не включва прехвърляне на собствеността и се осъществява сама за себе си, като никоя от страните не се ангажира с бъдещи транзакции, информират още от Института по пазарна икономика.", "date": "2018.07.25", "title": "Интернет и туризъм = споделена икономика"}
{"url": "https://news.bg/regions/armiyata-montira-pontonen-most-v-s-glogovo.html", "text": "До петък кметът на Община Тетевен, областният управител на Ловеч, областното пътно управление и всички институции, които управляват публична инфраструктура, трябва да остойностят щетите след интензивните валежи в областта и да внесат заявления за отпускане на финансов ресурс. В понеделник ще има извънредно заседание на Междуведомствената комисия за възстановяване и подпомагане по казуса Мизия, на което те ще бъдат разгледани. Това съобщи при посещението си в засегнатото от обилните дъждове с. Глогово днес министърът на регионалното развитие и благоустройството Николай Нанков.Втори ден поддържам постоянен контакт с кмета Мадлена Бояджиева и областния управител Георги Терзийски. Лично се запознавам с щетите и с действията. Има адекватна реакция и от местната, и от областната администрация, от областното пътно управление, пътноподдържащи фирми и фирмата, която строи АМ \"Хемус\" в участъка от Ябланица до Тетевен, каза министърът. Той посочи, че от вчера на обяд багери на изграждащата магистралната отсечка фирма съдействат за разчистване на щетите. Хубаво е, че нямаме бедстващи хора, каза регионалният министър и изказа съболезнования на близките на загиналия мъж.Николай Нанков съобщи, че по информация на Главна дирекция \"Пожарна безопасност и защита на населението\" в селата Глогово и Градежница са отводнени над 20 къщи. Има много тежки щети по инфраструктурата, свързани основно с брегоукрепването по реката, допълни той. Това е втора подобна приливна вълна в рамките на 18 години, много по-тежка от тази през 2000 г. Колегите от Министерството на отбраната, лично вицепремиерът Красимир Каракачанов се зае с осигуряването на понтонен мост в с. Глогово, тъй като в момента над 300 души са блокирани и без достъп. Съществуващият е само пешеходен и изключително опасен. С кмета и областния управител посетихме прекъснатото съоръжение по поречието на реката. Утре колегите от Министерството на отбраната започват монтирането на временния понтонен мост, докато се изгради новият, за да се осигури пешеходен и автомобилен достъп за тези хора, каза Николай Нанков.Бедственото положение ще бъде в сила, докато се гарантира изцяло безопасността на хората. Климатичните условия не са благоприятни. Само днес, в рамките на два часа, се очакваше нова приливна и обилни валежи, коментира регионалният министър. Вчера, в 6 часа сутринта, е подаден първият сигнал, паднали са над 100 л дъжд само за 4 часа, каза той и посочи, че реакцията досега е адекватна. Министърът призова за по-малко политиканстване и политизиране на събитията.Николай Нанков обясни, че републиканската пътна инфраструктура е пострадала заради свлачищни процеси. Пътят е изграден с републикански средства, но виждаме до какви събития води това, че е без брегоукрепителни съоръжения към него. Трябва да бъде възстановена и брегоукрепена в цялост инфраструктурата по поречието на реката, за да се предпази от бъдещи подобни преливни вълни, заяви той.Във връзка с обезщетяването на гражданите министър Нанков посочи, че Междуведомствената комисия за възстановяване и подпомагане има определи правила за това в какви случаи се отпуска помощ за частната собственост. Има застрахователни полици и правила, допълни той. Регионалният министър напомни, че основната задача на държавата е да гарантира възстановяването, както в случая в областта, на общинската инфраструктура - брегоукрепване на дерето и улична мрежа на двете села. Той допълни, че има поражения на републикански пътища също в с. Черни вит, Община Тетевен.Имам критика към местното ВиК дружество с принципал МРРБ. Ще има сериозни санкции, ще предприема съответните действия, свързани с мениджмънта на дружеството, заяви министър Нанков. Някои населени места, включително Тетевен, са на воден режим и три водоноски са недостатъчни, посочи той и допълни, че утре ще бъдат осигурени поне още две. Тази част на Стара планина е с най-чиста питейна вода - тя е гравитачна планинска вода. Проблемът е при подобни обилни интензивни валежи, когато питейната вода се замътва. Водата е спряна поради повишена мътност. Тетевен, Български извор, Рибарица са на частичен или пълен воден режим, но ще осигурим допълнителни водоноски, докато се отстранят авариите, информира министърът.", "date": "2018.07.25", "title": "Aрмията монтира понтонен мост в с. Глогово"}
{"url": "https://news.bg/crime/porozhanov-zabrani-grupoviya-lov-na-divi-svine.html", "text": "Министърът на земеделието, храните и горите Румен Порожанов забрани груповия лов на диви свине. Той издаде заповед на основание на Закона за лова и опазване на дивеча.Заповедта на министъра идва след като изпълнителният директор на Българската агенция по безопасност на храните предложи забраната като мярка да се предотврати навлизането на африканската чума по свинете у нас и да се запази максимално дивеча.Съображенията за забраната са, че приетите изменения и допълнения в Закона за лова и опазване на дивеча, които регламентират груповото ловуване на дива свиня през лятото не са съобразени с безопасността.Статистика показвала, че най-много инциденти стават по време, когато листата на дърветата още не са опадали, информират от пресцентъра на МЗХГ.Заради лошата видимост ставали инциденти и не било безопасно както за ловуващите, така и за туристи, горски работници, гъбари и други.Груповият лов е опасен и за другите видове дивеч и горски обитатели. Приплодите на дивите животни от тази пролет няма да могат да бъдат опазени от ловните кучета, ако груповият лов не бъде забранен. Започва размножителния период на сърната, а през септември предстои и този на благородния елен, информират от министерството.Въпреки забраната на груповия лов, като мярка за редуциране на популацията от дива свиня заради опасността от възникване и разпространение на африканска чума по свинете се препоръчва засилване на подборния лов от място.", "date": "2018.07.25", "title": "Порожанов забрани груповия лов на диви свине"}
{"url": "https://news.bg/world/v-indoneziya-se-rodi-bebe-s-dve-litsa.html", "text": "В Индонезия се роди бебе с две лица, съобщава \"Дейли мейл\".Момченцето, чието име е Гилан Ендик, се е появило на този свят в град Батам. Сега той е на два месеца. Той има едно тяло, две ръце и крака, но два мозъка в една глава заради това, че неговият брат близнак не е могъл да се развие в утробата на майка им.Лекарите отбелязват, че такава патология се среща веднъж на 250 хил. случая. Деформацията на черепа и наличието на мозък и лицето на брата близнак излага живота на бебето на опасност - в главата се натрупва излишна течност.Лечението се очаква да наложи операция за отстраняване на единия мозък и лице, както и части от черепа.Майката на Гилан коментира, че не е знаела за патологията на бебето преди раждането, въпреки че три пъти е било гледано с ултразвук, но апаратът не показал нищо нередно.", "date": "2018.07.25", "title": "В Индонезия се роди бебе с две лица"}
{"url": "https://news.bg/politics/demagogiya-i-populizam-prochetoha-azbukarite-vav-viziyata-na-bsp.html", "text": "От АБВ оценяват визията на БСП за развитието на страната като демагогия, популизъм и поза. Оценката на АБВ е, че никой не е в състояние да направи това, което са обещали БСП. Във Визията на БСП прави впечатление липсата на каквато и да е конкретика и хоризонт, каза Любомира Ганчева, зам.-председател на АБВ Ганчева, на брифинг в централата на партията по отношение на Визията на БСП за развитието на държавата, би могла да бъде оприличена на резултат от интелектуален сблъсък между Цветан Цветанов и Димитър Пенев, заяви лидерът на АБВ Румен Петков.Петков поясни, че в документа на БСП нямало нито една дума за сектор енергетика, за развитието на \"Белене\", за развитие на ядрените мощности в България. Нямало нито една дума и за необходимостта от гарантиране на пряка доставка на газ от Русия за България и Европа. Според него нито един от тези въпроси не безпокои БСП.Той припомни, че правителството на Орешарски не е направило нищо за \"Белене\", а дори напротив - навредило е на изграждането на тръба за пряка доставка на руска газ за България. Какво е мотивирало ръководството на АЕЦ \"Козлодуй\" чрез пряка поръчка да възложи анализ на качеството на ядреното гориво, което би могло да бъде доставено от Уестингхаус Швеция.Шефът на АБВ призова депутати от Народното събрание и правителството да доведат до реализация проекта АЕЦ \"Белене\", за да може да се гарантира енергийната ни сигурност в следващите 50 години.Ганчева припомни, че от АБВ още в предишното Народно събрание са имали предложение за безплатни детски градини, което сега е включено като предложение на БСП. Тя отбеляза, че като председател на младежите от АБВ с почуда е забелязала липсата на каквато и да е младежка политика в социалистическата визия.Председателят на АБВ младежи Пламена Заячка разкритикува социалистическата партия за липса на визия в сферата на културата. Не били ясни и какви са шестте фонда, които възнамеряват да изградят от БСП за развитието на страната, посочи още Заячка.Относно , АБВ счита за грешка закриването на Министерството за бедствията и аварии. Петков припомни, че над 800 души от 1 300 са били освободени от длъжност, ликвидирани са 23 спасителни отряда от общо 31, ликвидиран е и експертният състав, който е осъществявал дейностите и координацията по превенцията и риска.Той изрази съжаление, че в страната няма публичен дебат за единен регламент за обучение на органите, няма сериозна подготовка и преструктуриране на звената в направлението.", "date": "2018.07.25", "title": "Демагогия и популизъм прочетоха азбукарите във визията на БСП"}
{"url": "https://news.bg/disasters/minimum-80-zaginali-i-traur-v-gartsiya.html", "text": "Списъкът на жертвите на  в Мати и Рафина в Гърция нараства, пожарната оповести откриването на още три тела, като  души, съобщава \"Грийк рипортър\".Във връзка с ранените, които са хоспитализирани, пожарната служба съобщава за около 190 души, някои от тях са на интензивно лечение, има настанени и поне 11 деца в болница.Що се отнася до изчезналите, говорителят на пожарната коментира, че техният брой все още е неизвестен, тъй като много роднини и приятели, които са съобщили за изчезнали лица, не уведомяват властите, когато се върнат изчезналите лица.Най-малко 180 души са ранени сред жителите и туристите бягащи от пламъците в градовете до Атина, а поривите на вятъра достигаха 100 км/ч поглъщайки гори и стотици сгради, съобщава АФП.Гръцките медии описаха бедствието като \"национална трагедия\", а премиерът Алексис Ципрас обяви три дни национален траур. Правителството все още не може да каже колко хора са изчезнали, тъй като пожарникари все още се борят с огнища в някои райони.Телата на 26 души, включително малки деца, са открити във вила в морския курорт Мати, на 40 километра североизточно от Атина, съобщават спасители. Те бяха сгушени заедно в малки групи, \"може би семейства, приятели или непознати, преплетени в последния опит да се защитят, обитавайки се да стигнат до морето\", коментира спасителят Василис Андриополски.\"Мати вече не съществува\", допълва кметът на Рафина Евангелос Бурнус, хиляда сгради и 300 коли са унищожени.Днес пламъци заплашваха къщи край морския град Кинета, на 25 километра западно от Атина. Десетки пожарникари се бориха с пламъците, подпомогнати от хеликоптери и самолети с хиляди галона вода. Следващите дни се очаква дъжд, който ще помогне в усилията за потушаване на пламъците.60- годишната Атанасия Октаподи, чийто дом е заобиколен от борови дървета, коментира, че забелязва огъня, който се движи надолу по хълма \"и пет или десет минути по-късно вече беше в градината ми. Тичах като луда, стигнах до плажа и поставих главата си във водата. След това дойдоха патрулни лодки\".\"Видях пламъците пред прозореца на хотела. Мислех, че ще избухне\", коментира 20-годишната германска туристка Алина Марзин, която вчера е била в хотел в Мати, заедно с брат си и родителите си.Около 715 души бяха евакуирани с лодки до Рафина, коментира правителството. \"Хората са шокирани, изгубени. Някои от тях са загубили всичко: деца, родители, домове \", каза говорителят на Червения кръст Джорджия Трисбиоти.ЕС обяви траур заради десетките загинали в Гърция по време на горските пожари. Знамената пред сградите на европейските институции са спуснати. \"На 25 юли всички работни заседания на Европейската комисия ще започват с минута мълчание в памет на жертвите на горските пожари в Гърция\", съобщава БНТ.Засега няма официални данни за умишлен палеж в Гърция, има хора в неизвестност, няма официален брой на изчезналите коментира говорителят на посолството на Гърция в България Мария Тирополи.Спасителите напредват бавно, има много изгорели или горящи къщи и се претърсват една по една, коментира тя. Пожари бушуват на няколко места в страната, в Коринт на Пелопонес и близо от град Ханя на остров Крит. Над 14 огнища има в източната част на Атика.\"Унищожени са над 2000 къщи, министерствата заедно с органите на местното самоуправление и доброволчески отряди си сътрудничат, за да предложат на пострадалите подслон, храна и вода. Освен това гръцкото правителство одобри извънредна помощ от 20 милиона евро и данъчни облекчения за пострадалите, всички публични служби събират дарения и стоки от първа необходимост. Това, което ни вълнува, че хората незабавно се отзоваха кой с каквото може\", обясни Мария Тирополи. \"Веднага бяха изразени съчувствие и подкрепа от европейските държави, Италия предложи два специализирани самолета, Испания и Румъния също са в готовност. Кипър също изпрати огнеборци и техника в западната част на Атика. Съседните държави също изразиха готовност - Турция, Израел и Македония\", коментира говорителят на посолството и благодари на България за подкрепата.\"Пожарът започна ето тук, около шест, шест и половина. Събрахме всичко най-необходимо и се качихме в колата. Взех бебето ни в ръцете си и побягнах към морето колкото мога по-бързо. Жена ми беше до мен, но в даден момент изчезна. Повече не я видях ...\", разказва пострадалият Панагиотис Дагалос.Пожарът в Рафина е потушен, жители не знаят как ще продължат живота си след бедствието. В болниците в района на Атика десетки доброволци даряват кръв.\"Всичко стана ненадейно, единственият ни шанс беше да влезем в морето и там оцеляхме. Всичко стана за около 3-5 минути\", коментира пред БТВ оцелелият от пожара в Гърция българин Съби Кисьов. Няма данни за пострадали други български граждани освен Елена Иванова, която е в болница. Българите в Мати са около 8 души и са се спасили.\"Трудно беше с дишането, защото вятърът духаше срещу нас. Никой не излизаше от водата, единственото спасение беше вътре. Чакахме 5-6 часа да дойдат рибарските лодки. Качваха ни по десетина души, а навътре ни чакаше друга по-голяма лодка\", допълва Кисьов.\"Умоляваме всички български граждани, които се намират в районите на пожарите в Гърция, да се свържат с посолството, за да получим информация, ако има друг пострадал български гражданин и да окажем необходимото съдействие\", коментира българският консул в Атина Иван Иванов. \"Българи са се обаждали на отворените телефони в Посолството на България в Гърция, за да съобщят, че имат проблеми с придвижването В районите, засегнати от пожарите край Атина, има много българи, които работят там. Досега нямаме информация, която да показва, че някой друг български гражданин е засегнат от пожарите\", коментира пред Нова ТВ Васил Иванов, временно изпълняващ длъжността посланик на България в Атина.", "date": "2018.07.25", "title": "Минимум 80 загинали и траур в Гърция"}
{"url": "https://news.bg/regions/mazh-i-bremenna-zhena-zaginaha-pri-katastrofa.html", "text": "20-годишна бременна жена и 34-годишен мъж са загинали при катастрофа днес, съобщи \"Фокус\".Пътният инцидент е възникнал в ранните часове на деня в района на село Воднянци, община Добрич.Сигналът за произшествието е подаден през нощта.По първоначални данни мъжът, който управлявал лекия автомобил с регистрация от Добрич, е изгубил контрол над колата заради висока скорост. Вследствие на това колата се ударила в две крайпътни дървета. Водачът и бременната жена загинали на място.По случая е образувано досъдебно производство и обстоятелствата около произшествието се изясняват.Това е поредната катастрофа, за която става ясно днес.По-рано през деня , край Карлово. 27-годишната жена и 28-годишният ѝ спътник катастрофирали в дърво на излизане от Карлово в посока Казанлък.Стана ясно още, че катастрофа е възникнала и на АМ \"Тракия\", в района на Оризово. Заради произшествието движението по магистралата е ограничено - активната и аварийната ленти са затворени. Трафикът се регулира от служители на \"Пътна полиция\".При друга катастрофа. Детето е хоспитализирано с травма на главата и се намира в реанимацията в болницата в Сандански.", "date": "2018.07.25", "title": "Мъж и бременна жена загинаха при катастрофа"}
{"url": "https://news.bg/regions/otkriha-kontsesiite-na-oshte-chetiri-morski-plazha.html", "text": "Процедурите за предоставяне на концесия на четири морски плажа се откриват с решение на Министерски съвет. Плажовете са- \"Златни пясъци\" в община Варна, \"Китен - Атлиман\" в община Приморско, \"Созопол - централен\" в община Созопол и \"Приморско-север\" в община Приморско.Срокът на концесиите е 20 години, а целта е плажовете да бъдат обезопасени и да се предоставят услуги от обществен интерес.Размерът на минималното годишно концесионно заплащане е определен съгласно приетата от Министерски съвет Методика за определяне минималния размер на концесионното плащане за морски плажове. За плаж \"Златни пясъци\" възлиза на 1 712 599 лева, за плаж \"Китен - Атлиман\" - 96 175 лева, за плаж \"Созопол - централен\" - 120 593 лева, а за плаж \"Приморско-север\" - 23 278 лева.Концесионерите на морските плажове ще бъдат определени в резултат на конкурс, организиран от министъра на туризма и проведен от комисия, назначена от министър-председателя. Целта е плажовете да се обезпечат със задължителните дейности по - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж, и услуги от обществен интерес.Критериите за формиране на комплексната оценка са съобразни с Решение № 604 от 22 юли 2016 г. на Министерския съвет за утвърждаване на минимални критерии за комплексна оценка на офертите при провеждане на конкурс за определяне на концесионер на морски плаж в отговор на обществените нагласи и очаквания за балансиран държавнически подход при определяне на очакваното от държавата минимално годишно концесионно плащане, икономически съотносимост с общодостъпни цени на услуги на предлагани плажни принадлежности - чадъри и шезлонги.", "date": "2018.07.25", "title": "Откриха концесиите на още четири морски плажа"}
{"url": "https://news.bg/politics/karakachanov-da-si-hodi-preporacha-mareshki.html", "text": "Политическият сезон според лидера на \"Воля\" Веселин Марешки показал, че само те осветяват негативните неща в управлението и живота.На брифинг в Народното събрание той отчете, че хората били доволни, че поне една формация казват проблемите такива, каквито са. Благодарение на \"Воля\" е създадена комисия за българското гражданство на издирвани лица от Интерпол.\"Поредната изцепка на екземпляра вицепремиер\" също бе коментар от страна на Марешки. Той визира обаче Красимир Каракачанов, който обвинявал народа в алкохолизъм. И двамата вицепремиери трябва да си ходят максимално бързо, отсече Марешки.Призоваваме го да мисли малко повече, преди да говори, иска той. Според него лидерът на ВМРО не можел да мисли. Тъпченето на македонски наденици и наливането на алкохол му е по-лесно, смята лидерът на Воля. Каракачанов така или иначе не можел да мисли, според Марешки, затова трябвало да си мълчи.Да спре с онези прахообразни хапчета, за вас ще е по-добре и за България, настоя лидерът на Воля. Партията му щяла да е прожекторът, който ще осветява всички злини в страната.И отново за Каракачанов: \"Това е политически плевел. Това е политически паразитизъм.\"", "date": "2018.07.25", "title": "Каракачанов да си ходи, препоръча Марешки"}
{"url": "https://news.bg/politics/iskame-ot-7-strani-oferti-za-iztrebiteli.html", "text": "България е изпратила искане за оферти до седем страни за 16 нови или употребявани изтребители, за да замени остарелите си съветски изтребители МиГ-29. Това са съобщили от Министерството на отбраната пред \"Ройтерс\".Световната информационна агенция отбелязва за читателите си по света, че черноморската страна, която се присъедини към НАТО през 2004 г., е поискала предложения за доставка на бойни самолети от САЩ, Португалия, Израел, Италия, Германия, Франция и Швеция.През миналия месец българският парламент одобри план за закупуване на изтребителите. България планира да ги придобие на два етапа като част от опитите за подобряване на съответствието със стандартите на НАТО.Около 1,8 млрд. лева ще бъдат заделени за първите осем изтребителя, както и за наземно обслужване, обучение на екипи и тригодишна първоначална интегрирана логистична подкрепа.Потенциалните изтребители включват F/A-18 Super Hornet на американския самолетостроител \"Боинг\", \"Грипен\" на шведската \"Сааб\", \"Рафал\" на френската Dassault и F-16 на американската \"Локхийд Мартин\" или германски \"Юрофайтър\", както и употребявани Ф-16 от Португалия и Израел и италиански \"Юрофайтър\", са уточнили от военното министерство.София иска от производителите да предоставят оферти до 1 октомври.НАТО насърчи своите членове от Източна Европа да развиват, купуват и експлоатират ново военно оборудване на западния военен алианс.Някои източноевропейски страни членки, които някога бяха сателити на СССР, все още разчитат на руски военни самолети - например две трети от полското военно оборудване датира отпреди 1991 г.Въпросът за това какви бойни самолети да бъдат закупени доведе до спорове в продължение на повече от десетилетие в България.София има за цел да повиши годишните си разходи за отбрана до 2 процента от брутния вътрешен продукт на страната до 2024 г., отбелязва \"Ройтерс\".", "date": "2018.07.25", "title": "Искаме от 7 страни оферти за изтребители"}
{"url": "https://news.bg/politics/obshtestvenite-porachki-stavat-iztsyalo-onlayn.html", "text": "Кабинетът одобри на днешното правителството заседание проект за изменение и допълнение на Закона за обществените поръчки, съобщиха от пресцентъра на МС.Най-съществената част в промените в свързана с поетапното преминаване към изцяло електронно възлагане на обществените поръчки в страната и разработваната за целта централизирана електронна платформа.В промените е предложено прецизиране на нормативната уредба, включително чрез подобряване на функциите и сътрудничеството между отговорните органи в тази област предвид констатираната разнородна практика по прилагане на закона.Разработваната централизирана електронна платформа обхваща целия процес на възлагане на една обществена поръчка. Предвидени са и разпоредби, които отчитат етапността на въвеждане на системата в експлоатация.Платформата ще е задължителна за използване от всички възложители. Допусната е възможност само централните органи да използват за покупки свои платформи, които трябва да отговарят на регламентираните към тях принципни изисквания за свързаност с националната платформа.Предлага се и промяна в реда за подписване, публикуване и връчване на електронни документи в хода на възлагане и изпълнение на обществените поръчки. Промяната е във връзка с въвеждането на задължителна електронна комуникация и съответства на правилата за съхраняване на информацията.Подробните правила за провеждане на процедурите за обществени поръчки чрез използване на платформата ще бъдат уредени в правилника за прилагане на закона.Електронното разплащане също е възприето като част от процеса на електронизация на обществените поръчки. В тази връзка и в съответствие с изискванията на Директива 2014/55/ЕС на ЕП и на Съвета на ЕС относно електронното фактуриране при обществените поръчки е регламентирано задължение на възложителите за приемане и обработване на електронни фактури във връзка с изпълнението на договорите.В приетото предложение по-съществените промени, с които се цели развитие на нормативната уредба в областта на обществените поръчки, са свързани например с повишаването на стойностните прагове в съответствие с новите регламенти на ЕК от декември 2017 г. - средно с около 5% за доставки и стандартни услуги. Предвиденото по-значително увеличение на праговете за строителство и за социални и други специфични услуги цели доближаване до съответните европейски стойности, обясняват от МС.С оглед осигуряване на по-голяма прозрачност в процеса на възлагане и изпълнение на поръчките се предлага и задължение за възложителите да публикуват на профила на купувача договорите за подизпълнение, а в Регистъра на обществените поръчки да се публикува информация за всички допълнителни споразумения към договорите.Сред промените е предложено и прецизиране на кръга на лицата, които са задължени да декларират т.нар. лични обстоятелства при участие в поръчки. Този кръг се свежда до законните и упълномощени представители на стопанския субект и до членовете на неговите на управителни и надзорни органи. Когато в тези органи членуват юридически лица, обстоятелствата се декларират само от физическите лица, които ги представляват по право и по пълномощие. Променени са съответните разпоредби, които уреждат допустимостта на замяна или включване на подизпълнител при изпълнение на договор за обществена поръчка.Предвидена е и санкция за неправомерна замяна на изпълнител или подизпълнител, като се цели постигане на дисциплиниращ ефект спрямо страните по договора.В законопроекта са предложени още промени във функциите на специализирания орган, отговорен за методологията и предварителния контрол върху обществените поръчки - Агенцията по обществени поръчки (АОП). Те са свързани главно с осъществявания предварителен контрол и имат за цел да оптимизират вида и обхвата му, както и да прецизират съответните разпоредби, които регламентират неговото осъществяване.Предлагат се промени, които целят по-ефективно сътрудничеството между агенцията и контролните органи в областта на обществените поръчки. В тази връзка е променена основната задача на действащия Методически съвет, преименуван на Експертен съвет за сътрудничество. Съветът приема насоки по въпроси, свързани с прилагане на разпоредби от закона, които ще имат характер на експертно становище. Целта е да се подпомогне еднаквото разбиране и прилагане на законодателството в областта на обществените поръчки. Независимо че отпада задължителният характер на насоките, контролните органи би следвало да ги съобразяват в своята практика. Предложени са промени в административнонаказателните разпоредби, които включват нови санкции за необхванати към момента нарушения, както и наказание за нарушения, извършени повторно.Очакваните ефекти от приемането на промените са подобряване на системата на обществените поръчки в страната и оптимизиране работата на държавните институции, което ще доведе до положително въздействие върху процеса на възлагане.", "date": "2018.07.25", "title": "Обществените поръчки стават изцяло онлайн"}
{"url": "https://news.bg/int-politics/za-iran-praznite-zaplahi-na-tramp-ne-zasluzhavat-otgovor.html", "text": "Иранският президент Хасан Рохани коментира, че няма нужда да отговаря на \"празните заплахи\" на Доналд Тръмп, съобщава АП.Това е първият отговор на Рохани, откакто .Рохани обясни пред Кабинета, че има \"безполезни коментари и празни заплахи\" от \"някои американски лидери\".\"Няма нужда да реагираме на някакъв безсмислен коментар и да му отговорим. Трябва да им отговорим с действия\", допълва той.\"Най-силният отговор на евтините им коментари е безразличието към техните кроежи и изборът ни да се противопоставим и да осуетим техните схеми\", добавя Рохани.В Неделя, Тръмп коментъира в Туитър, че ако Иран заплашваше САЩ, ще \"пострада\". Той се успокои във вторник, заявявайки, че \"ние сме готови да направим истинска сделка\" с Иран.", "date": "2018.07.25", "title": "За Иран празните заплахи на Тръмп не заслужават отговор"}
{"url": "https://news.bg/crime/razbiha-mini-narkooranzheriya-v-bratsigovsko.html", "text": "Полицията в разби мини наркооранжерия. По време на акция по противодействие на разпространението на дрога униформени открили в къщата на 38-годишен мъж от брациговското село Козарско оранжерия за отглеждане на марихуана.Открити и иззети са общо 58 растения в различни стадии на развитие. Общото им тегло било 2,5 кг.", "date": "2018.07.25", "title": "Разбиха мини наркооранжерия в Брациговско"}
{"url": "https://news.bg/world/husite-udariha-petrolen-tanker-na-sauditska-arabiya-kray-jemen.html", "text": "Подкрепяното от Иран въоръжено йеменско движение хуси е успяло да удари саудитски петролен танкер край западното крайбрежие на Йемен. Това съобщи телевизията на движението, цитирана от \"Ройтерс\".\"Военноморските сили удариха саудитския кораб Дамам\", написаха от телевизията в профила си в \"Туитър\".Засега информациите са за леки материални щети, но няма жертви. Засега няма коментари от ръководената от Саудитска Арабия коалиция, която се сражава с хусите във войната в Йемен.Информацията беше потвърдена и от саудитската държавна телевизия.", "date": "2018.07.25", "title": "Хусите удариха петролен танкер на Саудитска Арабия край Йемен"}
{"url": "https://news.bg/culture/otkriha-tsarska-trakiyska-grobnitsa-v-selo-manole.html", "text": "Археолози от Пловдив откриха монументална императорска гробница от Римската епоха в село Маноле.Гробницата е с размери 7 на 7 метра, пише БНТ. Мащабната находка е открита на 6 метра дълбочина от върха на най-голямата могила в България, намираща се край село Маноле.Проучванията на мястото са започнали преди две години. Благодарение на електротомографски изследвания учените са успели да установят и дълбочината на гробницата - тя е дълбока над 5 метра.Към момента археолозите са разкрили само покрива на гробницата и са в самото начало на голямото откритие. Това заяви пред БНТ директорът на Регионалния археологически музей в Пловдив доц. \"Ние сме още в самото начало. Намираме се на 5 метра дълбочина от върха на могилата и на практика сме разкрили покрива на гробницата, който частично е разрушен от вторични иманярски изкопи, но според нашите изследвания, в дълбочина имаме да проучваме още около 4.55 метра, докато достигнем същинската гробна камера. Тоест най-вероятно гробницата е била висока около 5 метра. Според мен тя е на тракийски владетел, който е управлявал в средата на III век сл. Хр., по време на така наречените римски императори, когато властта в Римската империя се взима от хора, които нямат потекло и нищо общо с властта. Най-характерният показател, че самата гробница най-вероятно е свързана с някой от тракийските владетели, е нейното разположение в могила, обяснява археологът.Учените вече са открили различни находки около гробницата. Намерени са бронзови монети и керамика.Към момента археолозите определят датировката на база начина на изграждане на откритите материали, петте бронзови монети и керамиката. Монетите датират от средата на III век.", "date": "2018.07.25", "title": "Откриха царска тракийска гробница в село Маноле"}
{"url": "https://news.bg/politics/edinodushno-ikonomicheska-komisiya-podkrepi-vetoto-na-rumen-radev.html", "text": "Икономическата комисия подкрепи ветото на президента Румен Радев по Закона за приватизация. От БСП са доволни, че всички са зад ветото на президента. Беше направен нагъл опит пред очите на цялата общественост да се опрощават дългове на приватизатори, заяви социалистът Румен Гечев. Той обърна внимание, че \"юнаците вносители ги няма\". Липсвал атакистът Николай Александров и гостуващата звезда в икономическата комисия, както червеният депутат се изрази за Емил Димитров-Ревизоро.Гечев се подигра с патриота, който се оправдал, че бил подлъган да сложи подпис под законопроекта.Чудо на чудесата, определи Гечев спорните поправки и заяви, че ще търсят отговорност от държавните институции. Той предположи, че спорните поправки станали след духовни стимули.Герберът Делян Добрев също застана зад ветото на държавния глава. Всички депутатите бяха единодушни да подкрепят ветото на държавния глава.", "date": "2018.07.25", "title": "Единодушно икономическа комисия подкрепи ветото на Румен Радев"}
{"url": "https://news.bg/regions/pasportnoto-vav-varna-ne-raboti.html", "text": "Към 15 часа днес, 25 юли, паспортната служба към Областната дирекция на МВР във Варна не работи.От пресцентъра на МВР в морската ни столица съобщиха, че работата на системите в сектор \"Български документи за самоличност\" е временно затруднена.Поради възникнал технически проблем системата не функционира и работата на службата е преустановена.Работи се по отстраняването на проблема, уверяват от МВР-Варна.", "date": "2018.07.25", "title": "Паспортното във Варна не работи"}
{"url": "https://news.bg/int-politics/vaorazhenite-sili-na-ukrayna-obstrelvat-pozitsii-na-desen-sektor-i-azov.html", "text": "Въоръжените сили на Украйна (ВСУ) са обстреляли позиции на крайнодесните украински групировки \"Десен сектор\" и батальона \"Азов\" в района на контролираното от Киев село Лебединское. Това твърдят от пресслужбата на оперативното командване на самопровъзгласилата се проруска Донецка народна република (ДНР).Уточнява се, че обстрелът е бил извършен от артилеристи от 36-та бригада на морската пехота. В резултат на обстрела са били убити трима бойци на батальона \"Азов\", а още петима са били ранени.От пресслужбата на ДНР добавят, че националистическите групировки са били приведени в пълна бойна готовност, а на позицията на \"Десен сектор\" в района на Авдеевка са пристигнали чуждестранни инструктори.\"Основната цел е обучение на националистите в тактическа и бойна подготовка по противодействие на въоръжени провокации от страна на ВСУ. Също така, поканвайки в подразделенията си инструктори, командването на \"Десен сектор\" е получило гаранция за това, че ВСУ не биха посмели да нанасят удари по позиции, където се намират чуждестранни граждани\", обясниха от ДНР.По-рано командирът на операцията на обединените сили на Украйна (ООС) Сергей Наев заяви, че в района на бойните действия в Донбас могат да бъдат само ВСУ и други подразделения на ООС.Решението за изтегляне на националистическите батальони от региона доведе до въоръжени сблъсъци с тях.", "date": "2018.07.25", "title": "Въоръжените сили на Украйна обстрелват позиции на \"Десен сектор\" и \"Азов\""}
{"url": "https://news.bg/society/biser-petkov-vidya-anarhizam-v-iskaniyata-na-maykite-na-detsa-s-uvrezhdaniya.html", "text": "Социалният министър Бисер Петков докладва пред Народното събрание за напредъка по решаване на проблемите на хората с увреждания.Той не пропусна да спомене протестите на майките на деца с увреждания. В последните месеци сме свидетели на ескалиране и ултимативност на исканията, граничещи с анархизъм, посочи той.Противоречия имало и в средите на самите протестиращи майки. Министрът дойде в НС по искане на ГЕРБ, за да докладва за напредъка по темата за хората с увреждания.Иначе приоритет на Министерството на труда и социалната политика (МТСП) е  именно темата за хората с увреждания, увери Петков и допълни, че са завишени средствата за хората с увреждания.Ведомството му водело последователна политика за подкрепа на хората с увреждания. Това обаче нямало как да стане без законодателни изменения.Правителството акцентирало върху спиране на злоупотребите с ТЕЛК-овете. В основата на измененията за подкрепата за хората с увреждания е залегнала индивидуалната оценка на нуждите им, стана ясно от думите му.Ще се стимулират работодатели да наемат трайно хора с увреждания. Мисли се и за достъпна среда за хората с увреждания. Министерството полагало максимални усилия за постигане на съгласие в работната група, увери Бисер Петков.Най-рано в края на септември можело консенсусния текст да влезе в законодателния орган. Работата по всички законодателни пакети за хората с увреждания ще продължи, стана ясно от изказването му.Правим всичко възможно на есен да вкараме нужните законопроекти, които да решат проблемите на хората с увреждания, увери социалният министър.Разкаяние и бързи действия поиска социалистът Георги Гьоков от социалния министър.Действащият закон за хората с увреждания бил стар, по думите на министъра. Бил приет преди ратификацията на конвенцията за хората с увреждания. Полагаме усилия да получим подкрепата на всички организации, каза Бисер Петков.От ДПС са притеснени от напрежението сред хората с увреждания. Хасан Адемов се опасява, че не са предвидени средства за новите политики по интеграция на хората с увреждания. Желанието за реформа трябва да премине през възстановяване на диалога, посъветва той.Бисер Петков посочи, че финансовият министър е запознат с предлаганите мерки от хората с увреждания и парите, които ще трябват за тяхната реализация. Грешка е да се дадат обещания, които финансово няма как да бъдат изпълнени, отговори той.В последните седмици самите хора с увреждания се настроиха един срещу друг, това коментира министър Петков след изслушването ми в пленарна зала. Това затруднява намирането на взаимно изгодно решение. Вчера добронамерено дойдох да поканя майките на деца с увреждания да се върнат в работната група, посочи той. Социалният министър е на мнение, че има нарушено доверие между страните.Не е реалистично да има безлимитно използване на лична помощ, защото това е скъпа услуга, коментира още Бисер Петков. Той се надява напрежението да не ескалира.", "date": "2018.07.25", "title": "Бисер Петков видя анархизъм в исканията на майките на деца с увреждания"}
{"url": "https://news.bg/culture/otkriha-rimska-voenna-diploma-na-voynik-ot-ii-vek-v-krepostta-sostra.html", "text": "През този месец археологическа експедиция на Националния исторически музей (НИМ) проведе археологически разкопки в сектор III на кастела Состра на пътя Ескус - Филипополис. Това бе 17 поредна експедиция в римската крайпътна крепост, финансирана от общината в Троян.Цел на проучването е била сграда с условна номерация 7, разположена до южната порта на укрепения лагер. Сградата е прилепена на фуга до външното лице на северния зид на западната фланкираща кула на портата. Заема площ от 150 кв. м (дължина север - юг 15 м; широчина изток-запад 10 м) и е запазена на места до 2 метра.Постройката е изградена от ломени камъни на калова спойка. Въз основа на проведените разкопки, сградата може да се раздели на общо 4 помещения (две основни и две спомагателни тесни пространства).Във вътрешността на сградата са открити множество керамични фрагменти от съдове, характерни за периода IV-V век: прешлени за вретено; колективна монетна находка от медни монети, които са силно обгорели и стопени при опожаряването на сградата.Сред най-интересните находки археолозите посочват фрагмент от бронзова военна диплома, открита в повърхностния насип на помещението.Фрагментът, макар и малък по своите размери, дава интересна информация за заселен ветеран от помощните военни части на римска провинция Долна Мизия в околностите на кастела Состра. Според един от най-добрите европейски епиграфи - Николай Шаранков, дипломата е на войник от Първа Атонска кохорта, името на командира му е Елиан.Датата на отсичането на дипломата може би е по времето на император Антонин Пий (средата на II век), от когото са повечето дипломи за Тракия и всички досега известни конституции, включващи името на Атонската кохорта. Професор Христов обръща внимание на факта, че досега нямаше диплома конкретно за войник от Атонската кохорта, само за 2 Луценска и 2 Матиакска.Дипломите са се издавали на пенсионираните войници от римската армия в два екземпляра. Единият получавал ветеранът, а другият се съхранявал в централния архив в столицата Рим. На металните пластини се изписвала важна информация като: името на притежателя на дипломата, в кои части е служил, при кой император е издаден официалният документ, имената на свидетелите от военната част, пред които се пенсионирал войникът и други. Важно било също, че наред с документа войникът получавал и торба сребърни пари и плодороден парцел земя, като по този начин било гарантирано доброто същуствуване на войника до неговата смърт.За Атонската кохорта се знае малко. Вероятно тя е създадена в началото на II век в провинция Фригия (дн. Турция). Около средата на столетието е отбелязана в станция Мелта - съседна на Состра някъде в околностите на дн. гр. Ловеч. През 193 г. кохортата е преместена в укрепения лагер Кабиле (до едноименното ямболско село).Краят в използването на постройката № 7 се датира с монети от края на IV първата половина на V век, както и керамични фрагменти характерни за същите столетия. Относно нейното предназначение, може да се изкаже хипотезата, че тя е била първоначално сграда свързана с бита на войниците в кастела, а в последствие е използвана и в постлагерния период от края на IV до края на V век.Със своите дебели зидове, запазени на височина до 2 м, сама по себе си сградата е била и добре защитена, и е била масивна за времето си структура на два етажа. ", "date": "2018.07.25", "title": "Откриха римска военна диплома на войник от II век в крепостта Состра"}
{"url": "https://news.bg/society/prizivite-za-prochistvane-na-zhurnalisti-sa-nedopustimi-skochi-aezh.html", "text": "Българският клон на Асоциацията на европейските журналисти (АЕЖ) категорично се противопоставя на заплахите срещу журналисти заради въпросите, които задават като част от работата си.\"Призивите за \"прочистване\" на медиите от журналисти, които дръзват да питат, т. е. да вършат отговорно работата си, са недопустими\", изтъкват от асоциацията.Повод за позицията им е материал във вестниците \"Телеграф\" и \"Монитор\", в който се отправя призив телевизия bTV да бъде \"прочистена\" от журналисти като Светослав Иванов.Според АЕЖ атаката срещу Иванов идва в отговор на зададени от него въпроси към американския бизнесмен Ярив Лернер, изпълнителен директор на \"Ню Бояна\", във връзка с обявеното намерение на последната да придобие част от издателския бизнес на депутата Делян Пеевски, към който принадлежат и вестниците \"Монитор\" и \"Телеграф\".\"Тъй като тези нападки към журналисти не са прецедент и с оглед на политическото и икономическото влияние на Пеевски в България, подобни публикации биха могли да се възприемат и като заплаха срещу журналиста и опит за оказване на натиск върху ръководството на телевизията\", предупреждават от АЕЖ.От асоциацията констатират, че ако известни журналисти от национални телевизии могат да бъдат подлагани на неприкрит публичен натиск, със сигурност журналистите, които работят в по-малки медии, са в още по-тежко положение. ", "date": "2018.07.25", "title": "Призивите за прочистване на журналисти са недопустими, скочи АЕЖ"}
{"url": "https://news.bg/politics/siderov-iska-izvinenie-ot-simeonov-ili-otivat-na-sad.html", "text": "Лидерът на \"Атака\" Волен Сидеров е готов да съди лидера на НСФБ и свой коалиционен партньор Валери Симеонов за клевета.Сидеров постави ултиматум на Симеонов - лидерът на \"Атака\" заяви пред Нова, че ако Симеонов не се извини, както на него, така и на колегата му Николай Александров, който внесе промените в закона за приватизацията, двамата ще заведат дело срещу Симеонов за обида и клевета.Повод за това е , че депутатите от \"Атака\" лобират в полза на братята Домусчиеви около прокарването на поправките в закона за приватизацията.Припомняме, Симеонов заяви, че поправките се правят, така че да се опростят , които братя Домусчиеви дължат на държавата заради неспазен приватизационен договор за Българския морски флот (БМФ). Според лидера на НФСБ поправките, внесени от атакиста Николай Александров и Емил Димитров от ВМРО, се прокарват в полза на Домусчиеви, защото в края на настоящата година изтича 10-годишният срок, в който братята, приватизирали предприятието, трябва да изпълнят определени условия. Домусчиеви обаче , в резултат на което ще се наложи догодина на платят неустойка на държавата в размер на 58 милиона лева. С промените в закона за приватизацията тези неустойки се опрощавали на приватизаторите според вицепремиера. \"Ако тази точка не бъде оттеглена, ще стане ясно, че коалицията е жертвана в името на частни интереси, едни 58 млн. лева\", отсече тогава Симеонов, прехвърляйки обвинението и върху ГЕРБ.Припомняме и че вчера държавният глава . Малко стана ясно, че от  .Днес Сидеров освен че поиска публично извинение от коалиционния си партньор в ОП и управляващата коалиция, той тълкува и че с поправките в закона за приватизацията, внесени от атакиста Александров, не се опрощават абсолютно никакви задължения във връзка с приватизацията на Български морски флот.\"Не ги опрощаваме и няма такъв начин да се опрощава чрез поправки. Тази измама беше хвърлена в пространството именно от вицепремиера Валери Симеонов към \"Атака\" и ГЕРБ. Аз очаквам извинение и за Даниел Кирилов (Данаил Кирилов - бел. ред.), който е добър юрист, който беше очернен\", заяви категорично Сидеров и допълни, че ще окуражи Кирилов и премиера Борисов също да заведат такива дела.В тази връзка Сидеров намекна, че Валери Симеонов като цяло не върши добре работата си като вицепремиер. Лидерът на \"Атака\" ясно обвини Симеонов, че той самият убива българския бизнес с нощните си разходки по дискотеките по Черноморието. По думите на Сидеров действията на вицепремиера \"буквално убиват българския бизнес\".Сидеров обясни, че е получил много сигнали и много хора са се обърнали към него относно \"шумните\" мерки на Симеонов, поради което бил принуден да вземе отношение. Атакистът заяви, че \"... аз не съм го пратил във властта да убива туризма, а да вдига доходите\". По думите на Сидеров лидерът на НФСБ не се справя с това, поради което трябвало Симеонов да бъде сменен от поста заместник министър-председател.В интервюто Сидеров поиска оставката и на директора на Областната дирекция на МВР в Бургас старши комисар Калоян Калоянов заради лъжа. Според лидера на \"Атака\" началникът на бургаската полиция е излъгал за това, че не охранява Симеонов при неговите обиколки по заведенията по Черноморието. Сидеров извади снимки, на които се вижда, че Симеонов се придружава от няколко униформени.\"От кого го пази, нали уж това било за хората? Калоянов трябва да си подаде оставката, той е кадър на Бъчварова, която съсипа МВР преди години\", категоричен е Сидеров.Според Сидеров Симеонов също така не се занимавал със \"златните концесии\", които влизали в ресора му. Вместо това той съсипвал българския бизнес, без да закача чуждия.\"Смятам, че ГЕРБ направи една тактическа грешка. Оттегли нещо, което няма никакъв лобизъм в него\", заяви Сидеров относно поправките в приватизационния закон. Според него всеки юрист, \"който може да прочете закона\", можел да потвърди неговите думи. \"Само че този закон беше обсъждан без да се чете. Бяхме обвинявани ГЕРБ и \"Атака\", че спасяваме , редник Киро не знам кой е, но много добре си спомням акцията по спасяване на редник Цеко, когато вицепремиерът изви ръцете на правителството\", разгневи се Сидеров, имайки предвид концесията на пистата в Банско. По думите му тази концесия, приета от Министерски съвет, обслужва интересите на \"редник Цеко\".Сидеров тълкува и че държавата притежава 30% в БМФ, а в момента нещата отивали към несъстоятелност. Така държавата нямало как да прибере 300 милиона лева.Относно обвиненията в лобизъм в полза на Делян Пеевски и Николай Банев, Сидеров заяви, че това са пълни спекулации. Той обаче припомни, че настоящият случай около закона за приватизацията не е единственият, за който очаква извинение от коалиционния си колега. Атакистът посочи, че иска Симеонов да му се извини и за това, че е определил избирателите на \"Атака\" с думата \"лумпели\". Сидеров бил джентълмен и решил да не разтуря патриотичната коалиция и да се яви на изборите заедно с НФСБ. По думите му нищо не пречи \"Атака\" да се яви самостоятелно на предстоящите избори за ЕП.Лидерът на \"Атака\" също така сподели информацията, че вече се готвела друга коалиция. Според него в новата коалиция щели да влязат НСФБ на Симеонов, \"Демократична България\" и партия на президента Румен Радев.Споровете за поправките в закона за приватизацията са поредният повод за  вътре в редиците на патриотите и съответно и в управленската коалиция с ГЕРБ в последния месец.В началото на месец юли между патриотите възникна конфликт отновно  за увеличение на . Предложението дойде от ГЕРБ, но от Обединени патриоти се обявиха против. На 18 юли обаче .В началото на туристическия сезон  - както и миналата година, отновно покрай шумните заведения в \"Слънчев бряг\". Законопроектът на Симеонов за шума обаче . покрай спорния законопроект за горивата, предложен от депутата Емил Димитров - Ревизоро и . Наложи се лидерът на \"Атака\" Волен Сидеров да влиза в ролята на помирител, за да се ", "date": "2018.07.25", "title": "Сидеров иска извинение от Симеонов или отиват на съд"}
{"url": "https://news.bg/world/desetki-izbiti-i-raneni-pri-eksploziya-v-pakistan.html", "text": "Най-малко 31 души са загинали и още 30 са били ранени при експлозия в пакистанския град Куета, съобщават местните медии.Днес в Пакистан се провеждат парламентарни избори.Експлозията е избухнала в близост до избирателна секция и в близост до полицейска кола, която е патрулирала в района.Пострадалите са били откарани в болници, където са получили медицинска помощ. На други места са избухнали по-малки експлозии, като при сблъсъци между работници на различни партии са загинали двама души и няколко са били ранени. Днес се провеждат избори за Националното събрание (долната камара на парламента), както и избори за местни парламенти в Пакистан. Избирателните секции са отворили в 8 часа сутринта тамошно време, като гласуването ще продължи 10 часа.Според избирателната комисия около 105 млн. граждани имат право да гласуват.Гласоподавателите решават между партиите на бившата звезда по крикет Имран Хан и изпадналия в немилост бивш премиер Наваз Шариф. Ала предизборната кампания беше засенчена от опасения за измами и насилие. Комисията по правата на човека на Пакистан подчерта, че е имало \"крещящи\" опити за манипулиране на изборите. ", "date": "2018.07.25", "title": "Десетки избити и ранени при експлозия в Пакистан"}
{"url": "https://news.bg/regions/vazstanovyavat-patya-i-ukrepvat-svlachishteto-mezhdu-vidin-i-vrashka-chuka.html", "text": "Започва укрепването на свлачището при км 10-ти км на път II-14 Видин - Кула - Връшка чука, съобщиха от Агенция \"Пътна инфраструктура\" (АПИ).Инвестицията е за над 2.5 милиона лева.Изпълнител на строително-монтажните работи е фирмата \"ИСА 2000\" ЕООД. Договорът на фирмата е на стойност 2 534 036 лева с ДДС.Строителният надзор ще се осъществява от \"Пътинвест-инженеринг\" АД. Договорът на фирмата надзирател е за 39 384 лева с ДДС.Авторският надзор ще бъде извършен от трета фирма - \"РУТЕКС\" ООД, като стойността на договора е 18 900 лева с ДДС.Проектът \"Превенция и противодействие по свлачищните процеси по републиканската пътна мрежа - Фаза 1\" се финансира от Приоритетна ос 4 на Оперативна програма \"Околна среда 2014-2020 г.\".Символичната първа копка ще бъде направена днес в 12 часа при компрометирания участък от пътя, след село Бела Рада в посока село Войница.Припомняме, имаше твърдения, че обществената поръчка на АПИ за ремонта на пътя и укрепването на свлачището е , че в района има старо свлачище, което през годините се активизира редовно.", "date": "2018.07.25", "title": "Възстановяват пътя и укрепват свлачището между Видин и Връшка чука"}
{"url": "https://news.bg/politics/dbg-nastoyavat-za-reviziya-na-vsichki-privatizatsionni-sdelki-na-gerb-i-bsp.html", "text": "Лобистките промени в закона за приватизация, които ГЕРБ и \"Обединени патриоти\" предложиха, и от които Борисов впоследствие се разграничи, изкараха наяве сериозни проблеми около приватизационните сделки в последните 10 години.Това изтъкват от \"Движение България на гражданите\" (ДБГ) и призовават прокуратурата и ДАНС да проверят всички приватизационни сделки, сключени през последните 10 години от ГЕРБ и БСП, като трябва да покажат пред обществото неизпълнението на договорите и отговорните за това лица.Според ДБГ става въпрос за много повече от 58 млн. лева от парите на данъкоплатците, като се съберат неустойките по всички приватизации през последните 10 години.От извънпарламентарната партия изтъкват, че проектозаконът за приватизацията е имал спешна нужда от вето на президента, но това нямало да спре мнозинството в Народното събрание да спечели малко време и да намери нов начин да опрости задълженията, като по този начин обслужи икономическите си обръчи и ощети всички останали данъкоплатци.\"Последващо и премиерът Борисов, и лидерът на фалшивата опозиция, подкрепила мълчаливо поправките - Корнелия Нинова, се сетиха да спасяват имиджа си на \"народни хора\" и се разграничиха от чистия лобизъм на техните групи\", подчертават от ДБГ.Според дясната формация поправката \"Домусчиев\" е показала зависимости в мнозинството и правителството, които \"по всичко личи стигат до най-високо ниво\". ДБГ отправят критика, че вместо да разследват всички приватизационни сделки, ГЕРБ са се опитали да амнистират тези, които са извършени при тяхно управление.\"Това е висша степен на политическо двуличие, което показва, че управляващи и опозиция са в коалиция винаги, когато трябва да си разделят милионите на няколко олигарха\", категорични са от ДБГ. ", "date": "2018.07.25", "title": "ДБГ настояват за ревизия на всички приватизационни сделки на ГЕРБ и БСП"}
{"url": "https://news.bg/politics/borisov-uveryava-ne-pazim-ni-rednik-kiro-ni-rednik-rayan.html", "text": "\"Ако някога сме искали редник Киро или редник Райън или който и да е да пазим, нямаше да заведем всички тези дела.\" Това коментира преди началото на днешното правителствено заседание министър-председателят Бойко Борисов.\"Искам да припомня, че на 6 юли 2017 г. това правителство одобри допълнителни разходи по бюджета на Министерство на икономиката за 2017 г. в размер на 2.4 млн. лв. за заплащане на дължимата държавна такса за предявяване на иск за отмяна пред Върховния касационен съд на основание чл. 47 от Закона за международните търговски арбитражи на арбитражно решение от 30 март 2017 г. на Арбитражния съд на БТПП към \"Kей Джи Меритайм Шипинг\" АД (KGM Maritime Shiping AD). Ако някога сме искали редник Киро или редник Райън, или който и да е да пазим, нямало е да заведем тези дела\".Поводът за изявлението са промените в законопроекта за приватизация и следприватизационен контрол, върху който .След намесата на премиера Бойко Борисов .Законови промени, заради които ГЕРБ бяха , са внесени от Николай Александров от Атака и Емил Димитров от ВМРО.", "date": "2018.07.25", "title": "Борисов уверява: Не пазим ни редник Киро, ни редник Райън"}
{"url": "https://news.bg/politics/volen-siderov-lesno-zamestva-simeonov-s-drug-vitsepremier.html", "text": "Волен Сидеров също дойде на заседанието на Министерски съвет. По-рано тази сутрин в интервю лидерът на \"Атака\" и председател на ПГ \"Обединени патриоти\" заговори за .Сидеров се здрависа с Николина Ангелкова, което е и символично на фона на напрежението между министъра на туризма и вицепремиера Валери Симеонов.Отправям остри критики към Симеонов, защото смятам че действията му вредят на националната сигурност. Това каза лидерът на Атака Волен Сидеров пред журналисти в Министерски съвет. Сидеров настоя Валери Симеонов веднага да се извини, в противен случай той и колегата му Александров ще заведат съдебни дела.Председателят на ПГ на Обединени патриоти настоя обсъждането на ветото на президента да се отложи за заседанията след ваканцията на депутатите. \"Сутринта критикувах действията на ГЕРБ, защото решиха да дадат крачка назад. Законът за приватизацията не е лобистки\", настоя още той. \"Тази кампания беше изключително нечистоплътна. Ветото не трябва да бъде подкрепяно. Групата \"Капитал\" атакува правителството с измислени аргументи\", заяви той.Сидеров каза още, че е предложил на Министерски съвет да бъде оттеглен Законът за шума, тъй като с него ще могат да се затварят заведения от полицията, което, по думите му, е абсолютна полицейщина.\"Не съм дошъл да разговарям с вицепремиера Симеонов, а да предложа оттеглянето на този закон\", каза още Сидеров.\"Премиерът Симеонов напоследък действа антиправителствено. Аз изпратих Симеонов в изпълнителната власт\", настоя Сидеров и изтъкна, че на такъв вицепремиер лесно може да му бъде намерен заместник.Сидеров заяви по отношение на Симеонов още: \"Аз го изпратих да работи за стандарта за пенсиите във властта, а не да се разхожда с шумомер в ръка... Вицепремиер да обяснява, че негови колеги Емил Димитров, Николай Александров, аз сме лобисти, че премиерът е лобист, защото бил зависим от Домусчиеви, такъв вицепремиер какво прави в това правителство? Него го питайте той какво прави в това правителство?\"Волен Сидеров обясни още, че тази сутрин на председателски съвет е критикувал действията на партия ГЕРБ, които от \"криворазбрано джентълменство решиха да направят крачка назад\".Това, според лидера на \"Атака\" е грешка. Той оцени ветото на президента като не добре направено и посъветва държавният глава да си смени съветниците заради непрофесионално написани мотиви.Те обаче, по думите на Сидеров, са в синхрон с нападките на вицепремиера Симеонов, който напоследък работи срещу собственото си правителство и това говори за някакво договаряне за саботиране на правителството и управляващото мнозинство.По-рано днес пък в интервю Сидеров заяви, че очаква в политическите сфери у нас да се създаде нова коалиция, в която ще членуват НФСБ, \"Демократична България\" и партия на президента Радев.\"БМФ е компания, в която държавата има 30%. Ако сега тя отива към несъстоятелност - държавата ще загуби 300 млн. лв. - не 58 млн. лв. Това са активите, които отговарят на 30% държавно участие\", обясни лидерът на \"Атака\".Припомняме, последният конфликт вътре в малката коалиция между патриотите се породи от , предложени от депутатите от \"Атака\" и ВМРО Николай Александров и Емил Димитров. Симеонов лично обвини, че около прокарването на поправките в закона за приватизацията.Първоначално тези промени бяха подкрепени от ГЕРБ и \"Воля\" в пленарна зала. След това обаче , а в качеството си на лидер на ГЕРБ . В последния месец за втори път се повиши напрежението между коалиционните партньори. Само преди две седмици  за увеличение на . Предложението дойде от ГЕРБ, но някои от Обединени патриоти се обявиха против. По-късно обаче . имаше и покрай спорния законопроект за горивата, предложен от депутата Емил Димитров - Ревизоро и . Наложи се лидерът на \"Атака\" Волен Сидеров да влиза в ролята на помирител, за да се Отделно на това от началото на туристическия сезон  се изостри и то, както и миналата година, покрай шумните заведения в \"Слънчев бряг\" и проверките на вицепремиера. Законопроектът на Симеонов за шума обаче .", "date": "2018.07.25", "title": "Волен Сидеров лесно замества Симеонов с друг вицепремиер"}
{"url": "https://news.bg/regions/73-godishen-shofyor-blasna-dete-na-trotoar-v-sandanski.html", "text": "73-годишен от Сандански е блъснал 6-годишното момче на тротоар, с лек автомобил \"Фолксваген Поло\", съобщава НоваТВ.Движил се е по ул. \"Александър Буйнов\" в града и е ударил и две паркирани коли.Детето е в Центъра за спешна медицинска помощ в Сандански с травми на главата и фрактура на бедрото.", "date": "2018.07.25", "title": "73-годишен шофьор блъсна дете на тротоар в Сандански"}
{"url": "https://news.bg/regions/zhena-zagina-pri-katastrofa-kray-karlovo.html", "text": "Жена е загинала при катастрофа, възникнала на Подбалкансия път, покрай Карлово.Сигналът за инцидента е подаден около 7 часа сутринта. Според данните на изхода на Карлово в посока Казанлък е възникнало ПТП - лек автомобил се ударил в крайпътно дърво.По първоначална информация на БНР и Нова в колата пътували 28-годишен мъж и 27-годишната му съпруга. Двамата са откарани със случаен превоз в здравно заведение.По-късно от болницата съобщили, че пострадалата млада жена е починала.Няма данни за състоянието на мъжа, съобщиха от МВР в Пловдив. Стана ясно само, че мъжът е тестван за употреба на алкохол и наркотици, като пробите му били отрицателни.На мястото на произшествието се извършва оглед. Обстоятелствата около възникването на инцидента се изясняват. По случая е образувано производство под надзора на Окръжната прокуратура в Пловдив.Стана ясно и че катастрофа е възникнала и на АМ \"Тракия\", в района на Оризово. Заради произшествието движението по магистралата е ограничено - активната и аварийната ленти са затворени. Трафикът се регулира от служители на \"Пътна полиция\".При трета катастрофа 73-годишен мъж блъсна 6-годишно дете на тротоар в Сандански. Детето е хоспитализирано с травма на главата.", "date": "2018.07.25", "title": "Жена загина при катастрофа край Карлово"}
{"url": "https://news.bg/crime/zadarzhaha-trima-narkodilari-v-ruse-i-primorsko.html", "text": "След проведено разследване в Русе и Приморско, служители от ТСБОП - Русе са задържали организирана престъпна група, занимаваща се с доставка и разпространение на наркотици.Претърсени са седем жилища и един автомобил, неотложно е проверен и адрес в Приморско. Намерени и иззети са 30 г хероин, близо 2 г метамфетамин, везна и около 10 мобилни телефона.В хода на операцията за срок до 24 часа задържани трима жители на Русе - на 34, 25 и 26 години. Изяснено е, че групата е действала от март 2018 г., като тогава е започнало и наблюдението й. Според събраните до момента данни групата е доставяла и разпространявала хероин и метамфетамин във формата на кристал.По случая е образувано досъдебно производство, разпитани са 11 свидетели, двама от тях - от съдия от Специализирания наказателен съд - София. На двама от задържаните са повдигнати обвинения за участие в организирана престъпна група, занимаваща се с доставка и разпространение на наркотици.С постановление на прокурор мерките им за задържане са удължени до 72 часа, а впоследствие, с решение на съда, са им наложени постоянни мерки за неотклонение. Установено е и участие на още двама души, на 50 и 43 години, които са задържани по други досъдебни производства на Окръжна прокуратура - Русе.", "date": "2018.07.25", "title": "Задържаха трима наркодилъри в Русе и Приморско"}
{"url": "https://news.bg/int-politics/tramp-ne-mozhel-da-razvali-sayuza-mezhdu-sasht-i-germaniya.html", "text": "Външният министър на Германия Хайко Маас обяви в профила си в \"Туитър\", че президентът на САЩ Доналд Тръмп \"може да пише в \"Туитър\", колкото си иска\", но че \"Америка е по-голяма от Белия дом\".САЩ не са противници на Германия, а \"най-важният партньор и съюзник\" извън Европейския съюз, написа Маас.Председателят на Европейската комисия Жан-Клод Юнкер трябва да се срещне по-късно днес с Тръмп във Вашингтон, като двамата ще проведат преговори относно търговията, след като напрежението в трансатлантическите отношения се повиши.Отговарящият за търговската политика еврокомисар Сесилия Малмстрьом също ще присъства на преговорите. На заминаване за Вашингтон тя призова за сътрудничество в справянето с глобалния свръхкапацитет на стомана и за промени в Световната търговска организация. Малмстрьом увери, че и двете страни \"ще се опитат да деескалират ситуацията\".Еврокомисарят за бюджета Гюнтер Йотингер по-рано днес коментира, че Европейският съюз ще се опита да преговаря за голямо намаление на вносните мита заедно със САЩ, за да се избегне търговска война. По-рано той подчерта, че Тръмп се опитва да подкопае Общността, придумвайки отделни страни да подкрепят неговия дневен ред.", "date": "2018.07.25", "title": "Тръмп не можел да развали съюза между САЩ и Германия"}
{"url": "https://news.bg/crime/zadarzhaha-6-hil-kutii-kontrabandni-tsigari-na-dunav-most-2.html", "text": "Митничари от Лом спряха 3 опита за контрабанда и задържаха 6100 кутии цигари за Европейския съюз.На 12 юли, в района на Дунав мост 2 мобилен митнически екип спира за проверка излизащ от страната товарен микробус, който пътува празен. При оглед на товарното помещение е намерен тайник с двойно дъно.В него са укрити 4600 кутии цигари с български бандерол. Цигарите са иззети, а на 25-годишния шофьор е съставен и акт за наличие на специално изграден тайник.Няколко дена по-късно в кабината на товарен автомобил, също излизащ от страната, са открити 1000 кутии цигари с валиден български бандерол.Други 500 кутии са извадени от резервната гума на товарен автомобил с българска регистрация. Всички цигари в търговски количества са пренасяни тайно и без изискуемия по ЗАДС \"опростен придружителен документ\", затова преносителите им подлежат на административна санкция.", "date": "2018.07.25", "title": "Задържаха 6 хил. кутии контрабандни цигари на Дунав мост 2"}
{"url": "https://news.bg/regions/prodalzhava-gaseneto-na-smetishteto-kray-blagoevgrad.html", "text": "Борбата с ликвидирането на  и Благоевград продължава и днес.Днес за гасенето на стихията е мобилизирана и тежка техника в помощ на пожарникарите.Екипите се надяват днес окончателно да загасят пожара, пише bTV. От пожарната информират, че до два дни най-вероятно проблемът ще бъде решен.Припомняме, пожарът се разрази преди 4 дни. Гъстият и задушлив дим обгази жителите в Кочериново и Благоевград.Основната версия за възникването на пожара е, че неизвестни са подпалили гуми на сметището.", "date": "2018.07.25", "title": "Продължава гасенето на сметището край Благоевград"}
{"url": "https://news.bg/int-politics/es-gotov-s-mita-varhu-stoki-ot-sasht-za-20-mlrd-dolara.html", "text": "Европейският комисар Сесилия Малмстрьом, която отговаря за търговията, обяви, че Европейският съюз е изготвил списък с американски стоки на стойност 20 млрд. долара годишно, които могат да бъдат ударени с вносни мита като ответна мярка на действията на САЩ. В интервю за Dagens Nyheter, публикувано преди тя и председателят на Европейската комисия Жан-Клод Юнкер да се срещнат по-късно днес с президента на САЩ Доналд Тръмп във Вашингтон, тя настоя, че искат да го уверят, че Европейският съюз не е враг, а приятел и съюзник.Малмстрьом обаче все пак настоя, че администрацията в Брюксел ще реагира на евентуални мита на САЩ върху автомобилите.Санкциите, подготвени от ЕС, засягат селскостопански продукти, машини и високи технологии. Еврокомисарят изрази надежда, че все още може да се намери решение чрез диалог.", "date": "2018.07.25", "title": "ЕС готов с мита върху стоки от САЩ за 20 млрд. долара"}
{"url": "https://news.bg/press/biser-petkov-ne-uspya-da-postigne-mir-s-protestirashtite-mayki-prezidentat-nalozhi-veto-varhu-zakona-za-privatizatsiyata.html", "text": "Протести. \"Сега\":Бисер Петков не успя да постигне мир с протестиращите майкиДецата с увреждания да получават и след навършване на пълнолетие финансова подкрепа, близка до тая, която държавата им дава до 18-годишна възраст. Става дума за 14 833 души, които са с най-тежката форма на увреждане - над 90%. Помощите за останалите пък да са съобразени с линията на бедност. Това са новите предложения в проекта на Закон за хората с увреждания, който е част от готвената реформа в сектора. С тях социалният министър Бисер Петков отиде при протестиращите майки от палатковия лагер до парламента да ги кани да се върнат в работната група, но те не приеха протегнатата ръка. До техния лагер вчера се появи втори - на незрящи хора, които протестират срещу промени на парче и искат цялостно решение за всички хора с увреждания.\"Разписали сме личната помощ в две форми като асистентска услуга, която трябва да се доразвие в проекта на закона за социалните услуги, и като лична помощ, в случай че потребителят не желае да получи асистент. В трудовата интеграция за хората с увреждания също ще има промени, които да стимулират в по-голяма степен работодателите да наемат хора с увреждания\", каза министър Петков. Той обеща и експертите, и той самият да работят усилено през целия август, за да си свършат навреме работата. Така проектозаконът може да влезе в парламента преди 1 октомври. Следващото заседание на работната група, в което трябва да се гледа завършеният вече проект, е 30 юли, а още днес майките са поканени да се запознаят предварително с него. За 30 юли обаче те планират нов протест. Днес депутати от ГЕРБ викат министъра в пленарна зала да обясни докъде е стигнал със законите за хората с увреждания. Бедствие. \"Монитор\":Борисов предложи помощ на Гърция за пожарите Министър-председателят Бойко Борисов проведе телефонен разговор с гръцкия премиер Алексис Ципрас и му предложи помощ от наша страна за гасене на пожарите. \"Изразяваме най-дълбоко съчувствие към пострадалите и близките на загиналите в огнената стихия, обхванала Гърция.С тревога и болка приехме вестта за бедствието, връхлетяло приятелския гръцки народ, довело до човешки жертви и причинило тежки материални щети \", подчерта българският министърпредседател. Това съобщиха от правителствената пресслужба.Премиерът Борисов посочи, че България има готовност за оказване на техническа помощ за Гърция с 50 пожарникари и два пожарни автомобила. Той допълни, че е разпоредил на министерството на вътрешните работи да предприеме незабавна организация при постъпило искане от страна на Гърция за получаване на международна помощ, модулът ни за наземно гасене на горски пожари да бъде приведен в готовност за участие по линия на механизма за Гражданска защита на ЕС. Назначение. \"24 часа\":От часове България има нов разузнавач №1. Кой е той? Президентът изпрати указа за смяна на върха най-важната спецслужба. Разузнавач №1 - фен на всичко немско, бе наследен тихо от впечатляващексперт за Балканите49-годишният Атанас Атанасов от няколко часа е новият директор на Държавна агенция разузнаване. Указът на президента Румен Радев е пристигнал днес, вторник, и така е направена смяната на върха в най-важната българска спецслужба. Атанас Атанасов е личен избор на премиера, който по закон ръководи Държавната агенция. В разузнаването работи от 1995 година и е експерт по Балканите. Вето. \"Дума\":Президентът наложи вето върху Закона за приватизациятаПрезидентът Румен Радев върна за ново обсъждане приетия Закон за допълнение на Закона за приватизация и следприватизационен контрол. Според него в него има разпоредби, които не само не защитават обществения интерес, но и съществено го увреждат. Възраженията на държавния глава са срещу параграфи 3 и 4, които ще доведат до преразглеждане на вече сключени приватизационни договори в ущърб на държавата и обществото.Параграф 3 определя срок за изпълнение на приватизационните задължения от 5 г. Конкретният времеви обхват на задълженията по всеки приватизационен договор трябва да се определя според обекта на приватизацията и осъществяваната дейност, а не да се подчинява на формални законови ограничения, които създават преимущество на купувачите за сметка на обществения интерес, мотивира се Радев. \"Приетата уредба ще има за последица освобождаване на купувачите от специфични задължения. Ще се изключи и възможността да се търсят неустойки за тяхното неизпълнение за период над 5 години. Няма оценка как новата уредба ще се отрази на средствата от неустойки, които трябва да постъпват в държавната пенсионна система и в общинските бюджети\", обясняват от \"Дондуков\" 2.Съобщението за президентското вето бе изпратено в 10,21 ч. Близо половин час по-късно от пресцентъра на ГЕРБ обявиха, че Бойко Борисов е разпоредил на парламентарната група да изработи и внесе нова поправка в Закона за приватизацията и следприватизационен контрол. \"Целта на новите предложения е да отпаднат всички съмнения за лобизъм в полза на една или друга страна. Новите текстове трябва категорично да предвидят забрани за разпростиране на действието спрямо заварени приватизационни договори\", обявиха от пресцентъра на ГЕРБ.", "date": "2018.07.25", "title": "Бисер Петков не успя да постигне мир с протестиращите майки; Президентът наложи вето върху Закона за приватизацията"}
{"url": "https://news.bg/society/pravoslavnata-tsarkva-chestva-uspenie-na-sv-anna-1.html", "text": "Днес православната църква почита успението на Света Анна - майката на Света Дева Мария.Тя се смята за покровителка на бременността, раждането и майчинството.На този ден не се работи, защото жените ще раждат трудно или ще помятат.Днес имен ден имат хората, носещи името Анна, Янa, Eнчo. Това е вторият ден през годината, посветен на света Анна. На 9 декември се отбелязва Зачатие на Св. Анна.", "date": "2018.07.25", "title": "Православната църква чества успение на Св. Анна"}
{"url": "https://news.bg/crime/atanas-atanasov-e-noviyat-direktor-na-darzhavna-agentsiya-razuznavane.html", "text": "Атанас Атанасов е новият директор на Държавна агенция разузнаване, предаде \"24 часа\". Указът на президента Румен Радев е пристигнал във вторник.Атанасов е личен избор на премиера Бойко Борисов, който по закон ръководи Държавната агенция. В разузнаването работи от 1995 година и е експерт по Балканите.Бившият вече разузнавач N 1 генерал Драгомир Димитров се готви за генерален консул в Мюнхен. Припомняме, на 26 януари 2012 г той пое поста в разузнаването от ген. Кирчо Киров.В понеделник вече всички шефове на спецслужби за се събрали, за да изпратят генерал Димитров и да посрещнат своя нов колега. До месец май 2017 г. на поста генерален консул в Мюнхен бе Антоанета Байчева, но тя стана началник на политическия кабинет на външния министър Екатерина Захариева. ", "date": "2018.07.25", "title": "Атанас Атанасов  е новият директор на Държавна агенция разузнаване"}
{"url": "https://news.bg/world/makron-poe-otgovornost-za-intsidenta-s-bodigarda-si.html", "text": "Френският президент Еманюел Макрон пое отговорност за инцидента с бодигарда си, предаде \"Ройтерс\".  казал той. Това са заявили депутати от партията му, пред които държавният глава е направил изявлението. Припомняме, че Макрон реши да уволни бодигарда, който беше заснет, как удря протестиращ на \"Майските протести\", след като са се появили \"нови факти\" за предполагаемото престъпление.Охранителят е разпитван вчера и в полицията за инцидента. Противоречие доминира медийното отразяване във Франция през последните 24 часа, като опозиционни лидери критикуват Макрон, че не е уволнил охранителя веднага и си е замълчал.", "date": "2018.07.25", "title": "Макрон пое отговорност за инцидента с бодигарда си"}
{"url": "https://news.bg/world/polsha-prie-spornata-sadebna-reforma-na-fona-na-protesti.html", "text": "Поредни протести съпътстваха приемането на спорната съдебна реформа от полския парламент във вторник вечер. Долната камара одобри документа миналата седмица, а снощи това направи и Сенатът, предадоха световните информационни агенции. Чрез промени в законодателството консервативната партия \"Право и Справедливост\" - ПиС, фактически поема контрол над цялата съдебна система, включително конституционния трибунал и прокурорите, които сега докладват директно на министъра на правосъдието.Срещу мерките се обявиха не само от опозицията и съдиите, но и от Европейския съюз.Европейската комисия откри ново съдебно дело срещу Полша във връзка с промените и смята, че те подкопават съдебната независимост. Правителството на Варшава твърди, че реформите са необходими, за да се подобри отчетността на системата, която датира от времето на комунизма.Действащият върховен съд в страната обаче може да отложи до октомври влизането в сила на мерките, докато се произнесе Европейският съд. ", "date": "2018.07.25", "title": "Полша прие спорната съдебна реформа на фона на протести "}
{"url": "https://news.bg/world/yunker-i-tramp-obsazhdat-reshavaneto-na-targovskata-voyna.html", "text": "Опит за решаването на търговската война между ЕС и САЩ ще бъде направен днес, предадоха световните информационни агенции. Това ще бъде очакваната основна обсъждана тема по време на срещата между американския президент Доналд Тръмп и председателя на Европейската комисия Жан-Клод Юнкер във Вашингтон. По този повод, Тръмп отново използва възможността да \"удари\" Брюксел и го направи по познатия за него начин - със съобщение в профила си в \"Туитър\".В него, държавният глава предлага отпадане на всякакви субсидии, привилегии и мита, за да стане ясно какво точно означава истински Свободен пазар. Предложението му е това да направят и двете страни. Според него обаче Брюксел няма да приеме това. Търговската война на Тръмп доминира срещата на Г-20 през уикенда в Аржентина и се очаква да бъде основна тема и на срещата на БРИКС, която започва днес. ", "date": "2018.07.25", "title": "Юнкер и Тръмп обсъждат решаването на търговската война "}
{"url": "https://news.bg/weather/poreden-dazhdoven-den.html", "text": "Пореден дъждовен  ден ни очаква. Това съобщават от НИМХ на БАН. Ще има и условия за гръмотевици и градушки.Ще духа до умерен вятър. Максималните температури ще са между 23 и 29 градуса. Атмосферното налягане ще остане по-ниско от средното за месеца. Припомняме, че части от страната са тежко засегнати от проливните дъждове. В . ", "date": "2018.07.25", "title": "Пореден дъждовен  ден "}
{"url": "https://news.bg/world/izteche-oshte-edin-skandalen-zapis-s-tramp.html", "text": "Пореден скандален запис с участието на американския президент Доналд Тръмп изтече в медиите, предаде CNN.Това път държавният глава е записан по време на разговор с адвоката си Майкъл Коен - същият, който бе разследван за контакти с руски олигарси. Двамата обсъждат как да \"убедят\" финансово модела на \"Плейбой\" Карън Макдугал да си мълчи за отношенията с Тръмп преди години. По това време Тръмп все още е кандидат-президент. По-рано стана ясно, че Коен платил на порноактрисата Сторми Даниълс, за да си мълчи, след като тя имала афера с президента на САЩ Тръмп през 2006 година.На държавния глава се наложи да се оправдава, че това не са средства от кампанията му. Това са само част от жените, които твърдят, че са имали връзки с него. Към Тръмп бяха отправяни и обвинения за секстормоз и заплахи.", "date": "2018.07.25", "title": "Изтече още един скандален запис с Тръмп"}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-3.html", "text": "Остават в сила някои ограничения за движението по пътищата. Това съобщават т АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област Бургас:Движението от км 343+000 до км 359+475 в участъка Кръстина-Ветрен се осъществява в една лента на определени участъци поради частични ремонтни дейности на асфалтовата настилка. Срок до 31.07.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Област Варна:Движението по АМ \"Хемус\" от км 407+000 /Слънчево/ до км 425+000 /Варна/ се осъществява с повишено внимание поради машинно косене на тревни площи. Срок до 27.07.2018 г.Движението по АМ\"Хемус\"от км 422+000 /п.в. Летище/ до км 425+500 /Варна/се осъществява с повишено внимание поради ръчно косене на тревни площи. Срок до 27.07.2018г.АМ \"Струма\": няма.АМ \"Марица\": няма. АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и двупосочно движение в платното посока Варна поради ремонт на виадукт \"Звездица\". Срок до 15.10.2018 г.;Движението по АМ \"Черно море\" Варна - Бургас от км 2+000 до км 3+000 се осъществява с повишено внимание поради ремонт на виадукт \"Звездица\". Движението се регулира от сигналисти. Срок до 25.07.2018 г.АМ \"Люлин\":Област София:Движението в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Скоростта на движение се ограничава до 70 км/ч. Срок 31.07.2018 г.Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 31.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.07.25", "title": "Забрани за движение на ТИР-ове по пътищата и днес"}
{"url": "https://news.bg/regions/ostava-bedstvenoto-polozhenie-v-teteven.html", "text": "В Тетевен  остава заради наводненията. Очаква се днес да започне опис на щетите.В селата Глогово и Градежница положението е най-тежко, уточнява БиТиВи. В Глогово три махали с над 300 души са откъснати от света. Сред тях има възрастни хора и деца. В Градежница над 20 къщи са наводнени.В цялата община има наводнени домове, отнесени улици и разрушени мостове.Вчера стана ясно, че 36-годишен мъж се е удавил при опит да пресече придошлата вада.В село Градежница, където положението беше определено като най-тежко, са отводнени всички къщи, които бяха залети. \"Днес продължаваме с работата с тежка техника за отклоняване на водата в руслото на реката, за да може тези улици да бъдат отводнени напълно\", Това заяви кметът на Тетевен Младена Бояджиева.Кметицата информира и за проблеми в три махали в село Глогово, които бяха откъснати от селото заради скъсването на два моста. \"Там може да се стигне само с коне и пеша. Днес ще предприемем спешни мерки за възстановяването на тези мостове\", добави още кметът на Тетевен.По думите на кмета в Гложене също така е залята пречиствателната станция заради придошлата река.Стана ясно и че Комисия ще оцени щетите, причинени от наводнението.При проливните валежи от 23 и 24 юли в тетевенските села Градежница и Глогово се изсипаха 100 литра на квадратен метър дъжд. В цялата община Тетевен беше обявено . Най-пострадалото от наводненията населено място е село Градежница, където една от улиците - улица \"Люляк\", буквално е приличала на река.\"Цяла нощ не спря да вали. Проблемите тази нощ бяха основно в село Черни вит, където имаше временно затваряне на пътя. Достъпът до село Черни вит беше спрян поради излизане на реката върху пътя. Освен това има и едно голямо свлачище. Екипите се бориха цяла нощ. Пътят в момента е отворен, но работата там ще продължи. Друг проблем, който имаше беше излизане на реката в квартал \"Платена\" в Тетевен, където с временни диги от чували с пясък, както и от инертен материал реката беше спряна\", заяви още кметицата на Тетевен.Жител на село Градежница заяви, че подобни наводнения далеч не се случват за първи път. По думите му реката залива къщата му за трети път от 2000 г. насам.Припомняме, от Министерството на околната среда и водите предупредиха, че се очаква  във връзка с .Очакват се интензивни валежи с количества 20-40 л/кв.м, на места до 60-80 л/кв.м., гръмотевични бури и локални градушки. Въведено е предупреждение за опасни метеорологични явления в 25 области от страната - за 24 юли и през следващите 3 дни.", "date": "2018.07.25", "title": "Остава бедственото положение в Тетевен"}
{"url": "https://news.bg/bulgaria/sled-6-mesetsa-v-afganistan-pregarnah-deteto-si-i-zazhivyah-otnovo.html", "text": "С родопски гайди бяха посрещнати българските военнослужещи, които се завърнаха след успешна мисия в Афганистан. С тях на родна земя кацнаха и тримата военни медици, които се грижеха за здравето им по време на шестмесечния им задграничен престой.Прибрах се с приповдигнато настроение... за срещата с моя син Димитър. Той ми липсваше най-много. Последната ни прегръдка беше на летище Пловдив преди 179 дни и вчера, когато го прегърнах на летище София, вече започнах да живея. Това коментира пред news.bg няколко часа след като се прибра у дома старши сержант Яна Иванова - медицинска сестра - борден.Заради дълга, заради мисионерската тръпка и адреналина тя заминава за четвъртата си задгранична мисия в началото на 2018 година. 6 месеца по-късно се връща с усмивка и след срещата със сина си, веднага се отправя към своя втори дом, както самата тя се изразява - ВМА.Това е моето второ семейство. Първото нещо, което направих, влизайки в болницата, бе да отида в операционната - да я видя, да я усетя. Много ми липсваше в тази мисия, тъй като за разлика от предишните, когато бях във военно-полеви болници, сега бяхме в медицински пункт, а там операционна нямаше, сподели Яна.Въпреки че не са имали сериозни здравословни \"казуси\" за решаване, обогатеният опит е на лице: \"Ако човек иска, винаги има какво да научи.\"Извън работата под ракетен обстрел, облечена в бронежилетка и с каска на главата, медсестрата си спомня и весели моменти. За трети път празнува рожден ден по време на мисия, има записани коледни и новогодишни мисии в Афганистан... По време на тази българските военнослужещи отбелязаха няколко национални празника на хиляди километри от Родината - 3-ти март, 6-ти май...За 1-ви март бяхме подготвили мартенички за всички, а за националните празници успяхме да изненадаме коалиционните партньори с питка, украсена в цветовете на трикольора. За Великден пък организирах боядисването на над 1000 яйца. Стараем се да компенсираме донякъде липсата на домашния уют по време на такива събирания, споделя още Яна.Като човек, който се грижи за медицинското осигуряване на контингента, Яна намерила \"лек\" и за сивотата, която им носи пустинната обстановка, успяла да пребори и бойния стрес... с цветна градинка: Обиколих цялата база, намерих цветя и направих наша градина, където да релаксираме, да виждаме зелено... Нямате и идея колко е хубаво да си сред зеленина, споделя медсестрата и не крие радостта си от есенните температури и дъжда, които ги посрещната на родна земя, на фона на 56-градусовите жеги в Афганистан.Именно на прохлада и на зелено - в планината, възнамерява да си почине бойната медсестра преди да се завърне с пълни сили в операционната зала. За следваща мисия засега не мисли, но не иска да се зарича: Аз нося пагони и дългът е преди всичко!", "date": "2018.07.25", "title": "След 6 месеца в Афганистан прегърнах детето си и заживях отново"}
{"url": "https://news.bg/regions/zatvaryat-patya-mezhdu-vratsa-i-montana-zaradi-rushasht-se-most.html", "text": "От днес се спира движението по участък от главния път Е-79 между Враца и Монтана.Причината е рушащият се мост над река Ботуня при село Краводер. Откакто е построен преди повече от 35 години, той не е основно ремонтиран.Ремонтът ще струва 700 хил. лева, като се предвижда да се сменят изцяло плочата и пътното платно, да се направи и хидроизолация с цел отводняване.Въпреки че срокът на ремонта е 90 дни, от пътната агенция уверяват, че строителството може да приключи през септември.За автомобилите до 10 тона обходният маршрут е през Вършец, а за над 10 тона - през Криводол.", "date": "2018.07.25", "title": "Затварят пътя между Враца и Монтана заради рушащ се мост"}
{"url": "https://news.bg/int-politics/italiya-rezhe-drastichno-pomoshtite-za-migrantite.html", "text": "Твърдолинейният вътрешен министър на Италия Матео Салвини предприема стъпки за намаляване на размера на парите, които Италия отделя за мигрантите, като e подписал наредба, съгласно която само някои от тях ще получат по-сериозна социална помощ с цел тяхната интеграция, съобщава \"Асошиейтед прес\".В момента в Италия има 136 000 кандидати за убежище, които са на издръжка на италианския данъкоплатец. От италианското вътрешно министерство посочиха, че наредбата определя две равнища на услуги: базови услуги, които получават всички мигранти, и разширени услуги за онези, които заслужават специална защита, като например непридружени непълнолетни.Салвини, който е най-отявленият противник на мигрантите в новото италианско правителство, се зарече да намали сумата, която Италия харчи за всеки мигрант от 35 на 25 евро на ден. Той изтъкна, че намалението ще приравни Италия с други европейски страни.Наредбата също така обхваща договорите за доставчици на услуги и предвижда сътрудничество с италианската агенция за борба с корупцията. Има няколко случая на организирана престъпност, провикваща в предоставянето на услуги в центровете за мигранти.", "date": "2018.07.25", "title": "Италия реже драстично помощите за мигрантите"}
{"url": "https://news.bg/regions/spasiha-17-bedstvashti-detsa-v-glozhene.html", "text": "Пожарникари са спасили 13 деца, бедстващи във вила в Гложене заради проливните дъждове в страната. В Община Тетевен, област Ловеч, .\"Имаше 13 бедстващи деца, които бяха в една вила в село Гложене. С помощта на екипите на пожарната тези деца са извадени от вилата и са в безопасност\", посочи пред Нова кметът на Тетевен.По-късно обаче от пресцентъра на МВР съобщиха, че спасените деца са 17. Около полунощ днес пожарникарите от Тетевен и Ловеч се отзовали на сигнал, постъпил на телефон 112. Според сигнала в къща за гости в село Гложене бедства група от 17 младежи на възраст между 15 и 17 години.Пожарникарите веднага се отзовали на сигнала. Те стигнали до къщата, където установили, че нивото на река Вит, която минава покрай къщата, се е увеличило значително. Реката била с дълбочина около 1.5 метра.Това наложило пожарникарите да използват техника, за да преминат оттатък реката. Те използвали въжета и евакуирали младежите.Веднага след като децата били изведени на безопасно място, пожарникарите посетили и съседната къща, обитавана от семейство с малко дете.Мъжът категорично отказал да бъде евакуиран, но жената се съгласила заедно с 3-годишното им дете да бъдат изведени от жилището.Всички евакуирани хора били транспортирани до кметството на населеното място, където им е била осигурена храна и вода.", "date": "2018.07.25", "title": "Спасиха 17 бедстващи деца в Гложене"}
{"url": "https://news.bg/world/nay-malko-100-zaginali-pri-samoubiystveno-napadenie-v-siriya.html", "text": "Най-малко 100 души са загинали, повечето правителствени бойци, и 176 души са били ранени при няколко самоубийствени бомбени нападения и атаки с огнестрелно оръжие близо до пазар в южния сирийски град Суейда, близо до границата с Йордания, съобщават сирийските държавни медии.Нападението е било извършено от терористичната групировка ДАЕШ (\"Ислямска държава\"). Град Суейде е контролиран от правителствените сили, които се сражават с терористите източно от града. Властите са преследвали и ликвидирали двама от нападателите, преди да успеят и те да се взривят.Според някои информации нападателите са открили огън по хората в Суейда. Терористите от ДАЕШ също така са атакували три села североизточно от град Суейда, убивайки и ранявайки множество хора, допълва сирийската държавна телевизия. Уточнява се, че терористите са влизали в къщи и са убивали живеещите. Очевидно координираните атаки са най-кръвопролитните от месеци в контролираните от правителството територии в Сирия. Според Сирийския център за наблюдение на човешките права, чието седалище е във Великобритания, повече от 170 души са били ранени, а правителствените сили са влезли в боеве с терористи от ДАЕШ североизточно от града.Сирийските военновъздушни сили са ударили скривалища на екстремистите там, след като войници са осуетили опита на бойци да проникнат в трите села.", "date": "2018.07.25", "title": "Най-малко 100 загинали при самоубийствено нападение в Сирия"}
{"url": "https://news.bg/world/islyamska-darzhava-poe-otgovornost-za-napadenieto-v-toronto.html", "text": "\"Ислямска държава\" (ДАЕШ) пое отговорност за нападението в канадския град Торонто, съобщават световните информационни агенции.Преди дни стана ясно, че стрелецът - 29-годишният Файсал Хюсейн, който е от пакистански произход, е страдал от неизлечимо психично заболяване.По-рано началникът на полицията в Торонто Марк Сaндърс заяви, че властите не знаят какво е довело до стрелбата и какви са мотивите на стрелеца. Полицията обаче не изключи да става дума за терористична атака.Припомняме, на 23 юли мъж откри огън пред ресторант в Торонто. Множество хора бяха застреляни. Нападението стана около 10 часа сутринта. 10-годишно момиченце и 18-годишна студентка загинаха, а 13 души бяха ранени от стрелеца.От Българското външно министерство тогава информираха, че ", "date": "2018.07.25", "title": "\"Ислямска държава\" пое отговорност за нападението в Торонто"}
{"url": "https://news.bg/regions/mlad-mazh-pochina-po-vreme-na-darvodobiv.html", "text": "28-годишен мъж почина, след като дърво падна върху него по време на дърводобив, съобщиха от Областната дирекция на МВР във Видин.Загиналият е жител на село Горни Лом. Инцидентът е станал на 23 юли, понеделник, в землището на селото.Сигналът за инцидента е подаден около 14.45 часа.Тялото на загиналия е транспортиран в МБАЛ \"Света Петка\" във Видин за извършване на аутопсия.По случая е образувано досъдебно производство.", "date": "2018.07.25", "title": "Млад мъж почина по време на дърводобив"}
{"url": "https://news.bg/bulgaria/protestirashtite-zhivotnovadi-i-zemedeltsi-iskat-nova-agrarna-politika.html", "text": "Животновъди и земеделци обявиха, че настояват за промени в Закона за животновъдството, в които ясно и точно да бъдат дефинирани участниците в работните органи на Министерството на земеделието.На пресконференция в БТА те настояха и за стабилна държавна политика, загрижена за бранша и неговото добруване.Симеон Караколев, съпредседател на Националната овцевъдна и козевъдна асоциация (НОКА), посочи, че още от самото начало протестите са организирани от настроенията в бранша и хилядите козевъди, овцевъди и коневъди. Това е третият протест в рамките на година и половина, припомни той.Караколев обясни, че основното в политиката на животновъдите е, че се вслушват в членовете на всичките си области и само за година срещите са били около 60.Той изрази съжаление, че браншът на животновъдите е разделен. Караколев призова земеделският министър Румен Порожанов да обяви колко човека, колко организации и кои участват в Националния консултативен съвет.Според изпълнителния директор на НОКА Иван Станков асоциацията има подкрепата на своите членове за действията си. По думите му основният повод за протестите на фермерите е факта, че години наред няма българска аграрна политика, стратегия и определени държавни приоритети. Станков изрази съжаление, че овцевъдът е превърнат в юрист, компютърен специалист. Шефът на Асоциацията призова за коренна промяна, защото кривата на развитието на овцевъдството и животновъдството продължава да пада надолу.Станков настоя да се направи сериозен анализ на целия преходен период, да се вкарат селекционни и технологични елементи, да се поработи върху социалните проблеми на животновъдите, ако иска държавата да има овце и кози.", "date": "2018.07.25", "title": "Протестиращите животновъди и земеделци искат нова аграрна политика"}
{"url": "https://news.bg/int-politics/pochina-doskoroshniyat-shef-na-fiat-kraysler-serdzho-markione.html", "text": "Подалият оставка преди дни главен изпълнителен директор на автомобилната компания \"Фиат-Крайслер\" Серджо Маркионе е починал след тежко заболяване на 66-годишна възраст, съобщават италианските медии, цитирайки болницата в Цюрих, където беше хоспитализиран.Маркионе наскоро му беше извършена операция на дясното рамо, но претърпя \"следоперативни усложнения\" според неговите лекари.Последният път, в който той се появи публично, беше в Рим в неделя, на събитие, свързано с компанията.Миналата събота съветът на директорите на \"Фиат-Крайслер\" заседава, за да замени Маркионе заради влошаващото му се здравословно състояние. Майк Манли, ръководител на Jeep, който е част от холдинга, беше назначен за главен изпълнителен директор.Маркионе беше член на съвета на директорите на \"Фиат\" от 2003 г., и стана главен изпълнителен директор през следващата година. Под негово ръководство \"Фиат\" придоби почти фалиралата американска автомобилна компания \"Крайслер\" през 2009 г., като Фиат-Крайслер започна да търгува акциите си на Нюйоркската фондова борса през октомври 2014 г.На него се приписва заслугата за спасяването на тежко задлъжнялата италианска автомобилна компания. ", "date": "2018.07.25", "title": "Почина доскорошният шеф на \"Фиат-Крайслер\" Серджо Маркионе"}
{"url": "https://news.bg/crime/vas-reshi-v-plovdiv-da-ima-vtori-greben-kanal.html", "text": "Върховният административен съд отхвърли жалбите на еколозите относно изграждането на втори гребен канал в Пловдив, предаде БНР.Според съда жалбите на екологичните организации, които досега спираха изграждането на канала, са неоснователни. Това дава зелена светлина за строежа на новия канал.С настоящото решението на магистратите се връща определението на Административния съд в Пловдив, което разрешава строежа на гребен канал. С решението си ВАС също така осъжда сдруженията \"Граждански контрол - Защита на животните\" и \"ГЕО\" да заплатят по 100 лева на Регионалната инспекция по околната среда и водите и Община Пловдив.Припомняме, организациите искаха становището на регионалната екоинспекция в Пловдив за съгласуване на проекта за \"Дублиращ гребен канал - Екопарк Марица\" да бъде отменено като незаконосъобразно.Проектът за изграждането на втори гребен канал в областния град предвижда залесяването на 650 декара, дублиращ гребен канал на 105 декара, изкуствено езеро с острови за гнездене на птици и атракции.Решението на ВАС е окончателно.Сред мотивите на магистратите се посочва това, че по-голямата част от бъдещия обект попада в урбанизирана територия, а площите на защитените зони в района са незначителни.", "date": "2018.07.25", "title": "ВАС реши в Пловдив да има втори гребен канал"}
{"url": "https://news.bg/crime/prokuraturata-proveryava-signala-na-abv-za-shefa-na-sotsialnite-v-popovo.html", "text": "Сигналът на ПП \"АБВ\" за нарушения от страна на директора на службата за социално подпомагане в Попово се проверява от прокуратурата в Търговище.По случая е образувана преписка с наблюдаващ прокурор Лиляна Стоянов, предаде БНР.\"На 23 юли е регистриран сигнал, подаден от областен председател на политическа партия АБВ Йорданка Георгиева. Образувана е преписка, която ми е разпределена за наблюдение и работа. Ще се запозная със сигнала и ще взема писмено отношение по него, за което подалият сигнала ще бъде уведомен\", заяви прокурорът.Стоянова допълни, че проверката на изнесените факти ще продължи един месец.Припомняме, от  на директора на \"Социално подпомагане\" в Попово Димитър Димитров заради сериозни съмнения за придобиване на нерегламентирани доходи и злоупотреба със служебно положение.Според сигнала Димитър Димитров работил като нерегламентирана агенция за недвижими имоти, като през последните 10 години е придобил и след това продал близо 20 имота. Директорът на дирекция \"Социално подпомагане\" за Попово и Опака изкупувал жилища на социално слаби граждани, а след това ги продавал, като се възползвал от служебното си положение, съмняват се от АБВ.Сигналът е изпратен и до антикорупцията.", "date": "2018.07.25", "title": "Прокуратурата проверява сигнала на АБВ за шефа на социалните в Попово"}
{"url": "https://news.bg/crime/antikoruptsiyata-otne-imushtestvo-na-petar-petrov-amigosa.html", "text": "Новият антикорупционен орган - Комисията за противодействие на корупцията и за отнемане на незаконно придобитото имущество (КПКОНПИ), отне имущество, собственост от Петър Петров-Амигоса.Отнетото имущество е на стойност 2 142 369 лева и се отнема с влязло в сила решение на Апелативният съд в София.Петров е с ефективна присъда по наказателно производство за пране на пари в особено големи размери. Той е признат за виновен за това, че е извършил повече от две сделки със средства, за които е знаел, че са придобити чрез престъпление.Отнетото от Амигоса имущество включва парцел с площ от 1 690 кв.м. в местността \"Киноцентър-Бояна\", гр. София.КПКОНПИ отнема от Петров и лек автомобил \"Пежо\", гаражна клетка в кв. \"Лозенец\", гр. София, дружествени дялове и суми по банкови сметки.Съдът е установил, че посоченото имущество е придобито в резултат от престъпна дейност, поради което същото подлежи на отнемане.Делото срещу Петров е започнало през 2012 г.", "date": "2018.07.25", "title": "Антикорупцията отне имущество на Петър Петров-Амигоса"}
{"url": "https://news.bg/crime/ms-naznachava-oshte-hora-v-borbata-s-gradushki.html", "text": "Кабинетът реши да се увеличи персоналът на Изпълнителна агенция \"Борба с градушките\". Мярката е необходима, за да се разшири обхвата на защитата от градушки.Правителството прие промени в Устройствения правилник на Изпълнителна агенция \"Борба с градушките\" в частта, определяща числеността на персонала.Целта е защитата да достигне до 90% от земеделските земи.Разширяването ще бъде извършено чрез използване на два способа - защита с противоградови ракети и самолетен способ. Предстои да започнат да работят два нови командни пункта и прилежащите им 62 нови ракетни площадки. Именно там ще бъдат новите назначения.По този начин нови 3 350 000 декара земеделски земи ще бъдат защитени от градушки.Назначаването на новия персонал ще бъде в рамките на Министерство на земеделието, храните и горите.", "date": "2018.07.25", "title": "МС назначава още хора в борбата с градушки"}
{"url": "https://news.bg/world/unitsef-preduprezhdava-za-kriza-s-hiv-sred-tineydzharki.html", "text": "Тинейджъри, и по-специално момичета, са най-засегнати от световната епидемия от СПИН, около 30 младежи се заразяват с ХИВ всеки час, според доклад на УНИЦЕФ, съобщава \"Ройтерс\".От тези 30 нови заразени на час на възраст от 15 до 19 години през 2017 г., около 20 или две трети, са момичета, допълват от УНИЦЕФ, което представлява \"криза за здравето, както и криза за агенцията\".Макар да е има значителен напредък в борбата срещу СПИН през последните две десетилетия, неуспехът да се предотвратят толкова много нови инфекции сред децата и тийнейджърите забавят постигнатото, отбелязва докладът.Според организацията, разпространението на епидемията сред подрастващите момичета се подпомага от ранния секс, включително с по-възрастните мъже, както и принудителен секс, безсилие, бедност и липса на достъп до услуги за консултации и тестове.\"В повечето страни жените и момичетата нямат достъп до информация, услуги или дори властта да казват \"Не\" на небезопасния секс. ХИВ процъфтява сред най-уязвимите и маргинализирани, поставяйки тинейджърките в центъра на кризата\", каза изпълнителният директор на УНИЦЕФ Хенриета Форт.Докладът на УНИЦЕФ, представен на конференция по въпросите за СПИН в Амстердам, съобщава, че 130 000 деца на възраст 19 години и по-малко са починали от СПИН миналата година, а 430 000, почти 50 на час са били заразени.Подрастващите на възраст между 10 и 19 години представляват почти две трети от 3-те милиона деца на възраст под 19 години, живеещи с ХИВ.И докато смъртните случаи, свързани със СПИН, сред всички останали възрастови групи спадат от 2010 г. насам, сред подрастващи на възраст между 15 и 19 години не се наблюдава намаляване.\"Трябва да направим момичетата и жените достатъчно сигурни, че не трябва да се занимават със сексуална работа. Трябва да сме сигурни, че имат точната информация за това как се предава ХИВ и как да се защитят\", коментира Анжелик Киджо, която е посланик на добра воля на УНИЦЕФ.UNAIDS твърди, че борбата срещу епидемията от СПИН, в която 37 милиона души по света са заразени с нелечимия ХИВ вирус, е в \"несигурен момент\", като смъртните случаи намаляват, процентът на лечение нараства, но честотата на новите ХИВ заболели е упорито висока.", "date": "2018.07.25", "title": "УНИЦЕФ предупреждава за криза с ХИВ сред тинейджърки "}
{"url": "https://news.bg/politics/geri-nikol-raztarsva-lyavata-mladezh.html", "text": "С младежка конференция столетницата ще открие традиционния си бузлуджански събор.\"Младите хора на Балканите: Мисия: Оставаме\" ще събере младежи от региона в Казанлък в петък вечер. Участие са заявили младежи от Словения, Сърбия, Албания, Черна гора и Румъния. В срещата участие ще вземе и червеният лидер Корнелия Нинова.По традиция ще се проведе и велошествието, организирано от БСП. Ще бъдат поднесени цветя и венци на паметника на връх Шипка.А вечерта за музикалната програма в града на розите ще се погрижат Гери-Никол и Дара, заедно с Дани Милев. Гери-Никол е с топла червена връзка в столетницата. Вече е подгрявала кампанията на президента Румен Радев. Освен това в едно изказване, макар и иронично,  в правителството Борисов 2.На следващия ден по програма на самата историческа поляна . Разбира се, след официалните приветствия. Очакваше се и македонският премиер Зоран Заев да присъства, но явно е отказал.Традиционният събор на БСП на Бузлуджа се провежда в събота и неделя, като социалистите се събрат в местността \"Историческа поляна\".Миналата година точно преди събора се разрази поредния скандал за собствеността и отговорността за стопанисването на паметника.От  и поддържането му, което и до този момент не е станало обаче. Още през 2011 г. първото правителство на  безвъзмездно паметника на Бузлуджа на БСП. Години по-късно от Левицата не бяха поели отговорност за монумента.Преди два месеца стана ясно, че паметникът вече е .Да се разгледа паметника отвътре, например, е забранено, тъй като . Вратата е заварена в опит да се възпрат любители на екстремните преживявания.", "date": "2018.07.25", "title": "Гери-Никол разтърсва лявата младеж"}
{"url": "https://news.bg/world/yunker-kam-tramp-nie-sme-sayuznitsi-a-ne-vragove.html", "text": "Европейският съюз и САЩ са съюзници, а не врагове. Това заяви президентът на Европейската комисия (ЕК) Жан-Клод Юнкер при срещата си с американския президент Доналд Тръмп. Юнкер е на визита в САЩ, по време на която ще се опита да изглади противоречията между Европа и Америка по въпросите на световната търговия, отношенията с Русия и предизвикателствата пред световната сигурност на фона на бежанските потоци и радикалния ислям, отбелязва АП.В. \"Гардиън\" отбелязва, че Юнкер е благодарил на Тръмп за поканата за обсъждане на търговските отношения.\"Блумбърг\" съобщава, че Юнкер и Тръмп са се договорили да намалят напрежението в търговията между ЕС и САЩ.Америка и Европа са близки партньори и съюзници, а не врагове, казва Юнкер - затова трябва да работим заедно. По този начин президентът на ЕК репликира на Тръмп, който неотдавна заяви, че ЕС е \"враг\", когато става дума за търговия.Юнкер посочи, че смята, че преговорите трябва да се съсредоточат върху намаляването на тарифите, а не за увеличаването им.В оттговор Тръмп казва, че е съгласен! Америка ще бъде много доволна, ако няма тарифи, бариери или субсидии, отбеляза президентът на САЩ. Ние искаме реципрочна търговия. Надяваме се да постигнем нещо добро, а когато го направим, ще бъдете първи, които ще го научите, заключи пред медиите Доналд Тръмп.\"Ще работим тясно с партньори, които споделят идеите ни, за реформиране на Световната търговска организация и по проблема на нелоялните търговски практики, включително кражбата на интелектуална собственост, принудителното прехвърляне на технологии, индустриалните субсидии, изкривяванията, които се пораждат от държавните фирми и свръхрегулациите\", заяви Доналд Тръмп. С тези думи той визира пряко Китай, с когото Съединените щати започнаха търговска война.Уолстрийт стартира с оптимизъм в навечерието на днешната среща между Юнкер и Тръмп.", "date": "2018.07.25", "title": "Юнкер към Тръмп: Ние сме съюзници, а не врагове"}
{"url": "https://news.bg/crime/izostaven-bagazh-evakuira-blok-v-lozenets.html", "text": "Столични полицаи направили проверка на изоставен багаж в жилищна сграда в София. Това съобщиха от пресцентъра на МВР.Сигналът за изоставен багаж, пред апартамент в жилищна сграда в столичен квартал, е получен в 19.00 часа.Незабавно на място са изпратени полицейски служители, които са отцепили района, съобщи БНР.Специализиран екип на СОБТ е предприел действия по обезвреждането на багажа.От съображения за сигурност живущите в сградата са били изведени.Малко по-късно от полицията съобщиха за БНР, че проверката е приключила и в чантата са намерени списания и стари вестници.", "date": "2018.07.25", "title": "Изоставен багаж евакуира блок в \"Лозенец\""}
{"url": "https://news.bg/int-economics/si-dzinpin-da-ne-vodim-targovski-voyni.html", "text": "Нека да не водим търговски войни. Този призив отправи председателят на Китай Си Дзинпин. Той говори при откриването на бизнес - форума на БРИКС в Йоханнесбург, съобщи РИА \"Новости\".Няма победители в търговските войни, припомни президентът на Китай. Той отбеляза, че страните по света са изправени пред избора дали да заложат на сътрудничеството или конфронтацията. Светът е изправен и трябва да избере дали да заложи на политиката на \"закрити врати\" или на откритото пространство, отбеляза Си Дзинпин.Рейтинговата агенция \"Фич\" вече предупреди, че търговските войни могат да забавят икономическия растеж на световната икономика.", "date": "2018.07.25", "title": "Си Дзинпин: Да не водим търговски войни"}
{"url": "https://news.bg/health/bolnitsa-lozenets-bosiya-beshe-na-izsledvaniya.html", "text": "По разпореждане на министър-председателя Бойко Борисов медицински екип на Университетска болница \"Лозенец\" извършва през последната седмица постоянно наблюдение на здравословното състояние на Николай Колев-Босия и ежедневно поддържа на място лекарски екип и линейка.Това заявиха от здравното заведение.Днес, 25 юли 2018 г., в Университетска болница \"Лозенец\" на Николай Колев-Босия бе направен обстоен медицински преглед и бяха извършени изследвания на всички органи и системи в организма. Резултатите от изследванията показаха задоволително за възрастта му здравословно състояние, което не налага наблюдение в болница. По време на престоя в болницата му бяха влети водно-солеви разтвори.Като лекари молим да не се спекулира със здравословното състояние на г-н Николай Колев.", "date": "2018.07.25", "title": "Болница \"Лозенец\": Босия беше на изследвания"}
