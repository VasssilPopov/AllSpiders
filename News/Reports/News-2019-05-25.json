{"url": "https://news.bg/world/golyam-pozhar-gori-v-tsentara-na-bordo.html", "text": "Над 100 пожарникари са мобилизирани, за да се справят с голям пожар в центъра на Бордо. Това съобщи телевизия BFMTV.Причината за пожара не е известна.Районът е отцепен.", "date": "2019.05.25", "title": "Голям пожар гори в центъра на Бордо"}
{"url": "https://news.bg/education/abiturienti-protestirat-pred-mon-v-ponedelnik-zaradi-maturata-po-angliyski-ezik.html", "text": "Абитуриенти излизат на протест пред Министерството на образованието и науката в понеделник, заради матурата по английски език, съобщава БНР.Зрелостници са недоволни и настояват чрез подписка в интернет изпитът да бъде ревизиран. Завършващите гимназисти са на мнение, че изпитът е бил пълен с граматически и правописни грешки.На матурата по предмет по избор от 40 000 зрелостници близо 14 500 избраха английския език. До момента петицията е получила над 7000 гласа подкрепа. Просветното министерство обеща да извърши проверка и призова абитуриентите да изпращат по електронна поща сигнали с конкретни сгрешени въпроси от матурата.Резултатите от изпита ще станат ясни до 13 юни.Междувременно в четвъртък, сайтът на МОН . Същият проблем имаше и след матурата по български език и литература на 21 май.Вероятната причина за това е големият интерес към сайта, тъй като се очаква скоро там да бъде публикуван ключът с верните отговори от матурите", "date": "2019.05.25", "title": "Абитуриенти протестират пред МОН в понеделник, заради матурата по английски език"}
{"url": "https://news.bg/world/sasipanata-ot-brekzit-mey-i-proshtalnata-y-rech-v-pechata-na-ostrova.html", "text": "Днес всички вестници на Острова отделят внимание на решението на , като конкретно се фокусират върху края на прощалната й реч пред \"Даунинг стрийт\" 10, когато лидерът на консерваторите се разплака, пише \"Гардиън\".\"Гардиън\" пише \"Съсипана от Брекзит\" под снимка, на която премиерът плаче. Вестникът цитира думите на Мей, която по време на речта си каза, че вечно ще съжалява, че не е успяла да осъществи Брекзит.\"Дейли мейл\" също публикува снимка с плачещата Мей и със състрадателно заглавие: \"Нещастие\". Вестникът отделя 16 страници за историята.Тереза Мей отдавна е изчезнала от полезрението на вестник \"Дейли телеграф\". Въпреки че вестникът публикува снимка на Мей, тя не се споменава в заглавието: \"Борис с обещание за Брекзит в напън за No 10\". Вестникът използва личното местоимение \"тя\" вместо името на премиера.\"Таймс\" пише \"всичко свърши в сълзи\" над известната на всички снимка с просълзената Мей. Вестникът се концентрира върху три неща: оттеглянето на Мей, за Брекзит без сделка и искането на лидера на Лейбъристката партия \"Дейли експрес\" излиза с патриотична гледна точка в заглавието си: \"Сълзи заради любовта към страната й\" и задава въпроса: \"Сега кой може да осъществи Брекзит и да обедини Великобритания?\".\"Файненшъл таймс\" пише, че просълзената Мей открива борбата за лидерския пост в Консервативната партия.\"Мирър\" публикува броя си с основното заглавие \"Ревящата лейди\" и отбелязва, че премиерът е унижен.\"Ай\" цитира думите на премиера, че е сторила всичко по силите си.", "date": "2019.05.25", "title": "„Съсипаната от Брекзит” Мей и прощалната й реч в печата на Острова"}
{"url": "https://news.bg/world/mezhdunaroden-tribunal-postanovi-rusiya-da-osvobodi-ukrainskite-moryatsi.html", "text": "Международният трибунал на ООН по морското право постанови Русия да освободи задържаните 24 украински моряци, обяви съдията, председателстваш изслушванията в Хамбург, предаде ТАСС.Според Москва моряците са задържани заради нарушаване на държавната граница в района на Керченския проток.Руската страна не участва на изслушванията.Трибуналът поиска Русия да предаде на Украйна три конфискувани кораба. Съдът също призова страните да избягват действия, които могат да изострят ситуацията в Керченския проток. Според трибунала отсъствието на руската страна не е причина да не се разглежда делото.Председателят на трибунала Пак Джин Хън заяви, че до 25 юни Русия и Украйна трябва да представят пред трибунала доклади за инцидента.В нота до съда посолството на Русия в Германия отбелязва, че според Москва трибуналът по морско право няма юрисдикция, за да разглежда инцидента в Керченския проток.Министерството на външните работи на Русия коментира решението на трибунала. Ведомството подчертава, че руската страна продължава да отстоява позицията си. Конкретно министерството счита, че трибуналът няма юрисдикция да разглежда ситуацията в протока. В съобщението се пояснява, че руската страна нееднократно е заявявала, че се изключва задействане на Конвенцията на ООН по морското право (1982) за разрешаване на спора между двете страни. Москва призовава украинската страна в бъдеще да действа в съответствие с руските закони, които касаят плаването в Керченския проток.Русия задържа ", "date": "2019.05.25", "title": "Международен трибунал постанови Русия да освободи украинските моряци"}
{"url": "https://news.bg/int-politics/britantsite-odobryavat-ostavkata-na-mey-polovinata-iskat-predsrochni-izbori.html", "text": "Решението на Тереза ​​Мей да подаде оставка е подкрепено от мнозинството британци, а половината нация иска предсрочни общи избори, а една трета смятат, че новият министър-председател трябва да изкара до края мандата, съобщава проучване на YouGov, направено след момента на оставката на ​​Мей. Две трети - 67% от британците смятат, че Тереза ​​Мей има право да подаде оставка, рядък пример за абсолютно съгласие между избирателите на лейбъристите, консерваторите, подкрепящите Брезкит и против него (72% лейбъристи, 71% консерватори, 69% от тези против Брекзит, 70% от подкрепящите напускането).Най-малко доволни от оставката са избирателите на либералдемократите, сред които 57% смятат, че трябва да напусне и 26% смятат, че трябва да остане - повече и от дела на консерваторите, които искат тя да остане - 19%.Какво от нейното наследство - Мненията за това, дали Тереза ​​Мей бе добър премиер са разделени между партийните линии: една трета от консерваторите 32% я считат за \"добър\" или \"много добър\" министър-председател, в сравнение с една пета 20% от либералдемократите и едва 8% лейбъристите.Малко над една трета 38% от онези, които гласуваха за нейната партия, смятат, че е \"слаба\" или \"ужасна\", като стига до малко над половината 55% от либералдемократите и две трети - 63% от лейбъристите.Интересното е, че гласувалите за и против Брекзит са с еднакво възприятие за нейното представяне като премиер: 17% от гласувалите против и 21% от гласувалите за напускане считат, че тя се е справила добре, докато 55% от оставащите и 47% от напускащите смятат, че е \"слаба\" или \"ужасна\".На въпроса какво следва, най-популярният вариант е предсрочни общи избори - подкрепен от половината (46%) от британците. Една трета - 34% биха предпочела новият премиер да изкара целият си мандат, а останалите 20% не са сигурни.По този въпрос гласувалите за и против Брекзит са предсказуемо изключително разделени. Две трети 66% които са за ЕС подкрепят нови избори, в сравнение с една трета - 30% от подкрепящите Брекзит.Половината от подкрепящите Брекзит - 52% и една четвърт от тези против него - 23% биха предпочели новият министър-председател да е до края на насроящия мандат.75% от избирателите на лейбъристите биха предпочели предсрочни общи избори, в сравнение със само 21% от избирателите консерватори.На въпрос, ако можеха да изберат един британски премиер от последните 30 години, който да води преговорите за Брекзит, повечето британци биха избрали това да е Маргарет Тачър.", "date": "2019.05.25", "title": "Британците одобряват оставката на Мей, половината искат предсрочни избори"}
{"url": "https://news.bg/politics/vsichki-sektsii-v-chuzhbina-sa-gotovi-da-posreshtnat-izbiratelite.html", "text": "Всички секции в чужбина за изборите за членове на Европейския парламент от Република България са готови да посрещнат избирателите.МВнР организира общо 191 избирателни секции зад граница. Изборните материали са пристигнали в 190 секции и пътуват към последната - в Техеран.Министерството припомня, кои граждани може да гласуват в тези избори зад граница:Правото да упражнят своят глас в изборите за членове на Европейския парламент от Република България на 26 май 2019 г. имат българските граждани, които са навършили 18 години към изборния ден включително, живели са най-малко през последните три месеца в Република България или в друга държава - членка на Европейския съюз и имат там адресна регистрация по постоянен и настоящ адрес, не са поставени под запрещение и не изтърпяват наказание лишаване от свобода.Гласуването се провежда в избирателни секции в дипломатическите и консулските представителства на Република България, както и в избирателни секции извън тях, когато законодателството на приемащата държава го позволява.Избиратели без настояща регистрация в Република България или друга страна в ЕС се премахват от избирателните списъци.Избирателят може да поиска да бъде включен от властите в избирателен списък преди изборите. Ако той не е включен в избирателен списък на секция извън България, може да бъде добавен в деня на изборите на място. В такъв случай трябва да се представи документ за самоличност и да се попълни стандартна декларация, че съответното лице отговаря на критериите (например, че през последните три месеца лицето е живяло в България или в друга страна в ЕС), че не е гласувало на същите избори и няма да гласува в друга секция.Българските граждани, командировани за попълване на съставите на СИК на задграничните ни представителства, имат право да упражняват правото си на глас в съответната избирателна секция. Това се отнася и за останалите командировани зад граница български служители.Ако сте от България, но живеете постоянно в страна извън ЕС, не можете да гласувате.Изборният ден извън страната започва в 7,00 ч. местно време и приключва в 20,00 ч. местно време. В изборния ден избирателят представя документ за самоличност (паспорт, лична карта или военна карта (само за военнослужещите).МВнР предоставя и актуален списък с адресите на местата за гласуване извън страната, който може да бъде .", "date": "2019.05.25", "title": "Всички секции в чужбина са готови да посрещнат избирателите"}
{"url": "https://news.bg/politics/lichnosti-koito-ne-ochakvate-da-prizovat-horata-da-glasuvat-na-evroizborite.html", "text": "Европа е свидетел на безпрецедентна кампания с различни инициативи, които подканят европейците да гласуват на изборите за Европейски парламент на 23-26 май, съобщава ЕП.Европейският парламент ще бъде домакин на най-голямото в света упражнение по транснационална демокрация. В неделя Европейският парламент ще се превърне в голям медиен център, където над 1300 журналисти ще проследят и отразят европейските избори.\"Интересът на медиите към тези избори е много по-висок, отколкото при предишните. Никога не сме регистрирали толкова много журналисти за изборната нощ. Това ясно показва нарастващото значение на този транснационален демократична акт, който е уникален за целия свят\", заяви Джауме Дук, говорител на Европейския парламент, споменавайки също така, че се очакват над 200 журналисти от държави извън ЕС, включително 54 от САЩ, 21 от Япония и 20 от Китай.Трите страни от ЕС с най-голямо планирано медийно присъствие са Белгия с 259 акредитирани журналисти, Германия - с 207 и Италия - със 104.Ето посланията на някои известни личности, които не бихте очаквали да призоват европейците да гласуват:В изборната вечер предварителните прогнози и резултати ще бъдат представени на внушителен екран с размер 27х4,5 метра, а лидерите на политическите групи и кандидатите за председател на Европейската комисия ще присъстват и ще коментират резултатите.За да стане възможно такъв голям брой медии да работят от и в рамките на Европейския парламент, цялата зона около пленарната зала е оборудвана със 110 позиции за аудиовизуални медии, от които 55 позиции в пленарна зала и 45 позиции за радиостанции. Извън Парламента ще има позиционирани 13 подвижни сателитни станции (SNG), които ще предават в цяла Европа и извън нея.Аудиовизуалната служба на Европейския парламент ще осигури техническа подкрепа на 65 организации, които ще излъчват на живо от Парламента за своите национални аудитории. Ще бъдат използвани 51 4G мобилни устройства, които ще служат за жива връзка, а на място ще има 300 техници, които ще подпомагат медиите по време на изборната нощ.", "date": "2019.05.25", "title": "Личности, които не очаквате да призоват хората да гласуват на Евроизборите"}
{"url": "https://news.bg/int-politics/ukrayna-ochakva-ot-rusiya-barzo-i-palno-izpalnenie-na-zapovedta-na-tribunala.html", "text": "Изпълнението от страна на Русия на решението на Международния трибунал на ООН по морско право може да бъде първият сигнал за истинската готовност на руската страна за по-нататъшно уреждане на отношенията с Украйна, съобщи в събота президентът на Украйна Володимир Зеленски.\"Изпълнението на заповедта на Международния трибунал на ООН за освобождаването на заловените украински моряци и кораби от Руската федерация може да бъде първият сигнал от руското ръководство за истинска готовност за прекратяване на конфликта с Украйна\", пише той на страницата си във Фейсбук.Президентът на Украйна добави, че по този начин Москва може да предприеме стъпка към \"деблокиране на преговорите\" и решаване на този проблем по \"цивилизован начин\".Украйна очаква Русия да изпълни решението на Международния трибунал на ООН по морско право да освободи задържаните моряци в Керченския проток, коментира заместник-министърът на външните работи на Украйна Лана Зеркал.\"Очакваме Русия бързо и пълно да изпълни заповедта на Трибунала. Припомнете си, че в подобен случай - Arctic Sunrise, Русия също не взе участие, а бързо освободи хората\", пише тя във Фейсбук.", "date": "2019.05.25", "title": "Украйна очаква от Русия бързо и пълно изпълнение на заповедта на Трибунала"}
{"url": "https://news.bg/crime/v-gotse-delchev-napadnaha-meditsinski-ekip.html", "text": "При обслужване на адрес е нападнат медицински екип в Гоце Делчев , съобщава БГНЕС.Сигналът е подаден от центъра на града към 11 часа , няма информация пациентът да е психично болен.Не се съобщава за пострадали медици, има щети по линейката.От БЛС съобщават, че на 18 април са изпратили писмо до европейските си партньори от CPME заради В него се казва: \"При острия дефицит на кадри в здравеопазването заради тези проблеми ние не спираме да губим опитни специалисти. Ние продължаваме да настояваме институциите в България, които са ангажирани да оказват дисциплиниращ ефект, да бъдат максимално строги и безкомпромисни. Да не се взимат предвид смекчаващите вината обстоятелства и да има ефективни присъди\".Припомняме, на 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители днес министърът на здравеопазването и настоя разследванията да бъдат проведени по реда на бързото производство.", "date": "2019.05.25", "title": "В Гоце Делчев нападнаха медицински екип"}
{"url": "https://news.bg/politics/tsik-vidya-edinichni-problemi-s-mashini-za-vota-no-sa-uvedomeni-za-arestuvani-tehnitsi.html", "text": "В Централната избирателна комисия се проведе съвместна среща с представители на Министерството на вътрешните работи и фирмата изпълнител на обществената поръчка за машинно гласуване \"Сиела Норма\" АД във връзка с предаването на изборните книжа и материали, и машините за гласуване до избирателните секции.Към 20 часа, процесът по предаване на изборните книжа и материали, и машини за гласуване на секционните избирателни комисии протича нормално и в срок, обясни Цветомира Жекова от ЦИК.В резултат на проведената среща Централната избирателна комисия информира, че процесът по предаване на изборните книжа и материали, и машини за гласуване на секционните избирателни комисии протича нормално и в срок, съобщава ЦИК.Единични са проблемите с доставка и монтаж на машини за гласуване, обяви ЦИК след среща с ръководството на полицията и фирмата-доставчик на машини за гласуване, съобщава БНР. По-рано имаше сигнали в ЦИК за проблем с графиците на доставка до секционни комисии с твърдението, че вината за това е МВР.Директорът на ГД \"Национална полиция\" главен комисар Христо Терзийски и заместникът му старши комисар Тодор Гребенаров проведоха работна среща в ЦИК. Обсъдени са процесът на подготовка на изборните помещения за предстоящото гласуване утре и създадената организация за поемането им под охрана. Действията на служителите на МВР изцяло са съобразени с режима на работа на РИК и СИК по подготовка на секциите за гласуване. С тях се поддържа непрекъсната комуникация.Терзийски коментира, че полицията изпълнява ангажимента да охранява доставката на машините до помещенията и се съобразява с графиците на районните комисии. \"На много от местата вашите техници не знаеха, че сутринта като отидат в 6 часа и си получат машините, те смятаха, че едва ли не ще отидат в СИК-овете и изборните места, ще ги монтират и ще си заминат. Няма как да стане, при условие че не са отворени самите секции\".Веселин Тодоров, директор на фирмата доставчик \"Сиела Норма\" обяснява, че фирмата не разполага с графика, по който районните комисии предават машините на секционните. На места се налага техниците да изчакват с часове, \"този график, за който ние не знаем, никой не ни е уведомил, може би е идеален. Просто ни притеснява това, че до 12, 13, 14, 15 и 16 часа дори, на много от местата хората трябва да седят и да чакат\".\"В крайна сметка оценката е, че тръгва сравнително добре днешният ден, с една добра стиковка. Ако имаме желание и воля нещата да се случат, то ще се случи\", допълва секретарят на ЦИК Севин Солакова.По думите на председателя на ЦИК Стефка Стоева по-рано, \"продължават проблемите с полицията. Почти всички техници са \"арестувани\" и чакат. Ще пропадне инсталирането. Това ми пишат, така че тук нашите успокоителни разговори как всичко е добре, това е съобщение на моя телефон. Второ съобщение от Тодоров, аз сега ще помоля да ни пишат писма, както се общува, а не да ни пращат съобщения. Това не е начин на кореспонденция. Ние не си пишем поздравления\".От заседанието става ясно, че в община Костенец няма да бъдат доставени 2 от машините за гласуване. От фирмата доставчик са отговорили на Районната комисия, че причината за това е липсата на техник. В 24-ти РИК София е доставена една машина по-малко, допълва комисията.", "date": "2019.05.25", "title": "ЦИК видя единични проблеми с машини за вота, но са уведомени за \"арестувани\" техници"}
{"url": "https://news.bg/politics/podadeni-sa-signali-za-opiti-za-kupuvane-na-glasove-i-agitatsiya.html", "text": "БСП сигнализира за купуване на гласове от представители на ВИК-Враца в полза на ГЕРБ.Председателят на Областния съвет на БСП-Враца Ивайло Лилов и на общинския Цветелина Дамяновска подадоха сигнал до Окръжната прокуратура - Враца и МВР-Враца за нарушения в деня за размисъл.В сигнала се иска да бъде извършена проверка по сигналите, постъпили в щаба на \"БСП за България\": Лицето Николай Методиев, служител на ВиК - Враца, е предлагал на граждани сумата от 30 лв. с уговорката- на изборите за членове на Европейски парламент на 26 май 2019г. да гласуват в полза на партия \"ГЕРБ\" и преференция № 107; Началникът на местния клон на ВиК е предлагал 40 лв. на граждани, за да гласуват за ПП ГЕРБ с преференция №107.\"Моля, да разпоредите незабавна проверка по горепосочената информация, според която служители на ВиК - Враца са предлагали облаги срещу гласуване за определена политическа сила, при доказване на деянието, тъй като същото е наказуемо съгласно чл. 167 ал. 2 от Наказателния кодекс. Също така, моля, да извършите проверка по обстоятелството, че и в двата случая са ангажирани служители на едно и също дружество с над 50% държавно участие\", пишат социалистите.БСП с жалба за купуване на гласове от кмета на с. Шумата за ДПС:Председателят на БСП-Габрово Николай Григоров подаде сигнал до Районна прокуратура - Габрово, РУ \"Полиция\" - Габрово за нарушения в деня за размисъл: кметът на с. Шумата Байкал Тодоров купува гласове за ДПС. \"Предвид кратките срокове до изборния ден, моля да предприемете спешни мерки и да спрете купуването на гласове в с. Шумата.\"- се казва в жалбата.Сигнал за купуване на гласове в Плевенско:Председателя на БСП- Плевен Диана Ботева подаде сигнал до МВР - Гулянци и Районна прокуратура Никопол за получена информация за предстоящо купуване на гласове от Пламен Радков Янев, Николай Иванов Гаврилов и Иван Петров Илиев в нощта на 25 срещу 26 май 2019 г. в полза на ПП ГЕРБ. \"Отново настоявам за Вашата компетентна намеса за прекратяване на опитите за манипулиране на изборните резултати и прилагане на разписаните Ви правомощия в изборното законодателство\", пише още в сигнала.БСП-Пловдив с жалба за хаос в работата на 16-та РИК Пловдив:БСП-Пловдив подаде жалба до Районна избирателна комисия 16 - гр. Пловдив за нарушения в предизборния ден в район Южен, СУ\"Свети Константин Кирил Философ\". След подаден сигнал, че не се приема замяната на секретаря на СИК, застъпникът Ангел Стойчев Иванов е пристигнал в секцията, легитимирал се и е показал, че замяната е извършена с решение на РИК. Зам.-председател на СИК от ГЕРБ заявява, че не приема направената замяна. Той е поискал застъпникът да напусне помещението и Ангел Иванов е напуснал. Зам.-председателят е излязъл в коридора и е продължил да вдига скандал, като е заявил на служителя от полицията, че застъпникът нямал право да влиза в училището. Служителят се свърза по телефона и обяснява, че само председателят на СИК взима решение дали някой може да бъде допуснат в помещението на СИК. \"Установихме, че в целия град раздадените в предизборния ден с изборните книжа списъци на СИК и удостоверения на СИК не отговарят на утвърдените вече с решения на РИК замени, извършени преди предизборния ден. Тези пропуски водят до конфликти и проблеми в секциите, което налага извода, че има сериозни пропуски в работата на РИК-16, което ще повлияе върху законосъобразността и честността на предстоящите избори. За описаните пропуски на РИК 16 - БСП- Пловдив ще уведомим и ЦИК. Моля Ви, да предприемете своевременно нужните действия във връзка със спокойното и законосъобразно протичане на изборния ден\", пише още в жалбата.БСП с Жалба до ЦИК за агитация от страна на ПИК в полза на ГЕРБ:БСП подаде жалба до Централната избирателна комисия за това, че в деня за размисъл, информационна агенция \"ПИК\" извършва забранена предизборна агитация в полза на ПП \"ГЕРБ\" и нейния председател Бойко Борисов в електронния сайт на агенцията.В нарушение на чл. 182, ал.4 от ИК, статията прави внушение към избирателите, чрез публикувания текст и снимков материал към него, да вземат съответното решение да подкрепят в изборите за членове на ЕП, които ще се проведат в утрешния ден 26 май 2019 г., партията, която Борисов представлява. Статията започва с :\"Информираният избор е ключов за взимане на решение за всяко едно действие в живота. Затова Ви показваме, как се е променила България през последните няколко години....\" и следва богат набор от снимки, които изобразяват различни публични обекти и строителни площадки, които са започнати или реализирани от правителството.БСП сигнализира ЦИК и че информационна агенция \"ПИК\" извършва забранена предизборна агитация и същевременно накърнява добрите нрави, честта и доброто име на кандидатите от листата за членове на ЕП, както и на представляващия коалицията, която ги издига - Корнелия Нинова. В електронния сайт на агенцията е публикувана подробна и обширна статия със заглавие: \"Корупционен скандал: Корнелия Нинова лъсна в аферата \"Хохегер\", разтърсила Австрия\".В нарушение на чл. 182, ал.4 от ИК статията прави негативно внушение към избирателите и негативна предизборна агитация чрез публикуване на неверни текстове, клеветнически твърдения, петнящи честта и доброто име на Корнелия Нинова и съответно листата с кандидатите за членове на ЕП- с цел да разколебаят гласоподавателите, които биха подкрепили коалицията и нейните кандидати. \"Моля, да предприемете съответните законосъобразни действия спрямо нарушителя и материалът да бъде премахнат от електронната страница на агенция \"ПИК\", както и да наложите съответната имуществена санкция по смисъла на чл. 480, ал.2 от ИК - глоба от 2000 до 5000 лева\", се казва още в двата сигнала.", "date": "2019.05.25", "title": "Подадени са сигнали за опити за купуване на гласове и агитация"}
{"url": "https://news.bg/int-politics/zigmar-gabriel-se-otteglya-ot-politikata.html", "text": "Бившият германски външен министър и бивш председател на Социалдемократическата партия на Германия (СДП) Зигмар Габриел реши да напусне политиката в края на настоящия законодателен период, който изтича през 2021 г., съобщава ТАСС, цитирайки Tagesspiegel.Според вестника, Габриел е информирал тримата председатели на регионалните звена на СДП в началото на май за решението си. На следващите избори за Бундестаг той няма да участва в парламента.Според Tagesspiegel, бившият лидер на социалдемократите не е искал публично да обявява своя ход преди изборите за Европейски парламент, за да не предизвика объркване в редиците на партията.През 1999 г., 40-годишният тогава Габриел става един от най-младите премиери, ръководещи правителството на Долна Саксония, но след четири години социалдемократите, оглавявани от него, претърпяват сериозно поражение на регионалните избори и губят една трета от гласовете.Партията решава да назначи Габриел на нова длъжност - комисар по поп културата. На тази длъжност Габриел дори получава прякора Зиги Поп по аналогия с музиканта Иги Поп.Две години по-късно той за първи път участва в изборите за Бундестаг и следвайки резултатите си става член на германския парламент. През 2005-2009 г. той е министър на околната среда, природата и безопасността на реакторите в \"черно-червеното\" правителство на Ангела Меркел.През 2009 г., след загубата на СДП на парламентарните избори, Габриел става председател на партията и заема този пост в продължение на седем години - толкова дълго време най-старата немска партия не е водена от никого след Вили Бранд.Според наблюдатели в предишната \"голяма коалиция\" (блок от Християндемократически и Християнсоциални съюзи (ХДС/ХСС) и СДП), в който Габриел е министър на икономиката, заместник-канцлер и след това министър на външните работи, той постига известен успех.По-специално, той практически спасява търговското споразумение с Канада (CETA), постига номинацията на Франк-Валтер Щайнмайер съвместно с кандидата на ХДС / ХСС за президент на Германия.За него обаче няма място в новата \"голяма коалиция\", сформирана след парламентарните избори през 2017 г. В началото на  на канцлера Ангела Меркел.", "date": "2019.05.25", "title": "Зигмар Габриел се оттегля от политиката"}
{"url": "https://news.bg/world/izrigna-vulkanat-agung-v-bali.html", "text": "Вулкан изригна на индонезийския остров Бали, причинявайки няколко нощни анулирания на полети до и от Австралия, когато облакът от пепел се издигна в небето, съобщава \"Ройтерс\".Вулканът на планината Агунг е изхвърлил лава и скали на разстояние от около 3 км, като пепелта е падала над десетки села, коментират официални лица. Няма съобщения за жертви.Полети на Qantas Airways, JetStar и Virgin Airlines, функционират нормално. Международните полети са възобновени в събота, но пътници с отменени полети съобщават чрез социалните медии за продължаващи затруднения.Туристите и местните жители са предупредени да избягват непосредствено района около Агунг, тъй като има периодична вулканична дейност.Властите разполагат с 50 000 маски като предпазна мярка, въпреки че нивото за тревога на вулкана остава непроменено и няма евакуации.Снимки на Агунг през нощта показват колона от пепел и нажежена лава в кратера на вулкана, който се издига величествено над източната част на Бали на височина малко над 3000 метра.В края на 2017 г. властите повишиха нивото на тревога за Агунг след скок в активността, предизвиквайки евакуации и хаос тогава. Оттогава нивото на бдителност е намалено, но изригвания на Агунг от време на време прекъсват полетите.При голямо изригване през 1963 г. за загинали повече от 1000 души и са разрушени няколко села.Бали, известен със сърф, плажове и храмове, привлича около 5 милиона посетители годишно.", "date": "2019.05.25", "title": "Изригна вулканът Агунг в Бали"}
{"url": "https://news.bg/crime/napadatelyat-na-meditsite-v-gotse-delchev-e-priet-v-blagoevgradskata-bolnitsa.html", "text": "Нападателят на медиците в Гоце Делчев е приет в благоевградската болница. След консултация с психиатър може да бъде настанен в специализирано отделение, съобщава БГНЕС.30-годишният Николай Пилев е транспортиран в 16 и 15 часа днес до МБАЛ-Благоевград. Той е бил под въздействието на успокоителни и е охраняван от полицаи. По сведения на пристигналите на адреса, нападателят бил агресивен, а шофьорът се е уплашил и е казал: \"Добре, че нямаше оръжие\", съобщава НоваТВ.В линейката са били още фелдшер и медицинска сестра, която е дърпана за ръката от Пилев, за когото няма данни за психично заболяване, но има съмнения, че е наркозависим.", "date": "2019.05.25", "title": "Нападателят на медиците в Гоце Делчев е приет в благоевградската болница"}
{"url": "https://news.bg/politics/kam-momenta-v-tsik-nyama-zhalbi-i-signali-za-grubi-narusheniya-v-denya-za-razmisal.html", "text": "Към момента в ЦИК няма жалби и сигнали за груби нарушения в днешния ден за размисъл. Забранени са политическата агитация и представянето на социологически проучвания, съобщава БНР.Говорителят на комисията Александър Андреев уточни, че сигнали за покупко-продажба на гласове трябва да се подават в прокуратурата.В 00.00 часът българско време започва гласуването в избирателната секция за българите в Австралия. Сред първите, в които ще се гласува, са и секциите в Южна Корея и Япония. Последни в чужбина ще започнат изборния ден най-западните секции в САЩ и Канада.\"При всички случаи ние разглеждаме жалби, но голяма част от тях са от вчерашния ден и предходните няколко дни, защото в рамките на срока ние трябва да се произнесем. За момента за нас основното внимание е насочено към тези, които нарушават деня за размисъл, но и към подготовката на самите избори\", коментира Андреев.", "date": "2019.05.25", "title": "Към момента в ЦИК няма жалби и сигнали за груби нарушения в деня за размисъл"}
{"url": "https://news.bg/disasters/palezh-povredi-dzhamiya-v-germaniya.html", "text": "Джамия в германския град Хаген е била сериозно повредена по време на палеж в събота, съобщиха германски и турски медии.Инцидентът се е случил, когато мъж запали боклук в близост до джамията. Пожарът не е взел жертви. Според ръководителя на настоятелството на джамията в Хаген - Омер Орал, входът на сградата и \"цялото вътрешно обзавеждане са разрушени\" в огъня.Орал каза пред \"Анадолската агенция\", че полицията разследва случая и търси човек, който е бил записан от камери за сигурност \"изваждайки нещо от джоба си\" близо до джамията.Инцидентът, насочен срещу мюсюлманската общност, идва два месеца след стрелба в джамия в Крайстчърч, Нова Зеландия, която доведе до 50 смъртни случая.", "date": "2019.05.25", "title": "Палеж повреди джамия в Германия"}
{"url": "https://news.bg/world/vyal-protest-vav-frantsiya-na-zhaltite-zhiletki.html", "text": "Едва 1 200 души се включиха в днешния традиционен съботен протест за 28 път на \"жълтите жилетки\", съобщи в. \"Фигаро\".За цяла Франция едва 3 200 души са протестирали срещу социалната и икономическата политика на президента Еманюел Макрон.На първата демонстрация - на 17 ноември миналата година излязоха над 280 000 души.За Париж и в Амиен се съобщава за сблъсъци с полицията, която използва сълзотворни гранати.", "date": "2019.05.25", "title": "Вял протест във Франция на \"Жълтите жилетки\""}
{"url": "https://news.bg/politics/den-za-razmisal-2.html", "text": "Днес е денят за размисъл преди вота за членове на Европейския парламент.Политическата агитация в деня за размисъл и в деня на изборите остава забранена. Остава забраната и за разпространение на резултатите от социологическите проучвания преди края на изборния ден.Недопустимо е разпространяването на нови агитационни материали, както и унищожаването на материали, поставени в съответствие със законовите изисквания на местата, определени от кмета на съответната община.Има забрана и за използването на общинския и държавния транспорт за агитация както в течение на цялата 30-дневна информационна кампания, така и в съботата, определена за размисъл.От ЦИК припомнят, че избирателите имат право да изберат как да гласуват - машинно или с хартиена бюлетина. Ако предпочетат гласуването с бюлетина те трябва да помнят, че тя се попълва със знак \"V\" или \"X\", задължително със син химикал.Ако гласоподавател допусне грешка и отбележи една партия или коалиция, но две преференции, бюлетината ще бъде валидна, но само в частта си за съответната политическа сила.", "date": "2019.05.25", "title": "Ден за размисъл"}
{"url": "https://news.bg/int-politics/sadiya-blokira-usd1-mlrd-za-stenata-s-meksiko.html", "text": "Съдията на Окръжния съд на Съединените щати Хейууд Джилиам издаде предварителна заповед, която блокира  от различни проекти на Министерството на отбраната за изграждането на стената на мексиканската граница, съобщи \"Политико\".Според решението обаче строителството ще бъде ограничено \"само в определени гранични райони в Тексас и Аризона\", а администрацията ще може да изтегли средства от други източници. По-рано този месец , като настоява, че това няма да повлияе на готовността на американската армия., че решението на администрацията да заобиколи Конгреса в осигуряването на средствата за стената \"не съвпада с принципите на изначалното разделение на властите, датиращи от най-ранните дни на нашата република\".Американският президент Доналд Тръмп обяви извънредна ситуация през февруари, за да осигури около $8 млрд. за стената по южната граница.", "date": "2019.05.25", "title": "Съдия блокира $1 млрд. за стената с Мексико"}
{"url": "https://news.bg/int-politics/gartsite-zalagat-na-opozitsionnata-nova-demokratsiya.html", "text": "Две проучвания на общественото мнение, публикувани в петък, последният ден на кампанията преди изборите за Европейски парламент в неделя, дадоха на консервативната опозиция силна преднина пред управляващите левичари, разкрива в. \"Катимерини\".Според Марк, който е провел анкета от името на телевизия \"Антена\", опозицията \"Нова демокрация\" води с 29,4% от гласовете за Европейския парламент в неделя, пред 22,2% от СИРИЗА.На трето място се наблюдава лявоцентристко Движение за промяна (KINAL) с 6,6%, следвано от неонацистката Златна зора с 5,4 и Гръцката комунистическа партия (KKE) с 4,8%.Броят на нерешилите избиратели достигна значителни 12,2%.Междувременно MRB за Star TV, посочи, че Нова демокрация води над СИРИЗА с 29% срещу 22,5% от гласовете в неделя.Движение за промяна отново е на трето място в това проучване на общественото мнение с 6,8%, изпреварвайки Златна зора и комунистите с 6%.", "date": "2019.05.25", "title": "Гърците залагат на опозиционната Нова демокрация"}
{"url": "https://news.bg/weather/slantse-probiva-oblatsite-2.html", "text": "Днес над България ще е предимно слънчево. След обяд, главно над източните и планинските райони от страната, отново ще се развива купеста и купесто-дъждовна облачност и на места там ще превали и прегърми. Ще духа умерен до силен поривист западен вятър. Максималните температури ще са предимно между 22° и 27°.Това съобщават от НИМХ.Преди обяд в планините ще е предимно слънчево, но ветровито. Ще духа умерен, по високите и открити части - силен вятър от запад-северозапад. След обяд ще се развива купеста и купесто-дъждовна облачност и на много места ще превали и прегърми. Максималната температура на височина 1200 метра ще е около 15°, на 2000 метра - около 10°.Преди обяд над Черноморието ще бъде предимно слънчево, но след пладне ще се развива купеста и купесто-дъждовна облачност и ще има валежи, по северното крайбрежи - придружени с гръмотевици. Ще духа умерен до силен поривист западен вятър. Максималните температури ще са между 20° и 23°. Вълнението на морето ще е 1 - 2 бала. Температурата на морската вода е 16° - 20°.", "date": "2019.05.25", "title": "Слънце пробива облаците"}
{"url": "https://news.bg/world/treti-den-maraton-na-izborite-za-evropeyski-parlament.html", "text": "Трети ден маратон на изборите за Европейски парламент. Днес Словакия, Латвия, Малта и отвъдморските територии на Франция гласуват. Изборите в Чехия, започнали в петък, 24 май, продължават втори и последен ден.Евровотът в Общността започна в четвъртък и ще приключи в неделя вечерта, когато ще бъдат обявени първи резултати. В четвъртък гласуваха Великобритания и Холандия, а в петък Ирландия и Чехия.Въпреки че резултатите ще бъдат съобщени в края на седмицата, в Холандия публикуваха екзитпол.. Тя събира 18% и получава пет места. Втора е Народна партия за свобода и демокрация на премиера Марк Рюте. Партията е подкрепена от 15% и ще изпрати четирима евродепутати. Християндемократите са трети с 12% и четири места. Изненадващо слабо се представиха от \"Форум за демокрация\" на популиста Тиери Боде, които бяха фаворити според социологическите проучвания. Партията получи 11% и 3 места. Още 6 партии си разпределят останалите места от общо 26, които Холандия получава в Европейския парламент.В сравнение с 2014 г., когато печелят 9 места, евроскептиците в Холандия губят едно място пет години по-късно и сега имат общо 8.Словакия избира 13 евродепутати. След излизането на Великобритания страната ще получи още едно място (общо 14). Прагът за влизане в парламента е 5%. Гласуването започна в 07,00 часа и ще продължи до 22,00 часа местно време. Над 4 милиона души имат право на глас. През 2014 г. избирателната активност е била 13,05%.Социологическите проучвания отреждат първото място за \"Смер - социална демокрация\" (\"Посока - социална демокрация\"), която ще получи 21,8% и 3 места. Втора е Народна партия \"Наша Словакия\"с 2 места (12%), трета е \"Свобода и солидарност\" с 2 места (11,85%), а четвърти са \"Обикновени хора и независими личности\" пак с 2 места (10%). Очакванията са евроскептиците да спечелят общо 6 места в сравнение със само едно през 2014 г.Латвия избира 8 депутати. Прагът за влизане в ЕП е 5%. Секциите отвориха врати в 06,00 часа и гласуването ще приключи в 19,00 часа местно време. 1,5 милиона души имат право на глас. През 2014 г. избирателната активност беше 30,24%. Проучванията показват, че Социалдемократическата партия ще спечели най-много места. Тя ще вземе 2 места или 19%. Втори и трети с по едно място са \"Ново единство\" и Национално обединение. Още четири партии ще спечелят по едно място. През 2014 г. евроскептиците вкараха един евродепутат, както се очаква и на тези избори.Малта избира шестима евродепутати. Няма праг за влизане в европарламента. Избирателният ден ще продължи от 07,00 часа до 22,00 часа местно време. Над 370 000 души имат право на глас. През 2014 г. избирателната активност беше 74%. Прогнозите са две партии да си поделят местата. Управляващата Лейбъристка партия ще получи четири места, а Националистическата партия - 2 места. Малката държава няма да изпрати евроскептици в Европейския парламент.", "date": "2019.05.25", "title": "Трети ден маратон на изборите за Европейски парламент"}
{"url": "https://news.bg/world/proevropeyskite-sili-vodyat-v-irlandiya-zelenite-s-iznenadvasht-rezultat.html", "text": "Проевропейските сили водят на изборите за Европейски парламент в Ирландия след проведения вчера вот, съобщава АФП.Екзитпол показва, че проевропейската партия на ирландския премиер Лио Варадкар Фина гейл, която подкрепя по-голяма интеграция на ЕС, води след гласуването.Първите резултати са публикувани след , които подкрепят ЕС. Там се очакваше вотът да бъде спечелен от популистите.Екзитполът за телевизионните канали RTE и TG4 показва, че кандидатите на Фине гейл водят в два от трите избирателни окръга, докато Зелените отчетоха най-доброто си представяне и се изкачиха на трета позиция. Зелените са на път да спечелят в Дъблин.На първо място е Фине гейл с около 28%, втори са Фина фойл с 15% и изненадващо на трета позиция са Зелените с близо 15%, които увеличават подкрепата си с около 10%.Ирландия гласува за 11 евродепутати. Ще получи още две места, когато Великобритания напусне ЕС. Зелената партия може да получи три места в Европейския парламент. На местните избори Фине гейл и Фина фойл се борят за челната позиция с около 23% подкрепа и за двете партии. Има \"зелена\" вълна и на местния вот, която може да се окаже решаваща за управлението в страната. ", "date": "2019.05.25", "title": "Проевропейските сили водят в Ирландия, Зелените с изненадващ резултат"}
{"url": "https://news.bg/bulgaria/obsht-registar-na-detsata-v-risk-iska-psiholog.html", "text": "Агресивно дете тормози съучениците си. Детето сменя трето училище. Майката отказва да премести детето в индивидуална форма на обучение, стана ясно от коментара на Илияна Иванова, директор на 45-то училище пред Нова телевизия.С детето е работел ресурсен учител и училищния психолог, обясни директорката. Родителят обаче отказал с детето да се занимава психолог. Детето има право на обучение, по думите й. А самото дете проболо друго с молив. Друг съученик е одраскан.Иван Игов, психолог, предполага, че проблемът може да е психиатричен. В постъпване в училище излизат наяве много проблеми. В конкретния случай детето може да страда от лека форма на аутизъм. Родителят трябва да приеме проблема, според него.Няма общ регистър на децата в риск, каза Игов. Такова нещо трябва да се случи скоро, категоричен е той. Идеята за такъв регистър е имало в стратегията за детето, която според психолога, е използвана за предизборна цел.Трябва да има институционален механизъм, който да задължи родителя да се направи професионално обследване на проблемните деца. С тях трябва да се работи, защото тези деца имат бъдеще, категоричен е експертът.", "date": "2019.05.25", "title": "Общ регистър на децата в риск иска психолог"}
{"url": "https://news.bg/world/videoto-predizvikalo-politicheskiya-trus-v-avstriya-e-zhurnalistichesko-razsledvane.html", "text": "Адвокат във Виена разкри, че компрометиращото видео, което доведе до оставката на вицеканцлера и лидер на Австрийската партия на свободата Хайнц-Кристиан Щрахе, е част от журналистическо разследване, пише австрийският вестник \"Куриер\", като се позовава на писмо.Йохан Гуденус, бившият заместник-председател на популистката партия, който също е на видеото, коментира, че адвокат от Виена и посредник от Германия стоят зад видеото. Адвокатската колегия във Виена проверява информацията.\"Куриер\" пише, че с радио OE1 са получили необичайно писмо. В него се отбелязва, че \"видеото от Ибиса е проект, вдъхновен от идеите на гражданското общество с използване на методи на разследващата журналистика\".Допълва се, че скритата камера е част от журналистически разследвания за разкриване на нарушения. Пояснява се, че действията са защитени от свободата на словото.Но вестникът отбелязва, че не е ясно дали адвокатът е имал журналистическа карта и дали е публикувал някакви материали преди.В писмото пише още, че не са извършени незаконни действия.Вчера Щрахе внесе съдебна жалба срещу трима души, които са замесени в създаването на видеото. Той е подал жалба срещу адвокат от Виена, детектив и жената, вкарала Щрахe в клопката. Той отрече, че има видео, на което взема наркотици и прави секс.Скандалът доведе до политическа криза. Правителството ще бъде подложено на вот на недоверие в понеделник.Коалицията между Австрийската народна партия и Австрийската партия на свободата се, където на среща в Ибиса, Испания, жена е предложила на Щрахе да даде пари на партията, а в замяна той щял да предложи доходоносни обществени поръчки. По-късно политикът заяви, че жената е рускоговорящ латвийски гражданин и добави, че целият разговор е бил капан. управлението на партията.Австрийският президент", "date": "2019.05.25", "title": "Видеото, предизвикало политическия трус в Австрия, е журналистическо разследване"}
{"url": "https://news.bg/world/nato-bori-ruskata-yadrena-zaplaha-s-nova-strategiya.html", "text": "НАТО прие нова стратегия за борба с руската ядрена заплаха.Германският вестник \"Велт ам зонтаг\" цитира генералния секретар Йенс Столтенберг, който е разкрил, че новата военна стратегия на НАТО е приета тази седмица в отговор на \"ядрената заплаха на Русия\".Столтенберг подчертава, че \"понякога е необходимо да се създадат нови военни концепции\", за да се поддържа сигурността на Алианса.Силата на НАТО е, \"когато ние можем да направим промени, когато е нужно\", поясни той и добави, че новата военна стратегия е \"за значително подобряване на нашите военни възможности в трудни времена\", отколкото да се \"успокои президентът на САЩ Доналд Тръмп\".Тръмп многократно призовава страните членки на НАТО да увеличат разходите за отбрана до най-малко 2% от БВП.Столтенберг заяви в четвъртък на конференция за киберсигурност в Лондон, че НАТО няма да се поколебае да използва всички необходими средства за отговор срещу кибератаки. Той каза още, че представители на НАТО са се съгласили, че кибератака може да задейства Член 5 от основополагащия договор, който предвижда атака срещу една държава се възприема като нападение срещу всички страни членки на Алианса.", "date": "2019.05.25", "title": "НАТО бори руската ядрена заплаха с нова стратегия"}
{"url": "https://news.bg/world/tramp-i-melaniya-na-chetiridnevna-darzhavna-vizita-v-yaponiya.html", "text": "Президентът на САЩ Доналд Тръмп и първата дама Мелания Тръмп са на четиридневно посещение в Япония. Визитата започва днес в Токио, информира ДПА.Той ще се срещне с японския премиер Шиндзо Абе и с новия император на Япония Нарухито. Тръмп и съпругата му са първите държавни гости на Япония, откакто . Белият дом съобщава, че посещението идва в \"исторически момент за Япония\" и демонстрира, че съюзът между Токио и Вашингтон никога не е бил по-силен.Американският лидер написа в \"Туитър\" от президентския самолет Air Force One, че очаква да се срещне с японския император и да обсъди търговските и военни отношения с премиера Абе.Двамата лидери ще проведат разговори в понеделник. Очаква се да разговарят за търговията и КНДР.Високопоставен американски представител заяви, че ще бъдат съобщени някои неща по време на визитата, но не разкри подробности. Източникът поясни, че целта на посещението не е задълбочаване на търговските отношения, а по-скоро Тръмп ще е гост на японското императорско семейство. Президентът на САЩ ще се срещне с Нарухито и императрица Масако в понеделник. Вечерта ще бъде организиран държавен банкет.В неделя Тръмп и Абе ще играят голф и ще гледат сумо мач.Междувременно американският държавник написа в \"Туитър\", че \"истинската търговска война започна преди 30 г. и ние изгубихме. Това е нова светла епоха, епохата на просвещението. Повече няма да губим\".", "date": "2019.05.25", "title": "Тръмп и Мелания на четиридневна държавна визита в Япония"}
{"url": "https://news.bg/world/irlandtsite-ulesniha-razvodite-na-referendum.html", "text": "Мнозинството ирландци улесниха развода на референдум, показва екзитпол резултатът на Red C за RTÉ и TG4.87% са подкрепили промени в конституцията, които премахват някои ограничения и улесняват развода. 12% са гласували против, а 1% отказват да съобщят как са гласували.Въпросът на референдума включваше два казуса за развода. Първият се отнасяше до това колко дълго двойката трябва да е била разделена преди да подаде документи за развод и вторият се отнасяше до признаване на разводите с чужденец.Гласуване с \"да\" на референдума означава, че в конституцията повече няма да се изисква някой да е живял разделен от съпруга/съпругата си за период най-малко 4 г. преди да подаде документи за развод.", "date": "2019.05.25", "title": "Ирландците улесниха разводите на референдум"}
{"url": "https://news.bg/world/nyama-postradali-balgari-pri-eksploziyata-v-lion.html", "text": "Няма пострадали български граждани , Франция, съобщиха от Министерството на външните работи.По данни на френския Координационен център за борба с тероризма няма данни за пострадали български граждани при експлозията на пешеходната улица в град Лион.Вчера около 17,30 ч. в центъра на френския град избухна взривно устройство. Френската полиция издирва заподозрян за експлозията.До момента сведенията са за 13 леко ранени.Посолството на България в Париж е в контакт както с френските власти, така и с българската общност в Лион.При необходимост от съдействие българските граждани могат да се свържат с посолството ни в Париж на дежурен телефон: 0033 1 45 51 85 90", "date": "2019.05.25", "title": "Няма пострадали българи при експлозията в Лион"}
{"url": "https://news.bg/world/iran-zaplashi-da-potopi-boynite-korabi-na-sasht-sas-sekretni-orazhiya.html", "text": "Иран може да потопи американските бойни кораби в Персийския залив с ракети и \"секретни оръжия\". Това предупреди ирански военен представител, цитиран от полуофициалната агенция Mizan, предаде \"Ройтерс\".В петък САЩ обявиха, че ще разположат допълнителни 1500 войници в Близкия изток за засилване на отбраната срещу Иран. Вашингтон обвинява Революционната гвардия на Ислямската република за \"Америка...изпрати два бойни кораба в региона. Ако направят и най-малката глупост, ние ще изпратим тези кораби на дъното на морето заедно с екипажа и самолетите им, използвайки две ракети и две нови секретни оръжия\", предупреди генерал Мортеза Корбани, съветник на иранското военно командване.Западни експерти коментират, че Иран често преувеличава военния си потенциал, въпреки че Западът е обезпокоен от развитието на ракетната програма на Техеран и конкретно за балистични ракети.Междувременно външният министър на Иран Мохамед Джавад Зариф предупреди, че решението на САЩ за увеличаване на военното си присъствие в Близкия изток е \"заплаха за световния мир и стабилност\". Дипломатът обвини Вашингтон в използване на безоснователни твърдения срещу Техеран, за да оправдае агресивната си политика.", "date": "2019.05.25", "title": "Иран заплаши да потопи бойните кораби на САЩ със \"секретни оръжия\""}
{"url": "https://news.bg/bulgaria/ulesnyavat-dvizhenieto-zaradi-ochakvan-natovaren-trafik-v-nedelya.html", "text": "Улесняват движението заради очакван натоварен трафик в неделя.Утре от 12 ч. до 20 ч. се спира движението на камионите над 12 тона по автомагистралите и най-натоваренитe пътища. За улеснение на трафика и повишаване безопасността на движение в участъците с ремонт на автомагистралите \"Тракия\" и \"Хемус\" има две ленти за София и една за Бургас и Варна.Агенция \"Пътна инфраструктура\" апелира шофьорите да карат разумно и със съобразена скорост, да спазват правилата за движение и да не използват аварийните ленти. Емоционалното шофиране не гарантира по-кратко пътуване, но застрашава живота и здравето на всички останали, които спазват правилата.В участъците с ремонт на АМ \"Хемус\", в района на виадуктите при 19-ти км /виадукт \"Потоп\"/, при 36-ти и 37-ми км /виадукт \"Коренишки дол\"/ и при 51-ви километър, от 10 ч. в събота - 25 май, до 10 ч. в понеделник - 27 май, когато много хора ще пътуват към столицата, ще има две ленти за София и една за Варна.В пиковите часове при интензивен трафик е възможно по-бавно предвижване в участъците с ремонт на АМ \"Хемус\" и поради това шофьорите е необходимо да предвидят повече време за пътуване и да не предприемат рискови изпреварвания.Обновяването на виадуктите и тръбата за София на тунел \"Витиня\", изграждани преди повече от 30 години, е наложително и трябва да бъде направено, за да се пътува след това по-удобно и безопасно, поясняват от АПИ.На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър. За улеснение на трафика от 10 ч. в събота - 25 май, до 10 ч. в понеделник - 27 май, в района на участъците с ремонт ще има две ленти за София и една Бургас. На обектите се работи изключително интензивно, за да може ремонтните дейности на АМ \"Тракия\" да приключат преди началото на активния туристически сезон.Алтернативен маршрут на АМ \"Тракия\" в посока Бургас е Подбалканският път I-6, а на АМ \"Хемус\" в посока Монтана и Видин - проходът \"Петрохан\" и Искърското дефиле.За улеснение на трафика през Владая и повишаване на пътната безопасност на 26 май ще има две ленти за влизащите в София по път I-1 (Е-79).По този начин пристигащите в столицата шофьори ще могат да пътуват по- удобно и безопасно. Алтернативен маршрут на първокласния път през Владая е АМ \"Струма\".", "date": "2019.05.25", "title": "Улесняват движението заради очакван натоварен трафик в неделя"}
{"url": "https://news.bg/bulgaria/katastrofa-s-nyakolko-avtomobila-zadrasti-tsarigradsko-shose.html", "text": "Катастрофа с няколко автомобила причини задръствания по \"Цариградско шосе\" в столицата в района на бившия хотел \"Плиска\", съобщава БНР.Микробус и две леки коли са се ударили. Няма пострадали хора. Нанесени са само минимални щети.18 души са пострадали при 14 катастрофи през изминалото денонощие на територията на страната. На територията на София е имало 23 леки и 2 тежки катастрофи. Двама души са ранени.От началото на месеца са загинали 29 души и 506 са ранени при 391 произшествия. От началото на 2019 г. общо са загинали 172 души, а 2703 души са ранени при 2134 катастрофи.При сравнение с реалните данни за загиналите (187) през същия период на 2018 г. се отчитат 15 (петнадесет) по-малко загинали участници в движението по пътищата през 2019 г.", "date": "2019.05.25", "title": "Катастрофа с няколко автомобила задръсти \"Цариградско шосе\""}
{"url": "https://news.bg/world/devet-sa-veche-zhertvite-na-pretapkaniya-s-hora-everest.html", "text": "В петък още двама алпинисти са загинали под връх Еверест. Така общият брой на загиналите от миналата седмица достигна девет души, което е повече от 2018 г. (петима загинаха през изминалата година).Инцидентите са станали на фона на задръстванията в близост до върха, след като рекорден брой хора са предприели изкачването въпреки призивите за ограничаване на броя на разрешителните за катерене. Почти всички са загинали при слизане от най-високия връх в света.Експерти обясняват, че тази година е особено натоварена, защото метеорологичните условия предоставят само два периода от по пет дни, които позволяват покоряване на върха.Непалските власти са издали разрешителни на рекорден брой чужденци - 381 души. Те са придружавани най-малко от една шерпа (някои екипи имат по двама шерпи), което означава над 800 души да изкачат Еверест в рамките на няколко дни.Обикновено има между 7 и 12 дни с добро време. През 2018 г. имаше безпрецедентни 11 поредни дни, което позволи рекорден брой изкачвания.Алън Арнет, американски блогър и хроникьор на събитията по склоновете на Еверест, коментира, че \"всеки споделя прогнозите за времето и в крайна сметка всички тръгнаха да покоряват върха по едно и също време\". Арнет изкачи Еверест през 2011 г.\"Човешкото тяло не е приспособено да оцелява на височина над 7900 метра. С всяка изминала минута силите ти отслабват\", отбеляза Арнет и допълни, че тълпите със сигурност са фактор за тези смъртни случаи.Общо 19 души са загинали при покоряването на шест осемхилядника (Еверест, Чо Ою, Анапурна, Макалу, Канченджунга и Лхотце) този сезон, обяви Арнет.", "date": "2019.05.25", "title": "Девет са вече жертвите на претъпкания с хора Еверест"}
{"url": "https://news.bg/press/broim-hilyadarka-za-lyatna-zanimalnya-kilogramat-veche-ne-e-sashtiyat.html", "text": "България е все по-близо до приютяването на най-новия завод на водещия световен автомобилостроител Volkswagen (VW). Турция е единственият останал конкурент на страната ни, твърди синдиката на служителите на Skoda, цитиран в Bloomberg Terminal, пише Investor.bg.Предимствата на двете страни се изразяват най-вече в евтината работна ръка. Съществена обаче е разликата в държавното управление и инфраструктурата. Ако от Анкара лъха несигурност с оглед последните събития около местния вот, то София наскоро прие председателството на съвета на ЕС. От друга страна България не разполага с инфраструктурата на Турция, така че аргументите \"За\" и \"Против\" нарастват.От понеделник тази седмица светът на науката, а за да сме честни, това означава цялото човечество, живее в нова ера. В която основните мерни единици в Международната система за единиците (СИ) не са дефинирани с физически еталони. Новите определения за \"килограм\" (тегло), \"ампер\" (електрическо напрежение), \"келвин\" (температура) и \"мол\" (плътност) бяха предложени от Международния комитет за мерки и теглилки през ноември 2018 г. и одобрени единодушно от делегатите на 60-те страни-членки (сред които и България) на тогавашната Генерална конференция на организацията, която се провежда на всеки четири до шест години в Париж. И съгласно влязлото в сила по цял свят от 20 май решение на световните учени, числовата стойност на килограма вече се определя от константата на Планк от квантовата механика, а не спрямо теглото на пазения от 130 години в сейф под похлупак в Париж платинено-иридиев еталон.Работещите родители ще трябва да броят средно хилядарка за лятна занималня на децата си, ако баба, дядо или комшийката не могат да ги гледат през ваканцията, показа проверка на \"Монитор\". Срещу тази сума детските центрове ще забавляват хлапетата с различни игри и ще им помагат да затвърдят учебния материал.Целодневното посещение в занималня в столицата за един месец излиза между 230 и 380 лв. Ваканцията на учениците от 1-ви до 4-ти клас започва с деня на детето и продължава до 15 септември. Това означава, че родителите ще трябва да приготвят между 700 и 1200 лв. за занималнята през целия период. В таксите обаче не са включени обядът на хлапетата, ежедневни екскурзии, посещения в кина, галерии, театри или пък различни спортове. Това води до значително повишаване на сумата, която родителите ще трябва да заделят за своетд дете.Защо след превземането на Полтава идеологът на Холокоста прибира в щабквартирата си в града съкровището на хан Кубрат и дни наред го разглежда предмет по предмет, сякаш търсейки нещо много специално? Този въпрос не дава мира нито тогава - преди повече от 70 години, нито днес. Над него са си блъскали главите както шефът на Полтавския музей, пазител на безценните реликви по онова време, който бил принуден за 10 минути да събере златото в чували и да го предаде на нациста, така и охраната на вездесъщия Алфред Розенберг, на която било разпоредено муха да не прехвърча, докато той гледа предметите.На този светъл празник няма да коментирам за втори път поведението на политиците, които пак се наредиха преди нас на шествието. Ще кажа само, че безобразието се превръща в традиция. През тази година имах много време да мисля защо се получава така и стигнах до извода, че те не са злонамерени. Повечето от политиците просто никога преди да станат политици не са участвали в шествието и затова не знаят традиционния ред. Разбира се, имаше и изключения. Нашият приятел Явор Нотев, който е бил винаги с нас отпреди да стане политик, се опита да ги вразуми, но както ще чуете след малко в поздравителното ми слово - култура и духовност не се наливат насила. Винаги традиционният ред е бил следният - най-отпред върви българското духовенство, което и сега е сред нас, след него вървим ние, а после цялото българско гражданство, което обича светлия празникПървите индивидуални финансови резултати на публичните дружества в България показват известно забавяне на темповете на растеж при някои, но ускоряване при други. И макар те да не са напълно представителни за целия бизнес, все пак дават сигнал накъде се движи той. Ако обаче логичното очакване е резултатите да се отразяват и в цените на акциите, то това не винаги се случва.На фондовата борса в София сякаш времето е спряло и летаргията се е настанила на нея с пълна сила. А представянето на публичните компании и цените на акциите им са важни, тъй като в тях са инвестирани не малка част от активите на пенсионните фондове, които един ден трябва да осигурят достойни старини на осигуряващите се, като компенсират намалената държавна пенсия.В нашия българския език народът е откривал спасението. Не рядко преследвана и обругавана, българската писменост се е превърнала в наш щит, продължи президентът.С днешната все по-напредваща глобализация всяка година угасват езици, а с тях чезнат култури, всяка осакатена и забравена дума отнема не само от националната, а и от световната съкровищница, с нея си отива част от цивилизацията. Ние сме призвани да пазим езика, защото нашата, българска кирилица е нашият най-ценен дар към световното културно наследство, заяви президентът пред множеството на тържеството пред Националната библиотека \"Свети свети Кирил и Методий\".Държавният глава се обърна и към генералния директор на ЮНЕСКО Одри Азуле, която е специален гост на тържеството. Той ѝ благодари, че в днешния вълнуващ ден е на празника, за да сподели уникалния празник на един народ на духа, приел просветата, културата и писмеността за висша ценност.Вярвам, че вашата визита е признание за приноса на България към световното културно богатство, заяви Румен Радев.", "date": "2019.05.25", "title": "Броим хилядарка за лятна занималня, Килограмът вече не е същият"}
{"url": "https://news.bg/int-politics/tramp-preskacha-kongresa-zaradi-orazheynata-sdelka-s-riyad.html", "text": "Държавният секретар на САЩ Майкъл Помпео уведоми Конгреса, че американският президент Доналд Тръмп възнамерява да използва извънредни правомощия, за да сключи сделка за продажба на оръжие на Саудитска Арабия и Обединените арабски емирства (ОАЕ), съобщава в. \"Вашингтон пост\".Според публикацията, американската администрация очаква в близко бъдеще да сключи 22 сделки за $ 8 млрд. Републиканците и демократите в Конгреса през седмицата призоваха администрацията на Тръмп да не използва извънредни правомощия, за да сключи тази сделка, предварително блокирана в Сената.Сенаторът - демократ от Ню Джърси - Робърт Менендес заяви, че президентът Тръмп \"не е дал отново приоритет на дългосрочните национални интереси на САЩ, защитавайки правата на човека, а вместо това прави услуга на авторитарните държави като Саудитска Арабия\".На 8 февруари членовете на Сената на САЩ от Републиканската и Демократическата партия представиха законопроект, който предлага спиране на продажбата на оръжие на Саудитска Арабия във връзка с конфликта в Йемен и убийството на саудитския журналист Джамал Кашоги, което стана при негово посещение в генералното консулство на Саудитска Арабия в Истанбул през октомври 2018 година.", "date": "2019.05.25", "title": "Тръмп прескача Конгреса заради оръжейната сделка с Рияд"}
{"url": "https://news.bg/world/frenskiyat-vatreshen-ministar-poseti-lion.html", "text": "Френският вътрешен министър Кристоф Кастанер посети Лион. Градът стана обект на атентат. На ул. \"Виктор Юго\" в историческия градски център избухна бомба. 13 души бяха ранени.Силите на реда обявиха, че бомбата е била поставена от мъж на велосипед, който изглеждал малко над 30-годишен.В момента полицията го издирва, като използва за разпознаването му запис от охранителна камера.Пакетът, освен взрив е съдържал винтове и болтове. Бомбата е бил заложена пред хлебопекарна на ъгъла на две улици.Веднага след взрива районът бе отцепен. Властите изпратиха сапьори, които да проверят дали няма заложени други бомби.", "date": "2019.05.25", "title": "Френският вътрешен министър посети Лион"}
{"url": "https://news.bg/world/protest-na-zhaltite-zhiletki-predi-vota-vav-frantsiya.html", "text": "Френското протестно движение \"Жълти жилетки\" планира да проведе масови демонстрации в навечерието на изборите за Европейски парламент. Според информацията, която се появи в петък в социалните мрежи, протестните маршове, броят на участниците в които постоянно намалява през последните седмици, отново ще се проведе в събота в столицата и в най-големите регионални центрове на Франция.\"Възможно е лидерите на движението да се опитат да обърнат тенденцията и да превърнат този кръг на конфронтация в нов ултиматум на властите\", заяви високопоставен полицейски служител пред в. \"Фигаро\". Той припомни, че през шестте месеца, които са изминали от началото на ралито, броят на участниците в съботните шествия в страната е намалял от 282 хиляди на 15,5 хиляди души.Все пак освен в Париж и Лион, \"Жълтите жилетки\" също възнамеряват да проведат демонстрациите си в Амиен, родния град на френския президент Емануел Макрон, както и в Лил, Бордо, Монпелие, Тулуза и други мегаполиси на Франция. Нито увещанията на властите, нито \"денят на мълчанието\" в навечерието на неделните избори за Европейски парламент не принудиха по никакъв начин неформалните лидери на \"Жълтите жилетки\" да изоставят акциите си.Властите са мобилизирали 2000 полицаи в Париж в събота.", "date": "2019.05.25", "title": "Протест на \"Жълтите жилетки\" преди вота във Франция"}
{"url": "https://news.bg/world/sasht-vaorazhavat-arabite-za-usd8-1-mlrd-sreshtu-iran.html", "text": "Държавният секретар на САЩ Майк Помпео наредил да се одобрят сделки, включващи продажбата на оръжия срещу Иран за Йордания, Саудитска Арабия и Обединените арабски емирства на стойност 8,1 млрд. Това съобщават от Държавния департамент.Става дума за 22 недовършени сделки с тези страни. Продажбата на оръжие от САЩ е насочена към увеличаване на отбраната на страните партньори и възпиране на иранската агресия.\"Тези продажби ще подкрепят нашите съюзници, ще укрепят стабилността в Близкия изток и ще помогнат на тези страни да въздържат и да се защитят от Ислямска република Иран\", се казва в съобщението.По-рано САЩ обвиниха Иран, че  във водите на ОАЕ. Иран отхвърли обвиненията, определяйки ги като . ", "date": "2019.05.25", "title": "САЩ въоръжават арабите за $8,1 млрд. срещу Иран"}
{"url": "https://news.bg/world/pochina-nobelov-laureat-po-fizika.html", "text": "В САЩ на 89-годишна възраст почина Мъри Гел-Ман, носител на Нобеловата награда по физика. Това стана известно от съобщение на Института на Санта Фе.Според наличната информация ученият е издъхнал у дома си на 24 май.\"Изказваме дълбоки съболезнования на семейството, приятелите и колегите на Мъри Гел-Ман в този труден момент\", се казва в изявлението.Мъри Гел-Ман получи Нобелова награда през 1969 г. за откритията си, свързани с класификацията на елементарните частици и техните взаимодействия. По-конкретно, той въведе квантовия брой \"странност\" във физиката, което направи възможно да се разбере разпадането на редица мезони.", "date": "2019.05.25", "title": "Почина Нобелов лауреат по физика"}
{"url": "https://news.bg/int-economics/huawei-ogranichava-proizvodstvoto.html", "text": "Най-големият подизпълнител за Huawei Technologies Co. Ltd. е спрял поне частично дейностите си, съобщи Nikkei. Служител на базираната в Сингапур Flex заяви, че компанията е наредила на главния си завод в Китай да спре производството на смартфони и други устройства на Huawei в четвъртък до по-нататъшно уведомление.\"Компанията посочи търговската война като причина за спирането. Не сме сигурни кога ще се възобнови производството\", добави източникът.Докладът следва новината, че , свързани с операционната система Windows и други услуги за съдържание от Huawei.Освен това Amazon Japan спря продажбата на продуктите на Huawei.Миналата седмица Съединените щати решиха  китайския технологичен гигант, цитирайки \"дейности, които противоречат на националната сигурност на САЩ\".", "date": "2019.05.25", "title": "Huawei ограничава производството"}
{"url": "https://news.bg/disasters/helikopter-mi-17-se-razbi-v-meksiko.html", "text": "Руски хеликоптер Ми-17, принадлежащ на Министерството на военноморските сили на Мексико, се разби в страната, съобщава агенция Semar на своята страница в Twitter.Инцидентът е станал в района на Вале Верде (Сан Луис Потоси). Причините за инцидента, както и информацията за жертвите не са официално оповестени. Министърът на околната среда на Мексико поясни в Twitter, че хеликоптерът участвал в гасене на горски пожари.Според \"Ел Универсал\" на борда има седем души, които може би са загинали.Министерството на отбраната има няколко десетки хеликоптера Ми, включително повече от двадесет Ми-17.", "date": "2019.05.25", "title": "Хеликоптер Ми-17 се разби в Мексико"}
{"url": "https://news.bg/world/danachni-pognaha-taverna-na-o-mikonos.html", "text": "Данъчни погнаха таверна на о. Миконос. Проверката беше предизвикана от критики в социалната мрежа за надписана сметка на американци, пишат гръцките медии.Американец публикува в TripAdvisor снимка на сметката, показваща, че той и група приятели са платили €836,20 за храна от салата, калмари и бира. Само ястия с морски дарове стрували €591.Инспекцията от страна на гръцките власти е установила, че ресторантът е нарушил 12 данъчни правила само по време на посещението на данъчните инспектори.Гръцките острови ползват данъчни облекчения.", "date": "2019.05.25", "title": "Данъчни погнаха таверна на о. Миконос"}
{"url": "https://news.bg/world/sasht-severna-koreya-narushava-rezolyutsiite-na-oon.html", "text": "Несъмнено неотдавнашните нарушават резолюциите на ООН, съобщи Ройтерс.Агенцията се позовава на съветника на американския президент по националната сигурност Джон Болтън.Тези резолюции на ООН забраняват изстрелване на каквито и да е балистични ракети, припомни Джон Болтън. Той даде пресконференция за японски и чуждестранни журналисти в Токио. Джон Болтън придружава американския президент Доналд Тръмп при неговата визита в Япония.Болтън заяви, че САЩ все още са отворени за разговори с режима на Ким, но Белият дом не е променил позицията си от тази, описана на последната среща на високо равнище между САЩ и Северна Корея в Ханой.\"Тръмп е отворил вратата за Ким, следващата стъпка е Ким да мине през нея\", каза Джон Болтън.Той също призова Ким да се съгласи на среща с японския премиер Шиндзо Абе, който също може да помогне за По-рано този месец Ким Чен-ун ръководеше първия полет на , да се изстреля и маневрира по време на полет.", "date": "2019.05.25", "title": "САЩ: Северна Корея нарушава резолюциите на ООН"}
{"url": "https://news.bg/bulgaria/tsik-signalizira-za-problemi-s-dostavkata-na-mashinite-za-glasuvane.html", "text": "Получени са сигнали за проблеми с доставката на машините за гласуване, обявиха от Централната избирателна комисия (ЦИК), цитирана от БНР.От фирмата доставчик \"Сиела Норма\" твърдят, че МВР променя предварително съгласувани графици за пренасяне на машини.Проблеми са установени в Софийска област, Враца и 23-ти район в София град.Председателят на ЦИК Стефка Стоева обяви, че ще изпратят писмо за съдействие до ръководството на МВР и до фирмата доставчик.\"Току-що съм получила съобщение. Продължават проблемите с полицията. Почти всички техници са \"арестувани\" и чакат. Ще пропадне инсталирането. Това ми пишат, така че тук нашите успокоителни разговори как всичко е добре, това е съобщение на моя телефон. Второ съобщение от Тодоров, аз сега ще помоля да ни пишат писма, както се общува, а не да ни пращат съобщения. Това не е начин на кореспонденция. Ние не си пишем поздравления\", коментира тя.Централната избирателна комисия покани на спешна среща по казуса с доставката на машините до секциите директора на Националната полиция главен комисар Христо Терзийски, допълва радиото. ", "date": "2019.05.25", "title": "ЦИК сигнализира за проблеми с доставката на машините за гласуване"}
{"url": "https://news.bg/bulgaria/obvinyavat-partiya-za-kupuvane-na-glasove-v-plevensko.html", "text": "БСП подаде сигнал срещу купуване на гласове в Плевенско от ГЕРБ, обявиха от пресцентъра на \"червените\".Председателят на БСП-Плевен Диана Ботева-Танева е подала сигнал до МВР-Гулянци за получена информация, че лицето Ивайло Иванов от Гулянци е предлагал в района на общинския пазар и центъра на града сума в размер на 40 лв. в полза на гласуване за ГЕРБ.\"Настоявам за Вашата компетентна намеса за прекратяване на опитите за манипулиране на изборните резултати. Надяваме се на адекватна и бърза реакция от Ваша страна, предвид разписаните Ви в изборното законодателство правомощия\", пише още Ботева.", "date": "2019.05.25", "title": "Обвиняват партия за купуване на гласове в Плевенско"}
{"url": "https://news.bg/crime/unishtozhiha-nevzrivena-granata-ot-maze-v-kyustendilsko.html", "text": "Военнослужещи от Сухопътните войски унищожиха невзривен боеприпас, открит в частен имот.Формирование за овладяване и/или преодоляване на последствията от бедствия (ФОППБ), от състава на Бригадното командване - Благоевград, унищожи силно корозирала ръчна граната, без видима маркировка, открита при почистване на мазе в частен имот в село Лелинци, област Кюстендил. В продължение на 5 часа от 15 до 20 часа формированието води разузнаване, транспортиране и унищожаване на открития невзривен боеприпас.Военнослужещите са действали на основание отправено искане на главния секретар на МВР и по заповед на Командира на Сухопътните войски генерал-майор Михаил Попов.До пристигането на модулното формирование, мястото, на което е открит боеприпасът, е било охранявано от органите на МВР.", "date": "2019.05.25", "title": "Унищожиха невзривена граната от мазе в Кюстендилско"}
{"url": "https://news.bg/world/v-yaponiya-schupiha-rekorda-za-nay-barz-vlak-360-km-ch.html", "text": "Нов модел влак стрела, който ще влезе в експлоатация преди Олимпийските игри в Токио 2020 г., достигна рекордна скорост от 360 километра в час при изпитание, обявиха от оператора Central Japan Railway Co, цитиран от \"Блумбърг\".Моделът N700s е първият по най-натоварената линия в Япония за последното десетилетие. Влакът е по-лек и използва по-малко енергия от настоящите, също така има допълнителни характеристики за безопасност в случай на земетресение.Рекордът беше постигнат в петък вечерта на отсечката Майбара-Киото. Това е най-бързо развиваната скорост на пътнически влак в японската система от високоскоростни влакове Шинкансен, въпреки че влакът се очаква да се движи с максимална скорост от 285 километра в час, когато влезе в експлоатация.Операторът е похарчил 240 милиарда йени (2,2 милиарда долара) за въвеждането на този модел. Тестовете с максимална скорост ще продължат до средата на юни.Дебютът на влака стрела в Япония е на Летните олимпийски игри в Токио през 1964 г. Влаковете са известни със своята надеждност и безопасност. Central Japan Railway Co се надява да продаде от новия модел влакове на Тексас и Тайван.Друга японска компания, East Japan Railway Co, в момента тества Alfa-X, който ще се движи с 360 километра в час, когато бъде въведен в експлоатация през 2030 г. по линията Токио-Хокайдо.", "date": "2019.05.25", "title": "В Япония счупиха рекорда за най-бърз влак – 360 км/ч"}
{"url": "https://news.bg/bulgaria/zhalba-za-provezhdane-na-agitatsiya-v-denya-za-razmisal-v-starozagorsko.html", "text": "БСП с жалба за провеждане на агитация от ГЕРБ в деня за размисъл в област Стара Загора, съобщават от пресцентъра на БСП.Председателят на БСП-Стара Загора Валентина Бонева подаде жалба до Районната избирателна комисия, в 27-ми район - Старозагорски, за постъпила до нея информация за нарушаване на изборното законодателство в село Дълбоки, община Стара Загора, в деня за размисъл, преди изборите за членове на Европейския парламент.Райно Матев е агитирал в селото избиратели да гласуват за ГЕРБ. Той е раздавал предизборни материали и е провеждал устна агитация в подкрепа на тази партия.\"Тези действия са нарушение на чл. 182, ал. 4 от Изборния кодекс. Моля, Районната избирателна комисия да извърши проверка и преустанови незаконосъобразните действия на горецитираното лице\", призовава Бонева. ", "date": "2019.05.25", "title": "Жалба за провеждане на агитация в деня за размисъл в Старозагорско"}
{"url": "https://news.bg/disasters/novo-napadenie-na-islyamisti-v-nigeriya.html", "text": "Ислямистките бунтовници убиха най-малко 25 нигерийски войници при засада, предаде \"Ройтерс\". Агенцията отбелязва, че нападението е станало в събота сутрин.Анализатори отбелязват, че през последната седмица са се засилили атаките на ислямистите.Броят на загиналите през тази седмица достигна най-малко 45 души.Нигерия е богата на петрол страна. Атентатите в африканската страна вдигат цената на петрола.", "date": "2019.05.25", "title": "Ново нападение на ислямисти в Нигерия"}
{"url": "https://news.bg/world/talibani-atakuvaha-letishteto-v-kandahar.html", "text": "Армията на Афганистан отблъсна нападение на бойци от радикалното движение на талибаните срещу летището в Кандахар. Това съобщи на журналисти ръководителят на местната полиция генерал Тадин Хан Ачакзай.\"Тази сутрин талибаните пуснаха ракета срещу летището в Кандахар. Атаката не беше успешна. Мястото, откъдето е извършено обстрелването, е намерено. Там е открит друг снаряд.\", съобщи висшият военен.Той посочи, че тримата бойци, участвали в атаката, са били задържани по време на операцията на силите за сигурност.Няма жертви и ранени при нападението. \"Не е имало нарушения на въздушния трафик в Кандахар\", добави Ахакзай.", "date": "2019.05.25", "title": "Талибани атакуваха летището в Кандахар"}
{"url": "https://news.bg/disasters/vzriv-na-targovsko-pristanishte-v-tayland.html", "text": "Най-малко 130 души са ранени при взрив в пристанището Лаем Чабанг в Тайланд, съобщи Си Би Ес.Инцидентът започнал като пожар на контейнеровоз. Малко по-късно избухнал и взрив.По предварителни данни е експлодирал контейнер с химически вещества. Пожарът е овладян и е започнало разследване за причините му.Ранените са пострадали от осколки от избухналия контейнер.Над 7 млн. контейнери годишно обработва пристанището Лаем Чабанг.", "date": "2019.05.25", "title": "Взрив на търговско пристанище в Тайланд"}
{"url": "https://news.bg/world/novi-snimki-na-atentatora-ot-lion.html", "text": "Френската полиция разпространи нови снимки на предполагаеми атентатор от Лион.Вчера около 17,30 ч. в центъра на френския град избухна взривно устройство. Френската полиция издирва заподозрян за експлозията.До момента сведенията са за 13 леко ранени.Посолството на България в Париж е в контакт както с френските власти, така и с българската общност в Лион.", "date": "2019.05.25", "title": "Нови снимки на атентатора от Лион"}
