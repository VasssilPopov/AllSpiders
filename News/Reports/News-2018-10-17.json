{"url": "https://news.bg/int-politics/tayani-velikobritaniya-ima-data-za-napuskaneto-na-es.html", "text": "Председателят на Европейския парламент Антонио Таяни не смята, че е възможно да се отложи датата за излизане на Великобритания от ЕС. Това трябва да стане на 29 март 2019 г.\"Не, трябва да решим преди Брекзит \"- отговори той на въпроса дали има краен срок за преговори и дали датата на оттеглянето на страната от съюза може да бъде отложена.Европейският парламент не участва в преговорите по условията за Брекзит, но ако бъде постигнато споразумение, то той ще го гласува.", "date": "2018.10.17", "title": "Таяни: Великобритания има дата за напускането на ЕС"}
{"url": "https://news.bg/crime/480-sa-zaginalite-na-patya-ot-nachaloto-na-godinata.html", "text": "\"До момента 480 души са изгубили живота си в 5374 тежки катастрофи.\" Това обяви началникът на отдел \"Пътна полиция\" Росен Рапчев на семинар по пътна безопасност.По думите му има ефект със засилен контрол, но той не е достатъчен.Рапчев посочи, че само за вчера, 16 октомври са регистрирани 26 катастрофи, при които няма загинали.Най-сериозен е проблема в Пловдив, Враца, Хасково и СДВР. С най-добри показатели са Ловеч, Пазарджик и Плевен.\"Работим ефективно на пътя, за да може това да е и превантивна мярка към всички нарушители\", подчерта комисар Рапчев.Най-много тежки катастрофи има на територията на област Пловдив, София, Варна, а най-малко са в Перник, Ямбол и Търговище.Най-големият брой при загиналите има в Пловдив, София област, СДВР и Варна. Най-малко са в Смолян, Кюстендил, Габрово, Кърджали, Видин, Перник и Разград.Според представените от Рапчев данни основните причини за катастрофите са неправилните маневри, несъобразената и превишена скорост, отнемането на предимство, навлизането в лента за насрещно движение и неправилното изпреварване.За първите девет месеца катастрофите между коли са били 1839 катастрофи със 75 загинали и 2839 ранени.Самокатастрофиралите са 1241, като 143 са загинали.За същия период трагично е положението със загиналите пешеходци, като техният брой е 83.Рапчев отбеляза, че отговорността е не само на водачите, а и на пешеходците, които пресичат на неправилни места.Според него най-лошото е, че възрастните показват на децата как не трябва да се пресича.\"Личният пример е най-важен за подрастващото поколение\", допълни комисарят.По думите му децата водачи на велосипеди не знаят как да спазват правилата за движение и как да се пазят.Според статистиката от началото на годината до края на септември в страната са настъпили 5058 катастрофи , което е с 43 по-малко в сравнение със същия период миналата година. Загиналите са били 458, което е с 22 по-малко за 2017 г.Ранените били 465 души, с 10 по-малко за същия период миналата година.", "date": "2018.10.17", "title": "480 са загиналите на пътя от началото на годината"}
{"url": "https://news.bg/int-politics/sasht-se-nuzhdaeli-ot-fakti-po-sluchaya-kashogi-za-da-reagirat.html", "text": "Държавният секретар на САЩ Майк Помпео обяви, че Вашингтон трябва да знае всички факти, преди да е готов да формулира някакъв отговор по отношение на изчезването и предполагаемото убийство на саудитския журналист Джамал Кашоги, съобщават световните информационни агенции.\"Ако дадена страна се занимава с незаконна дейност, това е неприемливо. Никой няма да защитава действия от подобен род. Те просто трябва да кажат какво се е случило\", настоя Помпео.Държавният секретар добавил, че Вашингтон взима много \"на сериозно\" цялата ситуация.Помпео в момента е в Турция, след като пристигна в Анкара по-рано днес, за да обсъди инцидента с турските власти. Американският първи дипломат вчера беше в Рияд, където се срещна със саудитския крал Салман и престолонаследника Мохамед бин Салман, като след срещата обявиха заедно с президента Доналд Тръмп, че саудитските власти ги уверили, че не знаели нищо по случая.Кашоги изчезна на 2 октомври, след като влезе в консулството на Саудитска Арабия в Истанбул.", "date": "2018.10.17", "title": "САЩ се нуждаели от факти по случая \"Кашоги\", за да реагират"}
{"url": "https://news.bg/society/kakvo-da-pravim-sas-starite-si-drehi.html", "text": "С наближаването на зимния сезон се стига отново до проблема с изгарянето на дрехи, аксесоари и всякакви текстилни отпадъци за битово отопление. Последиците върху околната среда от това са сериозни, а използването на текстил вместо дърва в печките предизвика сериозни дискусии през миналия зимен период.Проблемът с нелегалния внос на дрехи втора употреба, използвани за отопление, е налице, но този бизнес има и друго лице - това на сортирането и повторното използване на облекла и обувки, както и на рециклирането им.В България има центрове за т.нар. сортиране на дрехи втора ръка, които целят да стимулират повторното им използване. По думите на председателя на наскоро формираната Асоциация на преработвателите и търговците на дрехи втора употреба (АПТДВУ) Седвалин Спасов все още обаче масово българите оставят ненужните им дрехи до контейнерите за смет, като смятат, че така непотребното им облекло ще бъде от полза за някой друг. Проучване на асоциацията показва обаче, че често те попадат на нерегламентирани сметища или се горят за отопление.Къде у нас има контейнери за събиране на стари дрехи?По време на пресконференция на асоциацията Спасов обясни, че дейността на фирмите от бранша включва освен внасяне на стока от Европа и събиране на дрехи в страната. От 2018 година компаниите, които са членки в АПТДВУ, поставят контейнери за текстил на площадки и паркинги на търговски обекти. Общините, където вече това събиране на текстилни стоки е факт, са Стара Загора и Бургас. От управителният съвет посочват, че се работи по въпроса все повече общини да се включат в събирането на такива ненужни вещи.Контейнерите са абсолютно идентични с тези, които са поставени от Български Червен кръст в цялата страна.След събирането им, дрехите се откарват до центрове за сортиране. В България има такива във Варна, избрана стратегически заради пристанището, което улеснява транспортирането. Друг такъв център има в Костинброд.Пристигналите там дрехи се сортират на различни категории, като над 70 % могат да се използват повторно. От тях 1/3 се продават в магазини в Европа, САЩ и Канада, а останалите се изнасят за страни в Африка, Азия и Латинска Америка. От другата част 15% се пренасочват за рециклиране, 10% биват преработвани за памучни парцали за промишлеността и едва 3% се депонират.От къде идва идеята?Системата, която действа у нас, е взаимствана от т.нар. Скандинавски доброволен ангажимент. Според него желаещите да събират дрехи трябва да се регистрират. Общините са длъжни да предоставят площадки, където фирмите, събиращи текстилните стоки, да позиционират контейнерите си. Броят на площадките се определя от броя на живеещите в дадено населено място. \"Общините имат интерес да го правят, защото си спестяват разходи по депонирането\", обясни Спасов.От друга страна процесът по събиране, сортиране и повторна употреба на старите дрехи е добър пример за така популярната идея за кръгова икономика. Тя насърчава максималното използване на суровините и преработването им в полезен ресурс, който отново да влезе в употреба преди да бъде изхвърлен.Сред българите тази идея все още не е така широко разпространена. Според проучване на ESTAT младата част от населението е по-склонна да рециклира. 67% от гражданите заявяват, че биха рециклирали дрехите си в специализираните контейнери, като от тях броят на ентусиастите над 50-годишна възраст е доста малък. От пазаруващите втора ръка 95% одобряват рециклирането на дрехи, а 65% биха взели участие в него, сочат още изчисленията.", "date": "2018.10.17", "title": "Какво да правим със старите си дрехи?"}
{"url": "https://news.bg/int-politics/rusiya-i-siriya-nastoyavat-belite-kaski-da-se-mahat-ot-siriya.html", "text": "Русия иска \"Белите каски\" да бъдат изведени от Сирия възможно най-бързо. За това настоя руският посланик в ООН Василий Небензя по време на заседание на Съвета за сигурност на ООН, съобщават руските медии.Дамаск и Москва обвиниха екстремисти и \"Белите каски\" в извършването на няколко провокации, включващи химическо оръжие, за да повлияят на общественото мнение в ущърб на сирийския режим и да оправдаят чуждестранната намеса в Сирия.\"Белите каски\" са заплаха за сигурността на държавите в региона. Затова бихме ви помолили да си ги вземете вкъщи възможно най-скоро. Абсолютно всички\", настоял Небензя.Същевременно посланикът на Сирия в ООН Башар Джафари призова Съвета за сигурност да започне разследване на престъпленията на ръководената от САЩ коалиция и тя да прекрати своето незаконно присъствие в Сирия.\"За да запази доверието в Съвета за сигурност, съветът трябва незабавно да започне разследване на тези престъпления, за да гарантира и избягва повтарянето им и да сложи край на присъствието на САЩ и други чужди сили в Сирия, това незаконно присъствие\", подчертал Джаафари по време на заседанието на Съвета за сигурност.\"Белите каски\" са сирийска хуманитарна организация, която твърди, че е спасила от смърт десетки хиляди хора. Според Москва и Дамаск обаче \"Белите каски\" имали връзки с терористи и екстремисти. Ръководителят на групата Раед Салех заяви през август, че \"Белите каски\" не са свързани с нито една терористична групировка.", "date": "2018.10.17", "title": "Русия и Сирия настояват \"Белите каски\" да се махат от Сирия"}
{"url": "https://news.bg/regions/26-godishen-motorist-zagina-pri-katastrofa-vav-varna.html", "text": "26-годишен мъж загина, след като катастрофира с мотора си във Варна, съобщиха от Областната дирекция на МВР в града.Инцидентът е станал около 17.20 часа, в близост до кръстовището на булевард \"Сливница\" и улица \"Хаджи Димитър\". В пътния инцидент участвала и лека кола, управлявана от 48-годишна жена. Вследствие на удара на двете превозни средства, мотоциклетът се е отклонил от траекторията си, блъснал се е в бордюр, а след това в дърво. Младият водач загинал на място.Полицаите във Варна изясняват детайлите и обстоятелствата около инцидента. По случая е образувано досъдебно производство.", "date": "2018.10.17", "title": "26-годишен моторист загина при катастрофа във Варна"}
{"url": "https://news.bg/crime/severin-krasimirov-e-v-balgariya.html", "text": "Северин Красимиров, който е главен заподозрян за жестокото , беше екстрадиран в София.21-годишният Красимиров пристигна на летище \"София\" с полет от Хамбург. Той беше придружаван от  и Германия.Северин трябва да бъде конвоиран като начало до сградата на Националното следствие. Утре той ще бъде конвоиран до Русе, съобщи bTV.Съдебна охрана и Гранична полиция бяха на пистата час преди самолетът да кацне в София с малко закъснение, пише БНР.Очаква се до часове прокуратурата да повдигне обвинения спрямо 21-годишния.Германските власти предадоха задържания в страната 21-годишен жител на Русе, информираха от пресслужбата на МВР. Той ще бъде конвоиран до следствения арест в Русе.Припомняме, на 7 октомври административният директор и водещ на едно от предаванията на русенската телевизия TVN . На 9 октомври властите задържаха мъж, който води скитнически живот в Русе като заподозрян за деянието. .Екстрадираният в България  на 10 октомври вечерта - осем часа след постъпило искане от българските власти. Той се е намирал в дома на майка си в германския град Щаде.Извършителят е установен въз основа на ДНК анализ, като данните са съвпаднали на 100% с намерените доказателства.Спрямо Северин  - за изнасилване и убийство.Пред германският съд Северин се е съгласил обвиненията срещу него да се гледат по съкратена процедура, за да бъде върнат максимално бързо в България.Тогава Северин бил разпитан и признал пред германските власти за убийството на Маринова, но отказал да говори за каквото и да било сексуално посегателство върху нея.", "date": "2018.10.17", "title": "Северин Красимиров е в България"}
{"url": "https://news.bg/int-politics/sporazumenieto-za-brekzit-ne-e-martvo-otseche-tereza-mey.html", "text": "Споразумение за Брекзит може да бъде постигнато, въпреки че остава проблемът за ирландската граница. Това увери британският премиер Тереза Мей преди срещата на върха на Европейския съюз в Брюксел тази вечер, основната тема на която е Брекзит.Тереза Мей обаче отказала да отговори на въпроси, свързани с едногодишното удължаване на преходния период, повтаряйки, че смята, че споразумение може да бъде постигнато. Мей също така не отговорила на въпрос дали Брюксел ще насрочи специална среща на върха през ноември, за да приключи преговорите за Брекзит с Великобритания.Междувременно британският премиер отхвърли твърдението на лидера на британската опозиция Джереми Корбин, че споразумението за Брекзит е \"мъртво\".По-рано говорителят на Мей заяви, че Лондон не призовава за удължаване на преходния период след Брекзит след 2020 г., както беше съобщено по-рано.", "date": "2018.10.17", "title": "Споразумението за Брекзит не е мъртво, отсече Тереза Мей"}
{"url": "https://news.bg/int-politics/opozitsiyata-v-makedoniya-napusna-debata-za-sporazumenieto-s-gartsiya.html", "text": "Депутатите от опозиционната ВМРО-ДПМНЕ в Македония и от коалицията \"За по-добра Македония\" прекратиха участието си в дебатите за предложените от правителството промени в конституцията.\"Всичко вече е казано и няма нужда от по-нататъшно обсъждане на промените и на Договора от Преспа, който беше отхвърлен от народа на референдум\", пише в съобщение ВМРО-ДПМНЕ, цитирано от БНР.От партията призоваха и депутатите от управляващото мнозинство да прекратят процедурата и да се пристъпи към гласуване.Опозиционната партия отново категорично заявява, че депутатите ѝ ще гласуват единодушно срещу споразумението с Гърция за новото име на Македония.Припомняме, ако всички народни представители от ВМРО-ДПМНЕ гласуват против споразумението, то няма да влезе в сила и промените в конституцията, подготвяни от премиера Зоран Заев, няма да станат факт.Очаква се при такъв развой на събитията Заев да депозира оставката на кабинета и в страната да има предсрочни парламентарни избори.", "date": "2018.10.17", "title": "Опозицията в Македония напусна дебата за споразумението с Гърция"}
{"url": "https://news.bg/crime/25-g-zatvor-za-dvoyniya-ubiets-ot-vitosha.html", "text": "Софийският градски съд даде 25 години затвор на строителния предприемач  обвиняем за двойно убийство, съобщи БНР.Прокуратурата пък поиска 20 години затвор за бизнесмена. Той миналия май разстреля в София строителния предприемач Вячеслав Коев, Стойка Мишева, която е работела в строителния надзор и тежко рани сина ѝ Станимир Михайлов. бяха забавени плащания към фирмата на Драгомиров.Минути след двойното убийство, мъжът се предаде сам на полицията, а пред Софийския градски съд направи и пълни самопризнания. Затова и делото се гледа по съкратената процедура, което задължава съдебния състав да намали наказанието му с една трета.Мотивът за двойното убийство е, че за извършени от фирмата му строителни дейности.", "date": "2018.10.17", "title": "25 г. затвор за двойния убиец от \"Витоша\""}
{"url": "https://news.bg/int-politics/boyko-borisov-nuzhna-e-sdelka-za-brekzit.html", "text": "Изключително важно е да намерим най-добрия изход и за двете страни при Брекзит. Особено в сферата на сигурността ще настоявам да не се променя Това заяви министър-председателят Бойко Борисов в Брюксел, където е на срещата на върха на Европейския съюз.\"Емоцията е силна, но това е техният избор. Не бива да се подвеждаме по емоциите, защото след това ще страдат хиляди, хиляди хора, а и със сигурност ще се отрази на финансите, икономиката, на всичко в Европа\", заяви Борисов пред журналисти.И в САЩ се готвиха за урагана Майкъл, но стотици са изчезнали. Това заяви премиерът Бойко Борисов.\"Получих едно голямо извинение от всички подред в Европейската народна партия /ЕНП/ за това, че прибързаха с коментарите си за убийството на Виктория Маринова\", отбеляза премиерът.\"Мисля, че сега всички ще си пуснат туитове. В защитата на Орбан, казах, че за някои негови изказвания съм бил против\", допълни Борисов.\". Много от партиите се опитваха да използват политически бруталния случай с убийството в Русе. Имаше голямо извинявай и от страна на Вебер, и от другите колеги\", заяви Борисов.На въпрос за разкола в \"Обединени патриоти\" Борисов беше лаконичен, че го интересува единствено коалиционното споразумение, но не и вътрешните проблеми на партньорите му.\"Ние имаме коалиционно споразумение, в което ясно е разписано какво трябва да правим четири години. В коалицията \"Обединени патриоти\" си имат свои правила, за които аз нито се интересувам, нито съм информиран, нито ми е работа да съм информиран\", заяви премиерът.\"Отделно преди два или три дни г-н Сидеров беше с мен с Николай Бареков в МС, днес говорих един час с вицепремиерите Симеонов и Каракачанов по темите, по които има какво да правим заедно\", заяви още той.\"Оттук нататък, те вече толкова ежедневни станаха техните спорове, че не намирам за интересно дори да ги коментирам\", каза Бойко Борисов.", "date": "2018.10.17", "title": "Бойко Борисов: Нужна е сделка за Брекзит"}
{"url": "https://news.bg/int-politics/nato-s-visoka-otsenka-za-boyniya-flot-na-balgariya.html", "text": "Съюзното военноморско командване на НАТО (MARCOM) оценява високо активното ежегодно участие на България в операцията \"Sea Guardian\" в Средиземно море, както и приноса на страната ни към Постоянните военноморски групи на Алианса. Това заяви президентът Румен Радев на съвместна пресконференция с командира на MARCOM вицеадмирал Клайв Джонстън, след като двамата проведоха среща в щаба на командването в Нортууд. Българският държавен глава и върховен главнокомандващ посети Съюзното военноморско командване, в което се планират и контролират всички морски дейности на Алианса. С това започна работната визита на Румен Радев във Великобритания.Съвместните операции и учения, в които страната ни участва, както и сътрудничеството на Военноморските сили на България в рамките на НАТО, бяха сред темите на разговора между президента Радев и вицеадмирал Джонстън.В днешно време, в този динамичен и несигурен свят, сигурността се гарантира с изграждане на адекватни отбранителни способности. Това е нашата основна задача като съюзници, заяви президентът Румен Радев в отговор на въпрос за обстановката на сигурност в Черноморския район и предприеманите от Алианса мерки.Отбелязахме отличната организация и провеждане на тазгодишното българско национално военноморско учение с международно участие \"Бриз-2018\", в което се включиха 25 бойни и спомагателни кораби от 11 държави и общо личен състав от над 2300 души, изцяло подготвено и ръководено от командири от българските ВМС, заяви Румен Радев. Президентът посочи, че към учението има подчертан интерес за участие от съюзни военноморски сили, тъй като предоставя отлични възможности за тренировка на редица сценарии на операция по морска сигурност в отговор на криза и подобряване на оперативната съвместимост.Румен Радев и Клайв Джонстън са обсъдили хода на операцията \"Sea Guardian\", която се провежда в Средиземно море с цел осъществяване на свобода на мореплаването, възпиране и противодействие на тероризма. Вицеадмиралът благодари за участието на страната ни в мисиите, ученията и дейностите, осъществявани под ръководството на MARCOM.Клайв Джонстън даде висока оценка на българските офицери, заемащи високи длъжности в щаба. Държавният глава Румен Радев се срещна със сънародниците ни, работещи в Командването, и отбеляза, че придобитият им опит допринася за постигането на по-голямата съвместимост на нашите Военноморски сили.", "date": "2018.10.17", "title": "НАТО с висока оценка за бойния флот на България"}
{"url": "https://news.bg/regions/hvanaha-nezakonen-sklad-za-darvesina-kray-ihtiman.html", "text": "Само за един ден, вчера, бяха съставени четири акта за нарушения на Закона за горите в района на Ихтиман.Едно от нарушенията беше установено при проверка на конска каруца, натоварена с 1,5 пр. м. куб. немаркирани дърва за огрев. Дървесината, каруцата и един брой бензиномоторен трион са задържани в ТП \"Държавно горско стопанство Ихтиман\", а на нарушителя е съставен акт.Останалите три акта са съставени след проверка на обект за съхранение, преработка и експедиция на дървесина, при която се установило, че складът не разполага с необходимата система за видеонаблюдение. Не е представен и дневник за постъпилата, преработената и експедираната дървесина.", "date": "2018.10.17", "title": "Хванаха незаконен склад за дървесина край Ихтиман"}
{"url": "https://news.bg/disasters/palniyat-s-dim-samolet-na-melaniya-tramp-katsna-prinuditelno.html", "text": "Самолет, превозващ първата дама на САЩ Мелания Тръмп, е бил принуден да се обърне и да се приземи, след като кабината се напълнила с дим, съобщават световните осведомителни агенции.\"Всичко е наред и всички са в безопасност\", увери говорител на Мелания, добавяйки, че причината е \"малък механичен проблем\".Журналисти на борда на самолета са получили мокри кърпи и \"им казаха да ги държат върху лицата си, ако миризмата стане твърде силна\", уточни един от журналистите.Не е ясно дали посещението ще се осъществи, след като президентският самолет се е върнал на летището, откъдето е излетял минути по-рано в щата Мериленд.Член на екипажа е цитиран от американските медии да казва, че причината за проблема е \"авария на част от системата за управление, която е прегряла\", но Белият дом не е потвърдил тази информация.Мелания Тръмп наскоро направи първото си голямо самостоятелно пътуване в чужбина в Гана, Малави, Кения и Египет.", "date": "2018.10.17", "title": "Пълният с дим самолет на Мелания Тръмп кацна принудително "}
{"url": "https://news.bg/crime/sedemte-nay-chesto-sreshtani-finansovi-izmami-onlayn.html", "text": "Европейският център по киберпрестъпност на Европол (EC3) започва днес информационна кампания като част от Европейския месец на киберсигурността, съобщиха от пресцентъра на МВР.Европейският месец на киберсигурността е информационна кампания на ЕС, която насърчава киберсигурността на граждани и организации, посочвайки лесни стъпки за защита на лични, финансови и професионални данни.Предвид това, че интернет се превърна в привлекателно място за престъпниците, които все по-често използват трикове и обещания, за да изкопчат пари или ценни финансова информация, EC3 е изготвил , които включват информация за седемте най-често срещани онлайн финансови измами.Използваните от киберизмамниците тактики стават все по-иновативни и по-трудни за разкриване. Ето защо електронните брошури на ЕСЗ включва и съвети към хората как да се предпазват от този вид престъпления.1. Измами \"изпълнителен директор\": измамниците се представят за ръководител или висш представител в организация и подмамват жертвите си да направят плащане по фалшива фактура или да извършат неразрешен превод от корпоративна сметка.2. Измами \"фактура\": представяйки се за клиенти/доставчици, измамниците подвеждат жертвите да променят данните за плащане по бъдещи фактури.3. Измамни имейли/SMS-и/обаждания (фишинг/смишинг/вишинг): чрез тях подмамват жертвата да предостави лична, финансова или друг тип защитена информация.4. Измами \"подправени банкови сайтове\": банковите фишинг имейли включват линкове, които отвеждат до фалшиви уебсайтове на банки (почти идентични с истинските, но с малки разлики). При последване на линка се използват различни методи за събиране на финансова и лична информация.5. \"Романтични\" измами: измамниците се преструват, че се интересуват от романтична връзка. Това обикновено се случва в сайтове за запознанства, но измамниците често използват социалните медии или имейл, за да осъществи контакт.6. Кражба на лични данни: измамниците събират лична информация чрез социалните медии.7. Инвестиционни и измами при онлайн пазаруване: измамниците заблуждават жертвите си, че ще направят изгодна инвестиция или отправят \"много добра\" фалшива оферта за онлайн покупка..", "date": "2018.10.17", "title": "Седемте най-често срещани финансови измами онлайн "}
{"url": "https://news.bg/politics/na-simeonov-mu-pisnalo-ot-atakite-na-siderov.html", "text": "Заради недопустими нападки на Волен Сидеров от ефира на партийната телевизия, не е изключено и НФСБ и Валери Симеонов да напуснат коалицията \"Обединени патриоти\".\"Първо бях определен като човек на Сорос и като един от известните джендъри в България, което не е вярно, и моите колеги решиха да снемат доверието от Волен Сидеров. На практика каквото и да е решението на коалиционния съвет, за моите колеги \", коментира пред БНР Симеонов.Сидеров нарушава подписаното споразумение, що за коалиция е тази, в която единият лидер непрекъснато повече от година отправя нападки, \"не можем да се правим, че нищо не случва\", обясни лидерът на НФСБ. Вицепремиерът Симеонов допълни, че атаките срещу него са заради амбициите на Сидеров да стане водач на листата на ОП за евроизборите. Симеонмов ще си търси правата в съда, заради получени лични клеветнически нападки. НФСБ не са водили преговори с ВМРО за нов председател.Вицепремиерът обясни, че на евроизборите партиите от \"Обединени патриоти\" вероятно няма да участват в коалиционен формат, поне по отношение на \"Атака\".Във връзка с , Симеонов коментира, че са нужни 121 депутати, които да гласуват \"за\", за да падане кабинетът и това няма как да стане сега.Припомняме, от , след като лидерът на \"Атака\" Волен Сидеров нападна партньора си Валери Симеонов. Надписи, излъчвани по телевизия \"Алфа\" обвиняват Валери Симеонов и Цветан Цветанов в налагане на \"джендъризма\" и \"еднополовите бракове\".Днес от  като председател на ПГ на Обединени патриоти, което нагнети тлеещия още от лятото конфликт между Сидеров и Симеонов.Това обаче повишава сериозно напрежението в голямата коалиция, въпреки уверенията на Цветан Цветанов за стабилност.Миналата седмица Волен Сидеров искаше вече оставката на вътрешния министър Младен Маринов заради скандал на пътя между съпругата му Деница Сидерова и друг шофьор. Тогава , че няма основания за искането на Волен Сидеров. .И до този момент няма яснота обаче кой ще е новият главен секретар на МВР, като неяснотата съвпадна с , който е и бивш главен секретар на МВР по време на правителството на Пламен Орешарски, Светлозар Лазаров. Няколко дни след това телевизия \"Алфа\" спря да излъчва предавания и на екрана се виждаше надпис призоваващ за причините за това да се пита правителството.Това лято на няколко пъти се повишава напрежението между коалиционните партньори, като  не само на реплики, но и достигна до физическа разправа.Повод за раздор беше  за увеличение на . Идеята беше на ГЕРБ, но от Обединени патриоти се обявиха против. По-късно .В началото на туристическия сезон  - както и миналата година покрай шумните заведения в \"Слънчев бряг\" основно. Законопроектът на Симеонов за шума обаче . покрай спорния законопроект за горивата, предложен от депутата Емил Димитров - Ревизоро и . Тогава Волен Сидеров изигра ролята на помирител, за да се Напрежение между НФСБ и \"Атака\" в рамките на коалицията Обединени патриоти възникна и покрай промените в Закона за приватизацията, на който президентът Румен Радев наложи вето.В началото на септември НФСБ проведе Националния съвет и се обяви категорично против подхода и . От ВМРО също не одобриха кадровия подход, но бяха по-умерени в изказванията си и .Реакцията обаче на Валери Симеонов предизвика острия тон на лидера на \"Атака\" и председател на ПГ на ОП  да се оттегли.След поредното  бе обявено, че коалиционен съвет ще има всяка седмица. Това обаче не се случва вече две седмици поред, откакто се постави въпроса за нов главен секретар на МВР.", "date": "2018.10.17", "title": "На Симеонов му писнало от атаките на Сидеров"}
{"url": "https://news.bg/comments/izobretyavaneto-na-plevneliev-i-sie.html", "text": "Има една банална сентенция, с която се подчертава важността на дадено събитие или личност, рамка на която гласи, че ако нещо не е съществувало, е трябвало да бъде измислено. Удобна е, защото може да вкарваме в тази рамка всевъзможни имена, по всякакви случаи и все да звучи актуално. Така и тези дни, когато предишният държавен глава Росен Плевнелиев по възможно най-категоричен и безапелационен начин показа, че ако той не съществуваше, трябваше да бъде изобретен, от този, който иска да представя противниците на Русия в България в отблъскващ и дори гротесков вид.Като за начало Плевнелиев влезе в ролята на търговски пътник, който се опитва да продаде залежала стока. В интервю за \"България Он Еър\" откровено започна да лобира в полза на американката компания \"Локхийд Мартин\" и нейния известен изтребител Ф-16, които участват в конкурса за нов изтребител за българските ВВС. \"Считам, че Ф-16 е по-добър избор от геополитическа гледна точка, от гледна точка на способности и самочувствие на нашата армия и заставам с името си зад това\", каза Росен Плевнелиев.Тази реплика би трябвало да е непроизносима за държавен глава, независимо, че мандатът му е изтекъл. Бивши президенти могат да бъдат лобисти, очаква се на интересите на собствената им страна, но не и така нагло, открито да застават зад конкретна компания и нейния продукт, защото в конкурса участва и друга американска компания - \"Макдонал Дъглас\". Световна практика е тези услуги да се заплащат, макар че в случая с г-н Плевнелиев няма никакви данни това да се е случило.Тук не става въпрос, че Пленелиев не работи за европейския интерес, който предполага поне на теория, закупуването на военна продукция произведена в ЕС, както правят водещите западноевропейски държави, по които уж се ориентираме. Иде реч за използване на положението на бивш държавен глава за реклама на стока. Един вид продуктово позициониране. Виждаш Плевнелиев и вече си мислиш за \"Локхийд Мартин\". Срамно положение за президент, но добре обясняващо ниския му рейтинг от едва 20% одобрение, когато напусна \"Дондуков 2\".Росен Плевнелиев не е самотен в нелицеприятните си опити да лобира за конкретна американска компания. Той е в една задруга с персонажи като \"силният човек\" в ГЕРБ Цветан Цветанов, бившият военен министър, земеделецът Николай Ненчев, който пък в началото на месеца заяви пред Би Ти Ви, че \"няколко правителства паднаха около тази сделка със самолетите\". Това си прозвуча направо заплашително, но пък оправдава една друга новородена поговорка, която гласи, че Македония ще прави референдуми за името, а България конкурси за изтребител, докато американците не харесат резултата. Тези господа в никакъв случай не са загрижени за състоянието на българските ВВС, финансовите възможности на страната и отношенията с европейските ни съюзници по ЕС. Ако бяха такива нямаше да се намесват така грубо в работата на професионалистите, които определят критериите за нов изтребител и би трябвало да го подберат съобразно тях и подадените оферти.Какъв е смисълът от конкурси, ако политици като Плевнелиев и Цветанов предпоставят техния резултат и дори отправят смътни заплахи като Ненчев, ако не стане на тяхното. Трудно може се отърсим от витаещото подозрение, че тази трескавост на мислите и действията се дължи на комбинация от взети комисионни и неизпълнени обещания.Цялата история обаче има и втори, чисто вътрешнополитически план. Плевнелиев има обсесия от действащия президент Румен Радев. Няма как иначе да се опише речника му спрямо действията на държавния глава - бил зависим от Кремъл, \"генерал, който още не е разбрал, че е държавен глава\", \"президент популист\", \"той е нула\" като външнополитически фактор, да видим как ще го приемат в Бъкингам и т.н. Нито един предишен български президент не си е позволявал подобен език спрямо наследника си.Факторът \"Радев\" тежи и в случая с конкурса за изтребителите. Президентът и екипът му се разглеждат от Плевнелиев и компания като поддръжници на покупката на шведските изтребители \"Грипен\" и съответно срещу тях се води кампания. Стига ни само да си спомним прозрачните намеци на Цветанов, че шведската компания е свързана с корупционни практики.Ненадейно, но логично, в атаките срещу президента Румен Радев, адептите на \"Локхийд Мартин\", стигнаха до обругаване на утвърдена европейска компания като \"Сааб\", оттам и на Швеция която явно стои зад една от най-значимите си фирми, гарнирано с обвинения, че държавния глава има зависимости от Кремъл. Така Стокхолм и Москва бяха поставени на една плоскост - нонсенс, но вършещ работа в света на постмодернизма, където докато обсъждаме един гаф, се извършват още два и изпитваме чувство на безпомощност, че не можем да им насмогнем.Ако някой има стратегия, насочена срещу държавния глава Румен Радев, срещу русофилството у нас, което сега е обект на атаки, и в подкрепа на \"евроатлантическите\" ценности, по-скоро на атлантическата им част, то ако иска да бъде успешна, трябва да извади Росен Плевнелиев от нея. И Цветан Цветанов, разбира се. Това няма да помогне, но поне усилията му ще се разглеждат като сериозни, а не като на режисьор, който залага на гротеската, сякаш, за да окарикатури креатурите си, разгневен от тяхната безпомощна арогантност.Но, какво да се прави. За жалост на задоеканския драматург, това е което имаме за него като политическа антиселекция. Нямаме друг Плевнелиев. И Цветанов. Ще работи с тези, а ние ще се смеем през сълзи.", "date": "2018.10.17", "title": "Изобретяването на Плевнелиев и сие"}
{"url": "https://news.bg/energy/nek-prodava-rotor-visoko-nalyagane-na-aets-kozloduy.html", "text": "\"Национална електрическа компания\" ЕАД (НЕК) ще продаде на АЕЦ \"Козлодуй\" ЕАД ротор високо налягане от турбина К-1000-60/1500-2М.Роторът е част от старото оборудване за АЕЦ \"Белене\" и в момента се намира на площадката. Продажбата ще бъде извършена чрез пряко договаряне между двете дружества.Продажбата е регламентирана в решение на Министерския съвет, прието по-рано днес, информират от пресслужбата на МС.Възможността за подобна сделка е регламентирана в Правилника за упражняване правата на държавата в търговските дружества с държавно участие в капитала. В неговите текстове е посочено, че началната цена за продажбата се определя от независим оценител след прието решение на Министерски съвет.Роторът високо налягане от турбина К-1000-60/1500-2М е от съществено значение за изпълнение на програмите за продължаване на експлоатационния ресурс на двата блока на АЕЦ \"Козлодуй\" и увеличаване на мощността им до 104%.По време на плановия годишен ремонт на 5 блок за 2018 г. е доказано, че роторът може да бъде използван за нуждите на централата.Производител на ротора високо налягане е ПАО \"Турбоатом\", който е и собственик на всички необходими лицензионни и квалификационни документи.Доставката на ротора от друг производител е несъвместима със съществуващото оборудване и ще доведе до съществени технически затруднения при експлоатацията.", "date": "2018.10.17", "title": "НЕК продава ротор високо налягане на АЕЦ \"Козлодуй\""}
{"url": "https://news.bg/int-politics/sasht-s-nova-baltiya-sreshtu-kitay-v-targovskata-voyna.html", "text": "Администрацията на президента на САЩ Доналд Тръмп обяви, че се оттегля от международен пощенски договор, който определя таксите, с които страните се таксуват взаимно за транспортирането на пакети, потвърждавайки по-ранни информации по въпроса, съобщават американските медии.Договорът, с който се създава Универсалния пощенски съюз (UPU) през 1874 г., беше разкритикуван от Тръмп, тъй като позволява на слаборазвитите страни, включително на Китай, да транспортират своите потребителски стоки в САЩ с отстъпка.Според висш американски официален представител администрацията на Тръмп се надява да предоговори пощенските тарифи, известни като \"крайни такси\", за да ги направи по-справедливи към Вашингтон.Изтеглянето на САЩ от договора ще отнеме цяла година, за да влезе в сила съгласно правилата на съюза, по време на който период неговите членове ще имат възможност да договорят ново споразумение.\"Нашата цел тук е да постигнем справедливи цени, а не непременно да се махнем от Универсалния пощенски съюз\", посочил американският официален представител пред журналисти, добавяйки, че разликата в пощенските тарифи струва на САЩ 300 млн. долара всяка година.", "date": "2018.10.17", "title": "САЩ с нова \"балтия\" срещу Китай в търговската война"}
{"url": "https://news.bg/politics/tsvetanov-iska-da-se-gonyat-ruski-diplomati-zaradi-sluchaya-skripal.html", "text": "България вероятно трябва да изгони руски дипломати заради последните доказателства по случая \"Скрипал\", смята зам.-председателят на ГЕРБ Цветан Цветанов, цитиран от БНР.Премиерът Бойко Борисов лично е запознат от посланика на Великобритания с тези доказателства, обяснява Цветанов. \"Доказателствата вече са много по-ясни и може да се каже, че трябва да се съобразим с това, което направиха всичките развити европейски държави\", допълва той.\"Не бих искал в момента да иззема функциите на изпълнителната власт, но много е тревожно това, което излезе като доказателство, и категоричността, която декларираха държави като Великобритания, Австрия, Германия, Франция и САЩ\", коментира зам.-председателят на ГЕРБ Цветан Цветанов.", "date": "2018.10.17", "title": "Цветанов иска да се гонят руски дипломати заради случая \"Скрипал\""}
{"url": "https://news.bg/crime/mitnichari-zadarzhaha-nad-7000-falshivi-parfyuma.html", "text": "Митничари задържаха 7060 фалшиви парфюма при проверка в района на Дунав мост 2, съобщиха от Агенция \"Митници\". Митничарите спрели за проверка камион с българска регистрация, пътуващ за Западна Европа. Според документите на товара камионът превозвал пет палета с тегло общо 2700 кг \"козметични продукти\".При огледа на стоката обаче служителите установяват, че парфюмите са имитации и с лошо качество на изработка.Стоката е задържана поради съмнения, че нарушава права на търговски марки.Предстои да бъдат уведомени правопритежателите на марките.Проверката е извършена на 14 октомври.", "date": "2018.10.17", "title": "Митничари задържаха над 7000 фалшиви парфюма"}
{"url": "https://news.bg/crime/vse-poveche-hora-si-porachvat-droga-po-internet-ili-v-darknet.html", "text": "Все повече хора, употребяващи наркотици, си поръчват дрога по интернет или чрез сайтове в така наречения darknet (Тъмната мрежа). Това заяви началникът на отдел \"Борба с наркотрафика\" в Митница Аерогара София Стефан Бакалов.На столичното летище Бакалов говори пред над 500 деца - ученици от 6 до 10 клас в общо 11 училища в страната, които се включиха в антидрога , организирана от Митница Аерогара София - отдел Борба с наркотрафика и българския офис на Агенцията за борба с наркотиците на САЩ DEA. Мотото на тазгодишната инициатива е \"Гордей се, че не употребяваш наркотици\" (\"Proud To Be Drug Free\").\"Търговията с наркотици вече е и киберпрестъпление. Интернет е част от всички аспекти на нашия живот, както за добро, така и за лошо\", посочи Бакалов.По думите му сайтовете за предлагане на наркотици в darknet са вече стотици. \"Предлагат анонимност, проследяването на изпращачите, получателите и плащанията (включително в криптовалута) са по-трудни. За да се борят с тях службите работят както онлайн, така и офлайн\", допълни полицаят.Той посочи още, че darknet се използва от тези, които вече имат проблем с наркотиците. През интернет и социалните мрежи обаче също се правели опити за предлагане на синтетични наркотици, които често се представяли за \"безвредни парти стимуланти\". Тези наркотици се предлагали на достъпни цени, но представлявали химически вещества, които могат да имат силни и фатални последици върху организма на децата.Пред журналисти Стефан Бакалов обясни, че хероинът и кокаинът продължават да са наркотици, които нанасят вреди у нас и в Европа. Фентанилът и неговите производни продължават да са голям проблем зад океана, а има отделни случаи и на задържания в ЕС, но няма регистрирани данни на трафик или употреба в България.\"Точно тук е и голямата роля на превенцията. За съжаление младежите са целева група за подобни \"модни\" тенденции. Затова те трябва да разполагат с реалната информация. Когато са убедени във вредата и опасностите, те излизат от групата на потенциалните клиенти на трафикантите и дилърите\", обясни Бакалов.На събитието присъства и посланикът на САЩ у нас Ерик Рубин.\"Чрез днешното събитие в рамките на инициативата \"Червена панделка\" ние казваме на наркотрафикантите, че не приемаме и няма да приемем разпространението на наркотици в нашите общества. В това няма нищо политическо или партийно - незаконната употреба на наркотици, злоупотребата с тях и наркотрафикът са (и трябва да бъдат) заклеймени от всички правителствата по цял свят\", каза той пред децата.Инициативата носи името \"Red Ribbon\" и е организирана от Агенция \"Митници\" и Департамента за борба с наркотиците на САЩ в памет на Енрике Камарена, агент на ДЕА, отвлечен и убит от мексикански наркотрафиканти.", "date": "2018.10.17", "title": "Все повече хора си поръчват дрога по интернет или в darknet"}
{"url": "https://news.bg/world/18-godishen-uchenik-izvarshil-atakata-v-krim.html", "text": "Заподозреният за нападението в училището в град Керч на Кримския полуостров е бил идентифициран като 18-годишния ученик четвърта година Владислав Росляков, който е учил в същото учебно заведение.Той се е самоубил след избиването на 19 души и ранявайки 47 души чрез стрелба и взрив, като около 15 от ранените са в тежко състояние. Тялото му е било открито на втория етаж на библиотеката на учебното заведение. Това съобщи ръководителят на Крим Сергей Аксьонов, цитиран от руските медии.Междувременно Руският следствен комитет обяви, че разследва нападението в техникума като убийство, а не като терористична атака, както беше класифицирано по-рано. Не се изключва възможността нападателят да не е действал сам.  Първоначалният оглед на загиналите в колежа показва, че те са починали от огнестрелни рани, а не от взрива, уточни говорителката на Следствения комитет на Русия Светлана Петренко.Властите в Крим уточниха, че Росляков е получил законно разрешение за притежание на оръжие, като е събрал всички необходими документи и е минал преглед при психиатър. В Крим обявиха тридневен траур във връзка с трагедията. ", "date": "2018.10.17", "title": "18-годишен ученик извършил атаката в Крим "}
{"url": "https://news.bg/crime/petima-ot-plovdiv-i-burgas-se-sdobiha-s-obvineniya-za-danachni-izmami.html", "text": "Специализираната прокуратура повдигна обвинения на пет лица за данъчни престъпления.Според обвинението лицата са участвали в организирана престъпна група (ОПГ) за данъчни престъпления на територията на областите Плводив и Бургас.Същите са арестувани вчера, 16 октомври, в хода на специализирана операция на ГДБОП и Спецпрокуратурата, обясняват от държавното обвинение.За разкриването на престъпната дейност на групата е оказал съдействие и екип от експерти на НАП.Според събраните доказателства групата е сформирана през май 2015 г. с цел избягване установяването и плащането на задължения по ДДС при търговия с мобилни телефони.По време на операцията по неутрализиране на групата са претърсени 18 адреса и са иззети са документи.Органите намерили и над 150 000 лева, придобити от инкриминираната дейност, както и марихуана в неясни засега количества.Извършени са и инвентаризации на търговски обекти за установяване на наличностите в тях и облагането им с данък.Стана ясно още, че единият от мъжете от днес е задържан за срок до 72 часа с постановление на наблюдаващ прокурор. Очаква се в спецсъда да бъде внесено искане за постоянното му задържане.Същият има 9-годишна условна присъда с 4-годишен изпитателен срок, който не е изтекъл към момента на установяването на настоящето престъпление. Той е бил осъден отново за данъчна измама.", "date": "2018.10.17", "title": "Петима от Пловдив и Бургас се сдобиха с обвинения за данъчни измами"}
{"url": "https://news.bg/politics/po-leki-usloviya-za-lov-na-diva-svinya-prieha-ministrite.html", "text": "Промените в Правилника за прилагане на Закона за лова и опазване на дивеча приеха министрите от кабинета \"Борисов-3\".С промените отпада изискването лесничеи да присъстват при индивидуален лов на дива свиня в ловностопанските райони, предоставени на ловните дружини, съобщиха от МС.Промените са заради спешната необходимост от редуциране броя на дивите свине в страната, за да има превенция на заболяването африканска чума по свинете.При индивидуален лов на дива свиня в държавните ловни стопанства и ловностопанските райони към държавните горски стопанства, изискването за присъствието на длъжностно лице остава, когато лова се провежда по линия на организирания ловен туризъм., съобщиха от МС.Припомняме, през лятото бяха . Тази причина бе изтъкната за построяването на километри ограда по сухопътната ни граница с Румъния.Фирма, участвала в доставките на колчета за тази ограда, се оказа близка до .На 3 на положителна проба на заразени с африканска чума прасета у нас. Огнището бе регистрирано в село Тутраканци, община Провадия, област Варна. Сигналът за повишена заболеваемост в животновъден обект тип \"заден двор\" е постъпил в БАБХ на 30 август 2018 г.На  заяви, че пробите са отрицателни.През септември от ведомството на Румен Порожанов съобщиха, че оперативен щаб към Министерство на земеделието, храните и горите ще се събира периодично. На заседанията ще се предлагат мерки за превенция във връзка с опасността от евентуално навлизане на африканската чума по свинете на територията на страната.", "date": "2018.10.17", "title": "По-леки условия за лов на дива свиня приеха министрите"}
{"url": "https://news.bg/crime/ban-i-chetiri-universiteta-rabotyat-sreshtu-kiberprestapleniyata.html", "text": "В БАН представиха първия в България проект в сферата на националната сигурност - Център за компетентност по квантова комуникация, интелигентни системи за сигурност и управление на риска \"КВАЗАР.Чрез \"КВАЗАР\" ще се приложат редица мерки за ограничаването на киберефектите, киберпрестъпленията, тероризма по границите, критичните или високо рисковите ситуации, защита на обществените места и други. Сред другите основни направления в дейността на проекта са квантовата комуникация, интелигентните системи за сигурност и управлението на риска.Голяма част от проекта ще бъде насочен в областта на сигурността, чрез обединяване на материално-техническите и човешки ресурси, обяви вътрешният министър Младен МариновТрябват качествени инструменти за гарантиране на мрежовата и информационната сигурност и чрез \"КВАЗАР\" те биха могли да се осъществят, поясни силовият министър.Маринов уточни, че в съвременния състав системите за сигурност имат все по-важна роля и стават все по-съвършени и те трябва да бъдат наричани интелигентни системи за сигурност.Проектът се реализира в съвместното сътрудничество на четири университета и три института на БАН. Средствата за финансиране на центъра са осигурени от ОП \"Наука и образование за интелигентен растеж\" и Европейския фонд за регионално развитие.Ръководителят на проекта академик Чавдар Руменин коментира, че проектът има за цел изграждането на надеждна система за предотвратяване на тероризма, критичната инфраструктура, природните бедствия и всичко онова, което се нарича бедствие.Очаква се, че чрез знанията и опита както на всички научни организации, така и на националната сигурност на страната да бъде изграден един лабораторен комплекс от четири интегрирани симулационни центъра на територията на София, Варна, Велико Търново и Габрово.Центърът ще бъде оборудван от със съвременна апаратура на стойност 13 милиона лева, което се очаква да позволи висококачествени научни изследвания, разработване на нови продукти и прототипи, предаване на информация по нетрадиционни канали, които да се използват при бедствия, ядрени аварии, тероризъм и земетресения, уточни академикът.\"КВАЗАР ще го има, той ще го бъде\", увери акад. Руменин.Официални гости на събитието бяха заместник-министърът на отбраната ген. Атанас Запрянов, заместник-областният управител на София Николай Борисов, ректорът на СУ \"Св. Климент Охридски\" професор Анастас Герджиков, генерали, дипломати, представители на отбраната и гости от Европейската комисия. ", "date": "2018.10.17", "title": "БАН и четири университета работят срещу киберпрестъпленията"}
{"url": "https://news.bg/society/otlozhiha-deloto-za-likvidatsiya-na-olimpik.html", "text": "Съдът в Никозия отложи старта на ликвидацията на \"Олимпик\" , съобщи bTV.Делото е отложено заради оспорване дали временния ликвидатор Накузи трябва да отговаря за ликвидацията на дружеството.Според него години ще са нужни, за да се установи на колко хора компанията дължи пари и колко може да върне.Отнемането на лиценза на застрахователната компания от кипърския надзор и около 10 хиляди кипърци.Казусът \"Олимпик\" постави под въпрос работата на службата, която следи застрахователите в Кипър. Властите в Никозия отказаха да отговарят на въпроси.В писмо от Сметната палата коментирали, че те са засекли проблеми с финансите на \"Олимпик\" още през 2015 г. и са предупредили надзора.След това компанията е продадена на \"Хиспакол\", зад която стои Дието Гонзалес Алонсо. За него пък са предупреждавали испанските власти. Надзорът обаче разрешава сделката.Така се стига до това лято, когато се оказва, че на \"Олимпик\" ѝ се губят над 250 млн евро.Журналистът от вестник \"Политис\" Михалис Теодороу, който разследва казуса \"Олимпик\", е категоричен, че надзорът в Кипър има сериозни пропуски.По думите му ликвидаторът, който сега управлява компанията е посочен от Виктория Натар, която ръководи надзора над застрахователите.Според Теодороу някой, който не иска да се разкрие какво всъщност се случва с \"Олимпик\", продължава да я управлява.Припомняме, над  заради фалита на кипърското застрахователни дружество \"Олимпик\". Те трябваше да сключат нова полица с друго дружество от 18 август. От  на водачите, които са \"изгорели\" от фалита на дружеството.От Комисията по финансов надзор (КФН) заявиха, че финансовите щети на българските водачи вследствие на фалита на застрахователя са . Щетите са по-ниски, заради сключването на полици на разсрочено плащане.заседание на парламента по време на лятната ваканция и приемане на оставката на .След обнародване на съдебното решение за обявяване на дружеството в ликвидация в Официалния вестник на Република Кипър започва да тече първият срок, важен за клиентите на \"Олимпик\".На 12 септември след първото съдебно заседание в Никозия стана ясно, че делото за , но днес то отново бе отложено.  ", "date": "2018.10.17", "title": "Отложиха делото за ликвидация на „Олимпик“ "}
{"url": "https://news.bg/int-politics/sasht-podaryavat-dva-helikoptera-blek-houk-na-harvatiya.html", "text": "САЩ подаряват два хеликоптера UH-60M \"Блек хоук\" на Хърватия, съобщава министърът на отбраната Дамир Кръстичевич. Хеликоптерите се очаква да бъдат доставени до 2020 г. и ще бъдат използвани главно от командването на специалните сили на Хърватската армия.Хърватското министерство на отбраната коментира, че хеликоптерите ще бъдат използвани за въздушно нападение, въздушна медицинска евакуация, евакуация при бедствия и аварии, спасителни операции, наблюдение, транспорт на войници.Кръстичевич поставя дарението в контекста на по-широкия преход на Хърватия към западно военно оборудване, като заяви, че това представлява \"доказателство за истински съюз и стратегическо партньорство между двете страни\".", "date": "2018.10.17", "title": "САЩ подаряват два хеликоптера Блек Хоук на Хърватия"}
{"url": "https://news.bg/politics/svilenski-narochi-gerbera-emil-hristov-i-mu-iska-ostavkata.html", "text": "Георги Свиленски от БСП нарочи заместник-председателя на Народното събрание Емил Христов и ще му иска оставката. Той ще отправи това предложение на ПГ. Социалистът се ядоса на председателстващия заседанието.Левите и Христов се скараха за начина, по който герберът води заседанието, на което се обсъждаше доклада за състоянието на националната сигурност за 2017.БСП поиска поименна проверка на кворума, но Христов не даде. \"Госпожо Караянчева, моля ви поемете ръководството на Народното събрание, настоя Свиленски.Пред медиите в кулоарите на парламента социалистът обясни, че Емил Христов три пъти нарушил правилника и то в рамките на три минути. Нарушение 1: Удължено е заседанието, след предвиденото време за отправяне на предложение за това. Нарушение N2: Взето е решение, без да има кворум. Нарушение N3: отказ за поименна проверка.Докато говореше с медиите, червеният депутат намери и четвърто нарушение - Емил Христов не го наказал за нарушаване на реда в залата.", "date": "2018.10.17", "title": "Свиленски нарочи гербера Емил Христов и му иска оставката"}
{"url": "https://news.bg/crime/marinov-vse-oshte-malchi-za-favorit-za-glavsek.html", "text": "Вътрешният министър Младен Маринов остава лаконичен в коментара си за това кой се очаква да бъде новият главен секретар на МВР.\"Когато имаме нещо официално, то ще бъде оповестено\", даде да се разбере силовият министър.Пред news.bg Маринов осъди на жертвите от атомните бомбардировки от 1945 г. в Хирошима като изключително грозен, но - \"всичко е в ръцете на японската полиция\".Ние ще съдействаме по линията на международното сътрудничество с каквото можем, заяви силовият министър.Коментарът си той направи, след като взе участие в представянето на първия в България проект в сферата на националната сигурност - Центърът за компетентност по квантова комуникация, интелигентни системи за сигурност и управление на риска \"КВАЗАР\". бе овладяно, след като моментално се намесиха органите на реда, увери още Маринов.", "date": "2018.10.17", "title": "Маринов все още мълчи за фаворит за главсек"}
{"url": "https://news.bg/regions/nivoto-na-dunav-prodalzhava-da-namalyava.html", "text": "Нивото по целия плавателен път по река Дунав остава критично ниско. Това съобщиха от Изпълнителна агенция \"Проучване и поддържане на р. Дунав\".Водните стоежи, отчетени от деветте хидрометричните станции на АППД, показват най-ниско ниво при пегел Оряхово - минус 29 см от \"кота нула\". Разликата за 24 часа е минус 2 см.Прогнозата е през следващите дни нивото на реката да продължава да намалява.Очаква се на 19 октомври нивото при Русе да спадне с още 4 см и да достигне минус 16 см.Маловодието е на лице и в Горен Дунав, където корабите престояват поради невъзможността да преминат участъка от Виена до Братислава.Причината за това е липсата на валежи в последните 3 месеца по цялото протежение на реката. Ниските водни стоежи са характерни за този период от годината, вследствие на сушата от летния сезон, обясняват от агенцията.", "date": "2018.10.17", "title": "Нивото на Дунав продължава да намалява"}
{"url": "https://news.bg/regions/fandakova-se-seti-da-proveryava-izmeneniyata-pri-remonta-na-ul-graf-ignatiev.html", "text": "По изрична заповед на столичния кмет Йорданка Фандъкова, дирекция \"Вътрешен одит\" изцяло проверява обстоятелствата, довели нуждата от изменение на проекта за релсовия път по ул. \"Граф Игнатиев\" в хода на изпълнение на строително-монтажните дейности.\"На 29 юни 2018 г. Специализираният експертен съвет по устройство на територията е разгледал искане от \"Столичен електротранспорт\" ЕАД за необходимостта от преработка на проекта в частта \"релсов път\"\", пише Фандъкова в своя \"Фейсбук\" профил.\"По реда на чл. 154 ал. 5 от Закона за устройство на територията експертният съвет е възложил изготвянето на нов инвестиционен проект, с който да се намерят решения за отводняването на релсовия път, промяна на кривите при ул. \"Алабин\", така че трамваите да могат да се разминават без светофар и цялостно решение за околорелсовата еластична виброизолационна система, в съчетание с носеща конструкция тип \"плаваща плоча\", което е довело до промяна на един от влаганите материали, както и изпълнение на дренажна система\", обяснява столичният кмет.Фандъкова допълва, че процедурата при замяна на материал е подробно разписана в Закона за обществените поръчки - изготвят се заменителни таблици и \"анализна цена\". Цената на новия материал се доказва от изпълнителя и се одобрява от възложителя, Столична община.\"Столична община заплаща реалната пазарна цена, а не оферираната за материал, който няма да бъде вложен. Общественият интерес е да не бъде платено повече за нещо, което струва по-малко при промяна на материалите, и това е разписано като процедура в договора\", пише Йорданка Фандъкова.Припомняме, фирмата \", около които се разрази един от най-сериозните скандали за качеството на извършването ремонтни дейности. Граждани и общински съветници се противопоставиха на начина, по който се изгражда наново центъра на София.Паралелно с това около фирмата тече друг скандал, започнал с . В последствие вицепремиерът Томислав Дончев подаде сигнал до ДАНС и прокуратурата по случая, като службите се заеха да проверяват.Преди няколко дни премиерът Бойко Борисов обяви, че е поискал от АПИ да отстрани \"Джи Пи Груп\" от всички проекти с европейско и държавно финансиране по законен начин.Последва отказ от страна на самата \"Джи Пи Груп\" от проектите за строеж на тунел \"Железница\" на АМ \"Струма\", както и от проекта за трасето на трамвай №5 в столицата. От \"Спаси София\" вече сигнализираха, че ремонтът се бави с повече от месец: дупки вместо фуги, хлътвания и пропадания въпреки бетонната основа, бетонни буци около трамвайните стълбове.Лидерът на БСП - София и председател на групата на социалистите в СОС , по който се извършва ремонтът на столичната улица \"Граф Игнаитев\". Според него този ремонт \"блести с недомислици\".Припомняме също, че след основния ремонт на булевард \"Дондуков\" в столицата се .", "date": "2018.10.17", "title": "Фандъкова се сети да проверява измененията при ремонта на ул. \"Граф Игнатиев\""}
{"url": "https://news.bg/politics/goranov-i-simeonov-protiv-kvotite-za-naznachavane-na-hora-s-uvrezhdaniya.html", "text": "Финансовият министър Владислав Горанов се обяви против чл. 40 в проектозакона за хората с увреждания, стана ясно от стенограмата на Министерския съвет. Според текста се формират квоти за минимален брой заети хора с увреждания.Според законопроекта работодателите се задължават да назначават работници и служители с увреждания. В предприятията с между 50 до 99 служители, трябва да има двама работника с трайни увреждания. В предприятията със сто и над сто работници и служители законопроектът предвижда 2 % от средно списъчния състав. Това е заложено в текста, каза Горанов по време на днешното заседание на Министерския съвет.В случай, че работодателят не изпълни това задължение, той дължи компенсационна вноска. \"Това си е квази данъчно облагане, 30 на сто от минималната заплата за всяко незаето работно място за човек с трайно увреждане. Според мен по този начин няма да се реши проблема със заетостта на хората с увреждания. Този проблем не трябва по реда на принудата да бъде прехвърлян върху реалния сектор и за мен такъв ангажимент аз не бих и не подкрепям. Мнозинството в Министерски съвет да реши каквото прецени\", е казал финансовият министър Горанов по време на заседанието.От думите му става ясно, че той е одобрил финансовата обосновка с ангажимента за осигуряване на допълнителен ресурс в размер на 150 милиона за политики за хората с увреждания. \"Ако вие решите обаче, подкрепяйте, за мен това е грешка\", категоричен е Горанов.На същото мнение е и вицепремиерът Валери Симеонов. Той е упълномощен от Съвета за тристранно сътрудничество да информира правителството, че работодателските организации са категорично против точно този член 40 в двете му алинеи за задължителни квоти за хора с увреждания, както и за санкция в размер на 30 % от минималната работна заплата за всяко незаето от инвалид място.\"Ситуацията в България в момента е такава, че всеки неистово навсякъде търси работна ръка, работна ръка не достига и никой не гледа дали са инвалиди, дали са здрави хора\", мотивира се Симеонов.Според него, фирмите с между 50 и 100 човека са 5500. В тях работят 1 200 000 души. \"С други думи трябва да бъдат назначени при прилагането на закона 24 000 инвалиди. Хайде да видим откъде ще ги намерим тези 24 000 инвалиди. И тъй като няма откъде да ги намерим, санкцията в размер на 30 % , точно както казва министър Горанов, се превръща в данък, в един косвен скрит данък върху дребния бизнес\", потвърди думите на финансовия министър и Симеонов.Той припомни, че правителството е поело ангажимент за насърчение и подкрепа на дребния бизнес. \"Аз категорично няма да подкрепя този законопроект. Благодаря на министър Горанов, че станахме двама\", каза Симеонов.Въпреки своето несъгласие с въпросния чл. 40 от проектозакона за хората с увреждания, Валери Симеонов заяви, че той е много смислен в останалата си част.Според вицепремиера проектът решава въпроса с повишаването на заплащането, което беше изисквано и необходимо на съвременния етап от развитието на българското общество. От друга страна, създава задълженията за създаване на достъпна среда. Той обясни, че законът трябва да е приет, но с корекция, защото така удря дребния бизнес.В отговор на призива на премиера Бойко Борисов да отговори на думите на Симеонов, Владислав Горанов предложи два варианта на действие.Единият вариант е да бъде внесен проектозаконът в този вид, в който отговаря на 99%. В него има още неща, които за мен остават неразумни и ги приемам под натиск. \"Ако приемем, че изпълняваме някакъв ангажимент го внасяме така, дори с чл. 40. Аз обаче не смятам, че правителството, на която и да е било държава трябва под натиск да прави глупости в нормативната уредба, било и във всички други свои решения\", каза Горанов пред колегите си на заседанието на МС.Не съм съгласен ние да раждаме ирационални норми само и само да угодим на някой, допълни финансовият министър.Вторият вариант - законопроектът да бъде внесен на вносител. Така се дава техническа възможност за няколко часа социалният министър Бисер Петков да го прередактира. Ангажиментът ни е да бъде внесен до петък, би могъл да бъде внесен до петък с отпадането поне на тази мярка, така както е предвидена в законопроекта, каза Горанов.\"Независимо от натиска трябва правителството да си запазва физиономията и рационалността\", категоричен е финансовият министър.Горанов изтъкна че в парламента няма политически капацитет да се окаже отпор на решения в полза на уязвими групи хора и призова: \"поне ние да си запазим физиономията и да махнем неща, които са ирационални\".След думите му премиерът Борисов заяви, че подкрепя подкрепя закона. Всички тези изброени организации, които сега реагират, когато вървяха протестите услужливо си мълчаха, каза той.\"Поехме ангажимента и държа да си го приемем, така както Бисер Петков го предлага. Ние сме парламентарна република и Парламентът да преценява, в края на краищата те са нашите работодатели. Така че ние сме сложили подписите си, гарантирали сме си, че този текст ще приеме Министерският съвет\", е мнението на министър-председателя Борисов.По думите му, проектът е трябвало да бъде приет много по-рано, още през лятото, когато бяха силните протести на майки на деца с увреждания. В отговор на премиерския въпрос дали това е ангажимента, поет от правителството, министър Бисер Петков отговори утвърдително. Проектът е разработен в съответствие с основните положения на Конвенцията за правата на хората с увреждания и отговаря на основните искания на организациите на хората с увреждания, включително и на протестиращите майки от инициативата \"Системата ни убива\", каза Петков.Законопроектът за хората с увреждания, заедно със спорния чл. 40 бе приет на днешното заседание на кабинета \"Борисов-3\" с два гласа \"против\".", "date": "2018.10.17", "title": "Горанов и Симеонов против квотите за назначаване на хора с увреждания"}
{"url": "https://news.bg/int-politics/sauditskiyat-konsul-v-istanbul-uvolnen-i-razsledvan.html", "text": "Консулът на Саудитска Арабия в Истанбул е бил освободен от длъжност и е било предприето разследване срещу него по случая с изчезването и предполагаемото убийство на саудитския журналист Джамал Кашоги, съобщава Sky News, цитирайки саудитски държавни медии.Аудизаписи, с които се сдобиха от турската полиция по време на претърсването на саудитското консулство в Истанбул, показаха доказателства, че Кашоги е бил измъчван и убит, се допълва в информацията.Държавният секретар на САЩ Майк Помпео вчера беше на посещение в Рияд, където разговаря с крал Салман и престолонаследника принц Мохамед бин Салман. Лидерите на петролното кралство увериха Помпео, че няма \"да правят изключения за това кого ще държат отговорен\" при разследването на изчезването на журналиста.Според информации на американски медии обаче, преките убийци на Кашоги са високопоставени служители в различни служби на Саудитска Арабия, включително приближени на принц Мохамед бин Салман. Кашоги за последно е бил видян да влиза в саудитското консулство в Истанбул на 2 октомври. Турската полиция заяви, че смятат, че смятат, че журналистът не е напускал сградата.", "date": "2018.10.17", "title": "Саудитският консул в Истанбул уволнен и разследван"}
{"url": "https://news.bg/regions/bsp-iskat-ostavkata-na-fandakova.html", "text": "Йорданка Фандъкова да поеме отговорност и да подаде оставка. За това настояват от групата на ,,БСП Лява България\" след скандала, свързан с ремонта на столичната улица \"Граф Игнатиев\".От партията са категорични, че Столична община не разполага с необходимия административен капацитет, за да се справи с управлението на града, нито зачита Закона при провеждането на обществените поръчки.От БСП са на мнение, че именно управляващите в Столична община стоят в основата на проблема с некачествения ремонт на ключови обекти в града, след като от разследване на бТВ се установи, че е променен предметът на обществената поръчка - използваният материал за ремонта на улица \"Граф Игнатиев\".,,Това е драстично нарушаване на Закона за обществените поръчки. Тук вече не говорим нито за визия, нито за естетически критерии, нито за недовършен обект. Става въпрос за конкретно нагло нарушение на Закон, което е престъпление.\", отсичат от партията. Те отказват да приемат и несправедливото опетняване на строителния бранш в България и заявяват, че очакват оставката на столичния кмет.От БСП изискват обяснение от Фандъкова защо е променена виброизолационната подложка, която е елемент на обществената поръчка за ремонта на ул. \"Граф Игнатиев\" и заради която един от кандидатите за изпълнение на обекта е бил отстранен.Те очакват отговор и на въпроса дали е вярно, че използваният материал е бил закупен предварително, за да може да бъде вложен, и от кого.От партията призовават Прокуратурата и институциите, отговорни за контрола на европейските средства, да се самосезират и да извършат обективно необходимите проверки.", "date": "2018.10.17", "title": "Общинарите от БСП искат оставката на Фандъкова"}
{"url": "https://news.bg/politics/barekov-zove-simeonov-i-karakachanov-da-razmislyat-za-pokanata-mu.html", "text": "Евродепутатът Николай Бареков призовава лидерите от малката коалиция Валери Симеонов и Красимир Каракачанов да преосмислят отношението си и да приемат поканата му за създаване на патриотично консервативно обединение, както това е направил лидерът на \"Атака\" Волен Сидеров.Николай Бареков изказва и съжаление, че с отправената покана \"в качеството ми на европейски политик, получил международно признание\" е предизвикал подобен \"емоционален изблик, проява на завист и агресия\" от страна на лидерите на ВМРО и НФСБ.\"Като лидер на единствената призната политическа партия в Европа /ПП \"Презареди България\" и член на европейското ръководство на консерваторите /АКРЕ/ с огромна тревога наблюдавам всекидневните скандали в консервативно-патриотичната част на българското управление\", заявява Бареков.Оказва се, че искайки да направя добро за консервативната идея в България и в Европа, съм на път да разпадна цяло правителство на \"стабилността\", без дори да присъствам на територията на България, а много често и на територията на европейския континент, посочва евродепутат Бареков.Той се надява и случващото се да не е \"заради личното отношение на определени политици към неговата персона\".Николай Бареков благодари на Волен Сидеров и ПП \"Атака\" за това, че са откликнали на поканата му и ще имат представителите на форума на консерваторите в Кишинев. Там, според Бареков, ще бъде представена идеята за създаване на голям консервативен блок, който да поведе битката срещу неолиберализма на предстоящите европейски избори.\"Обръщам се към Валери Симеонов, лидер на НФСБ, и Красимир Каракачанов, лидер на ВМРО, с призива да обмислят събитията от последните дни, да откликнат също на моята покана и да вземат участие в най-висшия форум на европейските консерваторите.\"Николай Бареков предлага и да покрие от личните си средства разходите им по пътуването до Кишинев.\"Обръщам се и към колегите ми от България с молбата да не изпитват ревност към моята позиция, носеща ми легитимация в Европа, защото ще положа необходимите усилия опитът, натрупат в най-висшите консервативни среди, да бъде предаден на моите политически наследници в България\", завършва Николай Бареков.Припомняме, от , след като лидерът на \"Атака\" Волен Сидеров нападна партньора си Валери Симеонов. Надписи, излъчвани по телевизия \"Алфа\" обвиняват Валери Симеонов и Цветан Цветанов в налагане на \"джендъризма\" и \"еднополовите бракове\".Днес от  като председател на ПГ на Обединени патриоти, което нагнети тлеещия още от лятото конфликт между Сидеров и Симеонов. Това обаче повишава сериозно напрежението в голямата коалиция, въпреки уверенията на Цветан Цветанов за стабилност.Миналата седмица Волен Сидеров искаше вече оставката на вътрешния министър Младен Маринов заради скандал на пътя между съпругата му Деница Сидерова и друг шофьор. Тогава , че няма основания за искането на Волен Сидеров. .И до този момент няма яснота обаче кой ще е новият главен секретар на МВР, като неяснотата съвпадна с , който е и бивш главен секретар на МВР по време на правителството на Пламен Орешарски, Светлозар Лазаров. Няколко дни след това телевизия \"Алфа\" спря да излъчва предавания и на екрана се виждаше надпис призоваващ за причините за това да се пита правителството.", "date": "2018.10.17", "title": "Бареков зове Симеонов и Каракачанов да размислят за поканата му"}
{"url": "https://news.bg/int-politics/gratskiyat-vanshen-ministar-kotsias-podade-ostavka-tsipras-ya-prie.html", "text": "Гръцкият премиер Алексис Ципрас прие оставката на Никос Коциас като външен министър, съобщава \"Катимерини\".Премиерът благодари на Коциас за приноса му към правителството и страната през последните 3 години и половина и \"за ценния си принос през всичките тези години за повишаване на геополитическата роля на страната\".Ципрас ще поеме поста на министър на външните работи, за да гарантира успешното завършване на сделката за името на Македония.Пред журналисти, Ципрас призова Македония да подкрепи конституционните промени в текущия дебат в парламента, като добавя, че Гърция няма да приеме членството на балканската страна в нито една международна организация под името \"Република Македония\".Коциас подаде оставката си ден след напрегната среща на кабинета, по време на която се сблъска с министъра на отбраната Панос Каменос по споразумението от Преспа, Каменос се противопостави на сделката.Източници коментират пред \"Катимерини\", че Коциас е недоволен от факта, че Ципрас не успя да го подкрепи срещу атаките на Каменос.Съгласно същите източници, по време на срещата на кабинета вчера, Каменос обвинява Коциас, че е злоупотребил с тайни средства на външно министерство и е човек на американския милиардер, финансист Джордж Сорос.Служители, близки до външния министър, заявиха, че са \"дълбоко обидни\" от твърденията.В коментар по повод оставката си, Коциас коментира, че Ципрас и няколко министри са \"решили с кого да бъдат\", преди да цитира гръцкия поет Динос Кристинопулос: \"Те направиха всичко възможно да ме погребат, но забравиха, че съм семе.\"", "date": "2018.10.17", "title": "Гръцкият външен министър Коциас подаде оставка, Ципрас я прие"}
{"url": "https://news.bg/regions/sadat-ne-prizna-tyutyuneviya-sklad-na-odrin-8-za-pametnik-na-kulturata.html", "text": "Тютюневият склад на ул. \"Одрин\" 8 не е паметник на културата. С този довод Пловдивският окръжен съд оправда собствениците на фирма \"Одрин 8\" Георги Бранеков и Александър Николич и ги обяви за невинни  за събарянето на склада.Твърдението на прокуратурата, че разрушената сграда е паметник на културата беше отхвърлено с аргумента, че не е открит документ, който да доказва това. Както изтъкна защитничката на двамата бизнесмени, \"трябва да е спазена специална процедура и да има акт на съответния компетентен орган, а такъв документ не бе предоставен\" .От своя страна подсъдимите заявиха само, че истината е възтържествувала.Решението на съда подлежи на обжалване в 15-дневен срок.", "date": "2018.10.17", "title": "Съдът не призна тютюневия склад на \"Одрин\" 8 за паметник на културата"}
{"url": "https://news.bg/int-politics/prezidentat-na-sarbiya-otpravi-zaplaha-kam-kosovo.html", "text": "Президентът на Сърбия Александър Вучич обяви, че призивът на САЩ за оттегляне на мироопазващата мисия на ООН от Косово няма да остави никакъв избор на страната му, освен да \"защитава\" хората си в бившата сръбска провинция, съобщава \"Асошиейтед прес\".Вучич не е уточнил какъв вид действия може да предприеме Сърбия в Косово, което обяви независимост от Сърбия през 2008 г.Ала прикритата му заплаха днес беше отправена, след като посланикът на САЩ в ООН Ники Хейли призова за разработването на \"стратегия за излизане\" на мироопазващата мисия на ООН от Косово.Вучич подчерта, че изтеглянето на мисията, както и възможното формиране на армия на Косово, няма да оставят избор на Сърбия и тя ще \"трябва да защитава нашата страна и нашия народ\".Мироопазващите сили на ООН бяха разположени в Косово през 1999 г., след като НАТО се намеси, за да спре сръбските репресии срещу косовските албански сепаратисти.", "date": "2018.10.17", "title": "Президентът на Сърбия отправи заплаха към Косово"}
{"url": "https://news.bg/politics/karakachanov-pribira-granicharite-v-mo-pazi-gi-ot-turtsiya.html", "text": "Вицепремиерът и министър на отбраната Красимир Каракачанов подкрепя граничните полицаи Михаил Цонков, Николай Костов, Живко Петков и Николай Петков. Каракачанов е готов да прибере българските граничари в МО, за да ги защити от екстрадиция в Турция.Граничарите са обвинени в началото на 2017 г. от турския наказателен съд, че на 17 април 2008 г., когато турска лодка навлиза в българските териториални води, при опит за арест прострелват един от рибарите-бракониери.\"Всички достойни българи, които с оръжие в ръка изпълняват и са изпълнявали своя дълг в защита на границите на България, имат моята безусловна подкрепа\", пише Каракачанов на страницата си във \"Фейсбук\".В своя позиция, ВМРО пише, че още миналата година, когато Турция иска екстрадицията им, партията се обявява, че няма да допусне българските граничари да бъдат предадени на турския съд.\"Ако сега се наложи, ще ги прибера в Министерство на отбраната, за да бъдат защитени. Ще направя всичко по силите си, за да не бъдат предадени на чужда държава. Тези български мъже заслужават награда, защото са изпълнявали своя служебен дълг, защитавайки границата на Родината\", коментира Каракачанов.ВМРО обясняват, че:Припомняме, на  български граничари се опитали да задържат турски бракониери на калкан, нарушили морската ни граница. Нарушителите на държавната граница не се подчинили и полицаите е трябвало да изпълнят инструкциите при подобни случаи и да използват служебното си оръжие.От оръжието на  е произведен изстрел, причинил смъртта на единия от рибарите. . Бракониерите не се подчинили на полицейското нареждане.На 26-ти ноември 2009 г.  изцяло Михаил Цонков.В края на 2014 г. Европейският съд за правата на човека също оправдава българския граничар. От ЕСПЧ определят като недопустима жалбата на близките на загиналия бракониер.\"Ние изключително разчитаме на коректността на българската държава в лицето на нейните институции, че правата им ще бъдат защитени в пълен обем\", подчерта адвокат Кожухаров.Към момента защитата не се наема да прогнозира може ли турският съд да поиска .Такава . Тогава лично главният прокурор Сотир Цацаров увери, че държавата ни няма да допусне това.", "date": "2018.10.17", "title": "Каракачанов прибира граничарите в МО, пази ги от Турция"}
{"url": "https://news.bg/politics/severin-nyama-da-poluchi-luks-kiliya-otseche-tsacheva.html", "text": "\"Няма да има луксозни условия за екстрадирания от Германия заподозрян за Северин Красимиров.\" Това заяви правосъдният министър Цецка Цачева.По думите ѝ мястото, на което ще бъде настанен отговаря на всички критерии на Европейския съюз.Цачева уточни, че гарантираните 4 кв. площ, санитарен възел и други условия ще бъдат изпълнени от главна дирекция \"Изпълнение на наказанията\".По отношение на това, че заподозреният ще бъде конвойран с граждански полет, Цачева разясни, че са предприети специални мерки от главна дирекция \"Охрана\".По думите ѝ това е рутинна процедура и няма да има опасност за другите пътуващи в самолета.Правосъдният министър коментира и новите правила за конвой, като заяви, чете вече са готови и са изпратени за становище от страна на Върховния касационен съд , прокуратурата и до няколко неправителствени организации.Цачева отбеляза, че вече е получила бележките по тях от прокуратурата и след като бъдат разгледани, до края на седмицата правилата трябва да бъдат официално обявени.Припомняме, че днес заподозреният за убийството на журналистиката Виктория Маринова, ще бъде екстрадиран от Германия. На 7 октомври, стана ясно, че административният директор и водещ на едно от предаванията на русенската телевизия TVN . На 9 октомври бе задържан заподозрян мъж, който водил скитнически живот в Русе. . на 10 октомври вечерта - осем часа след постъпило искане от българските власти. Той се е намирал в дома на майка си в германския град Щаде.Извършителят е засечен въз основа на ДНК анализ, като данните са съвпаднали на 100% с намерените доказателства.Повдигнати са му  - едното е за изнасилването на журналистика, а другото е за нейното убийство.Майката на Северин Надежда Красимирова заяви, чеТя се се опасява, че в България ще го убият.Надежда твърди още, че синът й е с умствена изостаналост. Взимал е и хапчета, но тя спряла да му ги дава.Главният прокурор на заподозрения. Той допълно още, че в разпита си пред германските власти Северин е признал за убийството, но отказва да говори за каквото и да било сексуално посегателство върху жертвата.", "date": "2018.10.17", "title": "Северин няма да получи лукс килия, отсече Цачева"}
{"url": "https://news.bg/world/vzeliyat-zalozhnichka-v-kyoln-bil-radikalen-islyamist.html", "text": "Прокуратурата в Германия обяви, че вече има достатъчно доказателства, които показват, че сириецът, който взе жена за заложник в жп гарата на град Кьолн в понеделник, е имал радикален ислямистки мотив, съобщава \"Ройтерс\".Главният федерален прокурор уточни, че са стигнали до този извод отчасти въз основа на изявления на очевидци, които са заявили, че мъжът е обявил, че е член на терористичната групировка ДАЕШ (\"Ислямска държава\") и искал да пътува до Сирия, за да се присъедини към терористите.Мъжът е настоял по телефона да му бъде разрешено да пътува до ДАЕШ в Сирия, отбелязаха от германската прокуратура.", "date": "2018.10.17", "title": "Взелият заложничка в Кьолн бил радикален ислямист"}
{"url": "https://news.bg/health/palatkite-na-maykite-ostavat-do-glasuvaneto-v-parlamenta.html", "text": "Социалният министър Бисер Петков лично дойде при протестиращите майки , за да им каже, че договорките помежду им се спазват.Датите, които бяха разписани, се спазват, похвали се той. В петък в законодателния орган влиза Законопроектът за хората с увреждания. Законопроектът за социалните услуги, в работната група по който участваха и майките, е качен за обществено обсъждане. До края на годината и той ще влезе в парламента. След днешното заседание на кабинета Бисер Петков веднага уведомил омбудсмана Мая Манолова за напредъка. Надявам се това да възвърне доверието между нас, сподели още министър Петков. И майките изразиха задоволство: \"Министерството спази обещанието си.\"Протестиращите припомниха, че сега е ход на парламента. Иначе отсякоха: ,,Готови сме за протест по всяко едно време на денонощието. А краят на палатковия лагер ще е след като се гласуват всички закони на второ четене.\"А палатките отиват пред Министерството на здравеопазването. ", "date": "2018.10.17", "title": "Палатките на майките остават до гласуването в парламента"}
{"url": "https://news.bg/int-politics/novata-studena-voyna-mezhdu-sasht-i-kitay-se-razgoreshtyava.html", "text": "САЩ и Китай отхвърлиха правилата и ограниченията, които възпираха тяхното глобално съперничество в 21 век, отваряйки пътя за ескалиращ конфликт на много фронтове, който никоя от страните не изглежда да е желаеща или способна да спре, пише в свой материал британският в. \"Гардиън\".Китайските власти обвиниха Вашингтон, че е започнал нова студена война, но сблъсъкът между двете сили вече показа потенциала си да се превърне в горещ при някой случаен инцидент или погрешна преценка, ако не се предприемат действия за намаляване на напрежението.През последните няколко седмици, докато между двете страни се разразяваше търговска война,  в Южнокитайско море. А американското ФБР хвана в капан в Белгия висш служител на китайското разузнаване и го екстрадира в САЩ, предизвиквайки гняв в Пекин.Междувременно Вашингтон значително засили войнствената си реторика, представяйки Китай като опасен противник. По време на заседание на Съвета за сигурност на ООН през миналия месец американският президент Доналд Тръмп обвини Пекин, без да се позовава на доказателства, че се опитва да го свали от власт чрез намесата си в американските избори.Няколко дни по-късно неговият вицепрезидент Майк Пенс разшири обвинението, изтъквайки, че Китай провежда масирани действия, включително \"насилнически\" методи за намеса в американската вътрешна политика, за да доведе на власт \"различен американски президент\". Пенс, подобно на президента, не представи доказателства за твърдението.Повечето експерти посочват, че Китай - макар и лидер в икономическия шпионаж, който се опитваше да лобира срещу политиката на Тръмп за митата - не се опитвал да удари изборите в САЩ по начина, по който Русия се намеси в президентските избори през 2016 г., които вкараха Тръмп в Белия дом.Ала китайското правителство е прекратило примирието в киберсферата, договорено между китайския президент Си Цзинпин и бившия американски президент Барак Обама през 2015 г., отприщвайки армии от хакери още веднъж в търсене на търговските тайни на американски компании.А Пекин е наредил на военния си флот да използва далеч по-агресивни тактики за спирането на американски кораби, както и кораби на техните съюзници да плават близо до островите и рифовете в Южнокитайско море, към които има териториални претенции и превърна във военни аванпостове, за да упражнява контрол над стратегическите морски пътища.Примирието в киберсферата през 2015 г. между Си и Обама не прекрати кибершпионажа по какъвто и да било начин, но това доведе до драстично намаляване на кражбите на интелектуална собственост от страна на китайската държава за конкурентна полза на китайската индустрия. Това примирие сега е напълно приключило, изтъква Дмитрий Алперович, съосновател на фирмата за киберсигурност CrowdStrike.\"CrowdStrike сега може да потвърди, че Китай отново (след голям спад в дейността през 2016 г.) е най-голямата заплаха като държава по отношение на хакерски атаки срещу западната индустрия\", написа Алперович в \"Туитър\".Кристофър Пейнтър, който беше висшият американски дипломат в областта на киберсигурността при управлението на Обама, заявява, че Пекин се е съгласил със споразумението през 2015 г. между САЩ и Китай, защото китайците не са искали заплахата от санкции да засенчи държавно посещение на Си Цзинпин.\"Това не се разглеждаше само като въпрос в областта на киберсигурността, но и като въпрос от областта на икономическата и националната сигурност, който засегна цялостните отношения\", коментира Пейнтър, който сега е комисар в Глобалната комисия за стабилност на киберпространството, като допълва: \"Разбира се, все още имаше хакерски атаки, но имаше значително намаление.\"\"Ако отчетеното увеличение е вярно, бих го приписал отчасти на това влошаване на цялостните отношения\", отбелязва Пейнтър.Междувременно САЩ засилиха контрамерките си, придвижвайки се от игра на отбрана - закърпвайки уязвимости и идентифицирайки китайски хакери - в офанзивни действия.През миналата седмица Министерството на правосъдието на САЩ за първи път успя да екстрадира висшия китайски офицер от разузнаването Янджун Су, който беше подмамен в Белгия на 1 април, смятайки, че ще му бъдат предоставени търговски тайни от американски авиокомпании на флашка от източник, който той е бил вербувал. Белгийските власти, работещи с американските си колеги, са го чакали.Китайските власти определиха твърденията за Су като \"изсмукани от пръстите\". В отговор на въпроси, свързани с твърденията за китайски шпионаж, Лу Канг, говорител на китайското външно министерство заяви: \"Обвиненията са неоснователни. Настояваме САЩ да спрат да използват т. нар. \"киберкражба\", за да дискредитират Китай ... и да накърняват китайско-американските отношения.\"Говорителят изтъкна, че се надява, че САЩ и техните съюзници ще \"изоставят ... менталността от студената война и тази игра с \"нулева сума\" и ще се отнасят към развитието на Китай с \"отвореност, съпричастност и сътрудничество\".Китай вече не просто предизвиква САЩ на масите на търговските преговори и в сенките на кибершпионажа. Неговите въоръжени сили увеличават зоната му на влияние в Тихия океан, завладявайки контрола върху оспорвани острови и рифове в Южнокитайско море, изграждайки военни аванпостове върху тях и имайки териториални претенции към водите около тях.", "date": "2018.10.17", "title": "Новата студена война между САЩ и Китай се разгорещява"}
{"url": "https://news.bg/politics/ms-prashta-chetirima-voenni-v-neboyna-misiya-v-irak.html", "text": "Министрите от третия кабинет \"Борисов\" разрешиха участието на до четирима военнослужещи от българските въоръжени сили в небойна мисия на НАТО в Ирак, съобщиха от Министерския съвет.Бойците отиват там с личното си оръжие и екипировка. Те ще участват в мисията на НАТО в Ирак (NATO Mission Iraq - NMI) за срока на мисията.На срещата на върха на НАТО в Брюксел през юли 2018 беше решено да се сформира небойна мисия за подготовка и изграждане на капацитет в Ирак.Мисията на НАТО ще има за задача да съветва служителите в Министерството на отбраната и Службата на съветника по национална сигурност и да обучава инструктори в професионалните военни учебни заведения. Целта е да помогне на Ирак да развие капацитета си за изграждане на по-ефективни национални структури за сигурност и професионални военни учебни заведения. Това е от ключово значение за стабилността на страната и по-широкия регион, както и за сигурността на страните-членки на НАТО.Според съобщението на МС, включването на България в мисията на НАТО в Ирак е практически израз на приноса ни към усилията на Алианса в борбата с тероризма и в подготовката и изграждането на капацитет на силите и институциите за сигурност в Ирак.На същото правителствено заседание бе решено българските рота и национален поддържащ елемент за операцията на ЕС в Босна и Херцеговина да могат да бъдат използвани и в силите за оперативен резерв на KFOR.Министерският съвет прие решение, с което разрешава изпращането и използването на рота и национален поддържащ елемент - до 140 военнослужещи и до 40 единици военна техника, от въоръжените сили на Република България в състава на силите за оперативен резерв на операцията на НАТО в Косово (KFOR).Предвижда се българските рота и национален поддържащ елемент за междинен резерв на военната операция на Европейския съюз в Босна и Херцеговина EUFOR ALTHEA да могат да бъдат изпращани и използвани и в силите за оперативен резерв на операцията KFOR.Те ще бъдат разположени на територията на Република България и ще поддържат 10-дневна готовност за развръщане.Увеличаването на приноса ни към KFOR с рота към силите за оперативен резерв ще допринесе за попълване на критичния недостиг от сили за тази операция и ще повиши видимостта на нашето участие в операциите на Балканите, като при това ще се реализира и икономия на сили и ресурси.", "date": "2018.10.17", "title": "МС праща четирима военни в небойна мисия в Ирак"}
{"url": "https://news.bg/politics/kabinetat-dava-blizo-1-milion-za-pravitelstveniya-earbas-a319.html", "text": "Кабинетът отпусна 991 128 лева на Министерството на транспорта, информационните технологии и съобщенията, за базово техническо обслужване на правителствения Еърбъс A319.От 2009 г., когато самолетът е приет за експлоатация в Авиоотряд 28, са извършени 5 базови технически обслужвания.При последния преглед, направен през тази година, са изпълнени най-много дейности и затова, продължителността и стойността на прегледа е най-висока.Извършването на базово техническо обслужване осигурява продължаване на летателната годност, висока безопасност и сигурност на полетите със специално предназначение, като при неизпълнение на тези дейности самолетът трябва да бъде спрян от експлоатация.Прегледът се прави на всеки две години.", "date": "2018.10.17", "title": "Кабинетът дава близо 1 милион за правителствения Еърбъс A319"}
{"url": "https://news.bg/world/uchenik-izbi-19-dushi-i-rani-desetki-v-uchilishte-v-krim.html", "text": "Експлозия и стрелба в училище в пристанищния град Керч в Кримския полуостров уби 19 души и рани десетки, съобщават руски медии, които се позовават на източници, предаде \"Ройтерс\".Уточнява се, че 47 души са били ранени, от които около 15 са в тежко състояние. Повечето загинали и ранени са тийнейджъри. Първоначално се съобщаваше за газова експлозия, но впоследствие от Националната комисия за борба с тероризма заявиха, че в техникума е детонирано взривно устройство и е била открита стрелба.Заместник-директорът на руската Национална гвардия Сергей Меликов коментира, че в техникума е извършена терористична атака.Следственият комитет на Русия първоначално разглеждаше взрива в Керч като терористична атака, но впоследствие промени мнението си и го определи като убийство.Експлозията в техникума в Керч е причинена от натъпкано с метални парчета самоделно взривно устройство, поставено в столовата, уточниха от комитета.Според руските власти извършител на нападението е 18-годишен ученик четвърта година, който впоследствие се е самоубил.Двама свидетели разказаха пред RT, че в училището е имало интензивна стрелба и бомбена експлозия. Маскирани нападатели са бягали около сградата и са избивали ученици.Училището е за професионално образование.Към мястото пътува премиерът на Крим Сергей Аксьонов. Той обяви тридневен траур на полуострова. Местни медии съобщават, че в момента в Керч няма достатъчно линейки за транспортиране на ранените. Използват се автомобили на обществения транспорт. Местни хора използват и врати като носилки.Говорителят на Кремъл Дмитрий Песков съобщи, че Владимир Путин е уведомен за взрива и че се разглежда версията за терористична атака.Директорът на колежа Олга Гребенникова коментира, че атаката наподобявала на Беслан. Тя добави, че е излязла от сградата 5-10 минути преди атаката. По думите й няколко души влезли в училището и поставили взривни устройства. Те били въоръжени с автомати и открили огън по всеки, който срещнели по пътя си, добави директорът.Изображения от охранителна камера показват въоръжените нападатели.Властите евакуират училища и детски градини в Керч.", "date": "2018.10.17", "title": "Ученик изби 19 души и рани десетки в училище в Крим"}
{"url": "https://news.bg/health/bls-ne-izklyuchva-treti-model-za-zdravna-reforma.html", "text": "ГЕРБ обсъдиха с лекарския съюз здравната реформа. Председателят на БЛС Иван Маджаров е доволен от срещата. Предложението на здравния министър Кирил Ананиев медиците разглеждат като работен вариант.Ще гарантираме на българските пациенти стабилна здравна система, увери Маджаров. Реформата в сектора не трябвало да води до сътресения в системата.Би могъл да изкристализира и трети модел, предположи шефъат на БЛС. При всички положения трябвало да има солидарен модел, които да бъде надграден.Припомняме, само преди дни  към правителството по темата за здравеопазването. .Диалогът ни с Българския лекарски съюз беше ползотворен и гарантирахме, че държим дискусията за здравеопазването да бъде на експертно ниво и да избягваме политическата й употреба. Това каза коментира шефката на здравната комисия в НС Даниела Дариткова.Припомняме, на пленума на БСП преди три седмици бе обявено, че след от министър Кирил Ананиев  към правителството Борисов 3.От БСП обаче заявиха, че няма да търсят подкрепа в останалите парламентарно представени партии и опозицията в лицето на ДПС, а  БСП се срещнаха миналата седмица и те.Днес пък от  на здравеопазването по принцип. ", "date": "2018.10.17", "title": "БЛС не изключва трети модел за здравна реформа"}
{"url": "https://news.bg/finance/minimalnata-pensiya-stava-220-lv-ot-1-yuli-2019-g.html", "text": "От 1 юли 2019 година се предвижда минималните пенсии да станат приблизително 220 лева, като понастоящем минималната пенсия е 207 лева. От 1 юли се очаква индексиране с 5.7% за всички пенсии.Това заяви социалният министър Бисер Петков на брифинг в Министерския съвет.Петков обясни, че искането минималната пенсия да стане 55% от минималната работна заплата (или 308 лева - бел. ред.), било свързано с дисбаланс в цялата пенсионна система, защото по-голяма част от пенсиите са на минимален размер.Правителството съблюдава и изпълнява правилата за ежегодно индексиране на всички пенсии за проектобюджета на Закона за държано и обществено осигуряване, стана ясно от думите му.Общо планираните разходи за пенсии за следващата година предвиждат 10 милиарда лева, повече от 500 милиона от тези за настоящата година.В  (ДОО) има предложение, което развързва проблема с тавана на пенсиите, защото се предвижда , с което над 40 000 пенсионери, чиито пенсии са ограничени на максималния размер, да получават преизчисления размер на пенсията, уточни Петков.За другите, които ще остане таванът на пенсиите, ще получат увеличение от 290 лева над изплащания размер, обобщи още министърът.Със стъпите на правителството, които ще бъдат приложени в Закона за бюджета на ДОО, в голяма степен ще бъдат удовлетворени исканията на .Води се разговор с организацията на пенсионерите, изслушваме се и исканията да бъдат удовлетворени, допълни Петков.", "date": "2018.10.17", "title": "Минималната пенсия става 220 лв. от 1 юли 2019 г."}
{"url": "https://news.bg/health/darzhavata-zapochva-kampaniya-za-vaksinatsiya-sreshtu-morbili-i-rubeola.html", "text": "Правителството прие Национална програма за елиминация на морбили и рубеола 2019-2022 г.Инфекциите, които в световен мащаб продължават да са причина за заболяемост и смъртност в детска възраст, може да бъдат предотвратени с високо ефективни ваксини. По тази причина в приетата програма се предвижда да се проведат целеви ваксинални кампании за имунизация на най-уязвимата част от населението.През последното десетилетие редица европейски държави са засегнати от епидемии от морбили и рубеола. Само за тази година в Европа са отчетени 8 343 случая на заболели от морбили, като най-голям е броят им във Франция, Гърция, Италия и Румъния. У нас в периода между 2009-2011 г. след 7-годишно затишие се разви епидемия, която отне живота на 24 души от общо 24 365 заболели. През протеклата епидемия през март тази година , както увери директорът на Националния център по заразни и паразитни болести проф. Тодор Кантарджиев.", "date": "2018.10.17", "title": "Държавата започва кампания за ваксинация срещу морбили и рубеола"}
{"url": "https://news.bg/politics/i-anatoliy-makarov-vidya-viziya-za-balgariya-na-pozitano-20.html", "text": "Руският посланик Н.Пр. Анатолий Макаров отиде в централата на БСП, съобщиха от Левицата. Председателят на БСП Корнелия Нинова показа ключовия документ в алтернативната управленска програма на БСП \"Визия за България\" и на руския дипломат.Припомняме, на който също бе запознат с документа.Нинова уточни, че \"Визия за България\" акцентира върху формирането и въвеждането на ефективни политики, които са в интерес на българските граждани. Председателят на БСП изтъкна, че проектът внася нова перспектива в образованието, науката, здравеопазването и икономиката. Тя поставя и приоритети в областта на вътрешната сигурност, обществения ред и външната политика.В рамките на разговора с посланик Макаров бе дискутирана и възможността България да бъде мост в отношенията между Русия и Европейския съюз. Лидерът на левицата и руският посланик обсъдиха двустранните отношения между България и Русия и възможностите за задълбочаване на икономическото сътрудничество между двете държави.", "date": "2018.10.17", "title": "И Анатолий Макаров видя \"Визия за България\" на \"Позитано\" 20"}
{"url": "https://news.bg/politics/bsp-predlaga-2-000-maksimalna-pensiya.html", "text": "БСП ще чуе исканията на пенсионерите. Това обяви на брифинг в Народното събрание Антон Кутев.Филип Попов смята, че исканията на пенсионерите са справедливи. Червените са съгласни, че двойно трябва да се вдигне таванът на пенсиите през увеличаване на максималния осигурителен доход. Това автоматично щяло да повлияе положително на ниските пенсии.Левите са готови отново да вкарат в НС закона за възрастните хора. 5 200 лева искат червените да е максималният осигурителен доход. Това означава около 2 000 лева максимална пенсия.\"Хората имат справедливи искания и протестират навън\", изтъкна Георги Гьоков.По думите му управляващите не може така да се отнасят към 2,5 милиона пенсионери. Трябвало да бъдат чути.", "date": "2018.10.17", "title": "БСП предлага 2 000 максимална пенсия"}
{"url": "https://news.bg/health/s-nad-163-mln-lv-remontirat-237-tsentara-na-speshna-pomosht.html", "text": "Над 163 млн. лв. предоставят за спешната медицинска помощ в България. Парите са по Оперативна програма \"Региони в растеж\" 2014-2020 г., информираха от Министерския съве.На днешното заседание на кабинета \"Борисов-3\" ръководителят на Управляващия орган на програмата подписа договор за безвъзмездна финансова помощ с Министерството на здравеопазването за изпълнението на проект \"Подкрепа за развитие на системата за спешна медицинска помощ\".Очаква се с тези 163 млн. лева да бъдат обновени 237 обекта от системата на спешната медицинска помощ в цялата страна. Проектите са за ново строителство, реконструкция, ремонт, преустройство, подобряване на достъпа за лица с увреждания до сградите и на прилежащото околно пространство. Така ще се обновят сградният фонд и оборудването в спешните отделения на лечебни заведения с над 50% държавно участие в капитала, 27 центъра за спешна медицинска помощ и разкритите към тях 170 филиала и шест изнесени екипа.Ще бъдат купени 400 съвременни линейки с оборудване и апаратура, отговарящи на Медицинския стандарт \"Спешна медицина\" и на най-добрите европейски практики и изисквания за своевременност, достатъчност, качество и безопасност.Проектът \"Подкрепа за развитие на системата за спешна медицинска помощ\" е с голяма обществена значимост и е един от най-мащабните и важни по оперативната програма. Изпълнението му ще осигури подходяща и ефективна здравна инфраструктура, допринасяща за подобряване на качеството и безопасността на медицинската помощ и за осигуряването на равнопоставен достъп до качествена медицинска помощ, уверяват от МС.", "date": "2018.10.17", "title": "С над 163 млн. лв. ремонтират 237 центъра на спешна помощ"}
{"url": "https://news.bg/politics/balgarski-poshti-prodava-imoti-v-6-obshtini.html", "text": "Министерският съвет разреши продажбата на имоти, собственост на \"Български пощи\" ЕАД.Чрез търг с тайно наддаване ще бъде продаден недвижим имот в Троян, както и поземлен имот в Разград, който е с обща площ 14 155 кв. м.Продадени с търг ще бъдат и недвижими имоти в Първомай, Доспат, с. Ясна Поляна и с. Горна Росица.На община Димитровград дружеството ще продаде своя дял от общ недвижим имот - сграда със застроена площ 172 кв. м. - на цена не по-ниска от определената от независим оценител.\"Български пощи\" ЕАД ще продаде и три неизползвани помещения от сграда в Сърница на общинската администрация в града, която е и съсобстеник на имота.Продажбата ще се извърши чрез пряко договаряне по цена.Също така \"Български пощи\" ще продаде на Агенция \"Митници\" дела си от административната сграда на територията на ГКПП \"Калотина\".Съсобственикът Агенция \"Митници\" е направил предложение за покупка. Предвидено е разширяване на трасето за влизащи автомобили на пункта.Имотът е със застроена площ от 41 кв. м и не се ползва от дружеството.", "date": "2018.10.17", "title": "\"Български пощи\" продава имоти в 6 общини"}
{"url": "https://news.bg/society/70-ot-balgarite-usetili-uvelichenie-na-tsenite-prez-poslednite-sedmitsi.html", "text": "70% от българите твърдят, че са усетили увеличение на цените на стоките и услугите през последните седмици. Това сочат резултатите от проучването \"Политически и икономически индекс\" на социологическата агенция \"Галъп интернешънал\".На същия въпрос 18% от анкетираните са обяснили, че не усещат промяна в цените на стоките и услугите. 3% от запитаните пък са усетили намаление на цените. 6% нямат мнение по въпроса, а други 3% не могат да отговорят.Демографските показатели на извадката сочат, че най-осезаема промяна е усетила по-възрастната част от населението. Това са хората с по-ниски доходи и тези, които живеят в селата. Възможно е това е да се дължи и на факта, че тези части от населението традиционно симпатизират на опозиционни формации, тълкуват от \"Галъп\".\"Отговорите действително са политически различаващи се - привържениците на БСП са усетили най-силно повишението на цените на стоките и услугите. Но дори и мнозинството от привържениците на ГЕРБ също твърдят, че са усетили увеличението - макар и не в същата степен, както и привържениците на БСП\", обясняват от социологическата агенция спрямо политическата разбивка на отговорите.Хората с по-високи доходи логично проявяват по-малка чувствителност към увеличението на цените. Но дори и в тези социални групи усетилите увеличението на цените също са мнозинство.Агенцията не изключва резултатите от проучването да са повлияни и от традиционния скептицизъм в общественото мнение по такива теми. \"Въпреки това обаче данните достатъчно ясно разкриват обществена тревога.\"Резултатите от проучването показват и че мнозинството българи очакват повишението на цените да продължи.74% от интервюираните са на мнение, че в близките 2-3 месеца повишението на цените на основните стоки, които използват, ще продължи да се случва. 14% са посочили, че цените, според тях, няма да се променят, а 2% - че ще намалеят. Процентът на тези, които не могат да отговорят или нямат мнение по този въпрос продължава да бъде голям - 10% от анкетираните ни сънародници.Спрямо резултатите на този въпрос се отчита осезаем ръст на очакванията за повишение на цените спрямо предишните месеци. Предишният подобен скок е бил през пролетта на 2017 година, когато отново беше анонсирана възможност за повишаване на цените на енергоносителите.В последните няколко години очакванията за ръст на цените се движат в диапазони около и над 60% от българите, а около и под 20% от българите очакват цените да остават същите. Минимални остават дяловете на онези, които очакват цените да се понижават.На база на демографските показатели от извадката могат да се направят аналогични изводи като тези на първия въпрос.Проучването на \"Галъп\" е проведено сред 820 пълнолетни души в периода от 5 до 12 октомври.", "date": "2018.10.17", "title": "70% от българите усетили увеличение на цените през последните седмици"}
{"url": "https://news.bg/regions/kardzhaliytsi-shte-sportuvat-v-zala-za-3-6-mln-lv.html", "text": "Жителите на Кърджали ще се сдобият с многофункционална спортна зала на стойност 3 663 000 лв. Това стана ясно след одобрението на допълнителните разходи по бюджета на Министерството на младежта и спорта за 2018 г.Предвижда се залата да се използва основно за провеждане на тренировъчни програми и състезания по волейбол, баскетбол и футзал. Игралното поле в основната зала ще бъде с размери 42 х 25 м., а трибуната ще има 940 седящи места. Спортното съоръжение ще разполага и с 2 тренировъчни зали, 8 съблекални, лекарски кабинет, конферентна зала и обслужващи помещения.Очакванията са с реализирането на проекта да се засили интереса на подрастващите от област Кърджали към спорта и физическото възпитание.", "date": "2018.10.17", "title": "Кърджалийци ще спортуват в зала за 3,6 млн. лв. "}
{"url": "https://news.bg/world/ispaniya-detronira-yaponiya-ot-varha-po-prodalzhitelnost-na-zhivot-prez-2040-g.html", "text": "През 2040 г. се очаква да настъпи малка промяна на продължителността на човешкия живот във всички държави, но в класацията ще има драстични изменения, тъй като Испания ще бъде на върха, а Китай и САЩ ще си сменят местата.Това показва проучване на Вашингтонския университет, цитирано от АФП.Прогнозите са средната продължителност на човешкия живот в Испания да достигне 85,8 г. Испания ще детронира Япония от първото място. В момента продължителността на живот в азиатската държава е 83,7 г.Китай и САЩ ще си разменят позициите през 2040 г. в сравнение с данни от 2016 г.: американците ще се сринат до 64-то място от 43-то (79,8 г.), а китайците ще се изкачат от 68-то на 39-то място (81,9 г.).Авторите на изследването са установили и че други държави ще започнат да губят в надпреварата за дълголетие: Канада (от 17-то на 27-мо); Норвегия (от 12-то на 20-то), Австралия (от 5-то на 10-то); Мексико (от 69-то на 87-мо); Тайван (от 35-то на 42-ро) и Северна Корея (от 125-то на 153-то).В класацията се изкачват Индонезия (от 117-то на стотно място), Нигерия (от 157-мо на 123-то), Португалия (23-то на пето място), Полша (48-мо на 34-то), Турция (46-то на 26-то) и Саудитска Арабия (61-во на 43-то).Като цяло в света средната продължителност на живота ще нарасне с пет години - от 73,8 г. през 2016 г. до 77,7 г. през 2040 г.Проучването е достъпно на сайта ", "date": "2018.10.17", "title": "Испания детронира Япония от върха по продължителност на живот през 2040 г. "}
{"url": "https://news.bg/regions/spasi-sofiya-iska-s-ostavkata-na-krusev-da-spasi-stolitsata.html", "text": "От гражданската и обществена организация \"Спаси София\" настояват за оставката на заместник-кмета по транспортни въпроси в Столична община (СО) Евгени Крусев.Според тях Крусев е човекът, отговорен и натоварен по закон и длъжностна характеристика да подписва решенията за предстоящите ремонти в София. Той е трябвало да бъде наясно, че има конфликт в законността на това, което се опитва СО да извърши.Киргин Борисов от \"Спаси София\" коментира за news.bg, че един от поводите за недоволството им е, че има сериозно нарушение на Закона за обществените поръчки (ЗОП), извършено от Столична община.Представителят на гражданската организация обясни, че тяхното желание (на Столична община - б.р.) \"да извършат малка промяна в центъра на София\", ги е вкарало в доста сериозно нарушение на ЗОП\". Ситуацията е такава, че при критериите в избор на изпълнител на ремонта е отстранена една от фирмите, която е кандидатствала, имайки предвид \"Джи Пи Груп\".Припомняме, фирмата \", около които се разрази един от най-сериозните скандали за качеството на извършването ремонтни дейности. Граждани и общински съветници се противопоставиха на начина, по който се изгражда наново центъра на София.Паралелно с това около фирмата тече друг скандал, започнал с . В последствие вицепремиерът Томислав Дончев подаде сигнал до ДАНС и прокуратурата по случая, като службите се заеха да проверяват.Преди няколко дни премиерът Бойко Борисов обяви, че е поискал от АПИ да отстрани \"Джи Пи Груп\" от всички проекти с европейско и държавно финансиране по законен начин.Последва отказ от страна на самата \"Джи Пи Груп\" от проектите за строеж на тунел \"Железница\" на АМ \"Струма\", както и от проекта за трасето на трамвай №5 в столицата.", "date": "2018.10.17", "title": "\"Спаси София\" иска с оставката на Крусев да спаси столицата "}
{"url": "https://news.bg/int-politics/hakeri-svarzani-s-rusiya-udariha-kompanii-v-ukrayna-i-polsha.html", "text": "Хакери са заразили три енергийни и транспортни компании в Украйна и Полша с усъвършенстван нов зловреден софтуер и може би планират разрушителни кибератаки. Това обявиха от компанията за киберсигурност ESET, цитирани от \"Ройтерс\".Доклад на изследователи от ESET, чието седалище се намира в Словакия, не приписва хакерската активност, регистрирана между 2015 и средата на 2018 г., на която и да е конкретна страна, но хвърля вината за нея на група, която беше обвинена от Великобритания, че има връзки с руското военно разузнаване (ГРУ).Този доклад е най-новият, който поражда подозрения в Запада за Главното разузнавателно управление (ГРУ) на Русия, обвинено от Лондон за провеждането на \"безразсъдна кампания\" от глобални кибератаки и опит за убийството на бившия руски шпионин Сергей Скрипал в английския град Солсбъри. Москва отрича обвиненията.Изследователите от ESET заявиха, че групата, отговорна за серия по-ранни атаки срещу украинския енергиен сектор, която използваше зловреден софтуер, известен като BlackEnergy, сега е разработила и използвала нов зловреден софтуер, наречен GreyEnergy.През последните години ESET са помогнали за разследването на редица високопрофилни кибератаки срещу Украйна, включително онези срещу украинската електроснабдителна мрежа, които доведоха до прекъсване на електрозахранването в края на 2015 г.Киев обвини Москва, че е организирала тези атаки, докато американската компания за киберсигурност FireEye заяви, че група, известна като Sandworm, се смята за отговорна. Британската шпионска агенция GCHQ обяви този месец, че и BlackEnergy, и Sandworm са имена, свързани с ГРУ.\"Важното е, че те все още са активни\", коментира изследователят от ESET Робърт Липовски пред \"Ройтерс\", допълвайки: \"Това показва, че този много опасен и настойчив \"актьор заплаха\" все още е активен.\"Говорителят на Кремъл Дмитрий Песков заяви, че нямало доказателства в подкрепа на твърденията срещу ГРУ и че Русия не използва кибератаки срещу други страни.\"Това са само още обвинения. Уморихме се да ги отричаме, защото никой не слуша\", коментира Песков.", "date": "2018.10.17", "title": "Хакери, свързани с Русия, удариха компании в Украйна и Полша"}
{"url": "https://news.bg/world/youtube-blokira-za-2-chasa.html", "text": "Онлайн услугата за видео стрийминг YouTube отново работи след прекъсване за почти два часа.Потребители се оплакват, че услугите YouTube, YouTube TV и YouTube Music, не са достъпни. YouTube не дава обяснение каква е причината.400 часа съдържание се качва в YouTube за минута, като това е втората по големина търсачка след Google.Компанията коментира, че е имало \"проблем\", който сега е решен.", "date": "2018.10.17", "title": "YouTube блокира за 2 часа"}
{"url": "https://news.bg/world/sasht-iskat-otdelni-targovski-sporazumeniya-s-yaponiya-velikobritaniya-i-es.html", "text": "САЩ съобщиха, че възнамеряват да преговарят за три отделни споразумения за търговия с Япония, Великобритания и ЕС, информира Би Би Си.Според Вашингтон вероятно ще са необходими няколко месеца преди да започнат преговорите.Решението е част от усилията на президента Доналд Тръмп да промени търговските политики в подкрепа на дневния си ред \"САЩ преди всичко\".Информацията излиза на фона на търговската война между Китай и САЩ - двете най-големи икономики в света.\"\", обяви търговският представител на САЩ Робърт Лайтхайзер.В писмо до Конгреса американският представител пише, че Вашингтон ще започне преговори с Япония след три месеца. Преговорите с Лондон ще стартират след Брекзит.Тръмп предпочита двустранни споразумения пред многостранни като част от протекционистката си политика.", "date": "2018.10.17", "title": "САЩ искат отделни търговски споразумения с Япония, Великобритания и ЕС"}
{"url": "https://news.bg/politics/patriotite-ne-vizhdat-logika-vav-vetoto-na-prezidenta.html", "text": "Патриотите не виждат скрита приватизация в Закона за държавната собственост, върху който тази сутрин Хипотезите във ветото на президента по Закона за държавната собственост са твърде нелогични, смята патриотът Александър Сабанов. Текстовете са изчистени максимално от гледна точка на опозицията и управляващите.\"Както се видя в зала опозицията се въздържа, но нямаше изказвания\", захапа патриотът.По думите му в текстовете става въпрос държавата да апортира в държавата, а не тя да дава на частници. Това не прави забранителния списък излишен, смята Александър Сабанов.Ветото ще мине през комисиите и ако има неща, които притесняват обществото, може депутатите да се съобразят с това.", "date": "2018.10.17", "title": "Патриотите не виждат логика във ветото на президента"}
{"url": "https://news.bg/economics/tyutyunoproizvoditeli-se-buntuvat-sreshtu-korporativen-danak-varhu-subsidiite.html", "text": "С безсрочни протести заплашват тютюнопроизводители от сдружение \"Басма\" заради решението на държавата да наложи корпоративен данък върху националните доплащания, получени през 2017 година, съобщи БНР.На площада в Хаджидимово тютюнопроизводители от сдружението заявиха, че няма да се огънат под натиска на репресивната държавна машина. По думите им, втора седмица са подложени на тормоз с писма и обаждания от служители на НАП.\"Тези средства, ние ги получаваме от 2011 година. И сега - 2018 година, получаваме писма и телефонни обаждания, че дължим корпоративния данък 10% от миналата година\", заявиха земеделците.Исканият корпоративен данък върху доплащанията за референтен период не се дължи, категоричен е председателят на тютюневото сдружение \"Басма\" Иван Сабахлъков.\"Политическите партии дали плащат 10-процентен данък върху субсидията, която взимат от всички нас? Казвам го, че този път продължителността на протестите са с безкраен срок\", заяви той.\"Протестираме, защото аз съм участник в обсъждането, което през 2014 година взе решение, че данъците върху тези помощи или т.нар. субсидии, или както искат да ги тълкуват, са освободени от корпоративния 10-процентов данък\".", "date": "2018.10.17", "title": "Тютюнопроизводители се бунтуват срещу корпоративен данък върху субсидиите"}
{"url": "https://news.bg/politics/pravitelstvoto-prie-zakona-za-horata-s-uvrezhdaniya.html", "text": "Правителството одобри и гласува законопроекта на Закона за хората с увреждания. Законът е приет във вида, в който е бил внесен.Това обяви социалният министър Бисер Петков след редовното правителствено заседание на кабинета \"Борисов-3\".Припомняме, вчера законодателството мина на обсъждане през Националния съвет за тристранно сътрудничество.Законопроектът ще бъде внесен до края на седмицата в Народното събрание за неговото разглеждане. Социалният министър увери, че лично днес ще уведоми всички майки на деца с увреждания и омбудсмана Мая Манолова за взетото решение от Министерски съвет.Петков обясни, че в законопроекта се предвиждат мерки за подкрепа на хората с увреждания. Сред тях са финансови мерки, изграждане на достъпна среда и подкрепа за работодатели за устройване и приспособяване на хората с увреждания.Правата и мерките предвидени в закона са обезпечени за следващата година с финансов ресурс от 486 милиона лева, който консолидира наличния финансов ресурс за тези политики в бюджета.Освен това 133 милиона от бюджета на Държавното обществено осигуряване се плащат сега като социални инвалидни пенсии в непълен размер, както и допълнителните 150 милиона лева, които премиерът и правителството обещаха за следващата година.Законопроектът за социалните услуги вече е на обсъждане, а вчера е бил публикуван в платформата на правителството и на сайта на МТСП, поясни Петков, добавяйки, че въпросът и по този ангажимент също бил изпълнен. Очаква се в рамките на едномесечен срок заинтересованите страни да представят мнения и становища. До края на годината законопроектът също трябва да бъде приет и разгледан в Народното събрание.", "date": "2018.10.17", "title": "Правителството прие Закона за хората с увреждания"}
{"url": "https://news.bg/crime/zatvoriha-dve-avtoshkoli-vav-vratsa.html", "text": "След проверки на всички автошколи на територията на Враца, две от тях са запечатани за установени нередности.Проверяващите са установили нередности в документацията при подготовката на водачите.При проверките в двата пункта, в дните и часовете за теоретична подготовка, проверяващите не са установили такава, липсвали и курсисти.Проверена и иззета е водената в центровете документация. Ще бъдат проверени и финансовите постъпления и начина на тяхното отчитане пред НАП. Съставени са актове и са издадени заповеди за принудителна административна мярка. Двете школи са запечатани.Извършените проверки на територията на област Враца имат за цел да проверят качеството на обучението в школите.В средата на август, . Служители на НАП провериха три центъра за обучение, стопанисвани от две юридически лица.Тогава бе установено, че курсистите плащали за обучението предимно на ръка. Квитанции им се издавали от друга автошкола.", "date": "2018.10.17", "title": "Затвориха две автошколи във Враца"}
{"url": "https://news.bg/politics/dps-pritesneni-za-zdraveopazvaneto.html", "text": "Депутатите от ДПС са притеснени за здравеопазването. В сектора картината не е добра, заяви лидерът Мустафа Карадайъ в кулоарите на парламента.Според председателя на ДПС всяка година проблемите се задълбочават, вместо да се решават. Партията му имала свои мотиви за вота на недоверие.Карадайъ припомни, че още за първия вот на недоверие към кабинета \"Борисов-3\" от червените депутати, от ДПС са предложили кабинетът да бъде атакуван именно за сектор Здравеопазване.Припомняме, .Вторият вот на недоверие, с който беше атакувано правителството на Бойко Борисов беше по . Това беше преди три месеца и дебатът в парламента постави рекорд по краткост.В момента предстои дебатът по , но  вътре в парламента сред останалите опозиционни партии - ДПС и \"Воля\". Подкрепа под формата на консултации те потърсиха при срещи с , включително и сред застрахователите.", "date": "2018.10.17", "title": "ДПС притеснени за здравеопазването"}
{"url": "https://news.bg/crime/hvanaha-18-godishen-iznasilvach-v-sofiya.html", "text": "Софийска районна прокуратура - СРП задържа 18-годишния Д. Михайлов за изнасилване на 14-годишно момиче в столичния квартал \"Факултета\".Между 23 часа на 15 октомври и 2 часа на 16 октомври в София, в тревните площи зад бл. 8 на квартала, той изнасилил 14-годишната Ц. Б.Михайлов я събаря на земята и я заплашва, че ще я набие. Предвид високата обществена опасност на деянието, 18-годишният е задържан за срок до 72 часа.", "date": "2018.10.17", "title": "Хванаха 18-годишен изнасилвач в София"}
{"url": "https://news.bg/politics/pravyat-registar-na-chakashtite-transplantatsiya.html", "text": "Министерство на здравеопазването готви законодателна промяна за насърчаване на донорството в България. Освен това ще бъде направен и регистър на чакащите за трансплантация българи.Това обяви здравният министър Кирил Ананиев след редовното правителствено заседание на кабинета \"Борисов-3\".Ананиев обясни, че разговорът с премиера Бойко Борисов е бил доста ползотворен и добър за всички страни. Тази сутрин на среща с премиера преди редовното правителствено заседание влязоха освен министър Ананиев, зам.-министър Жени Начева и семейството на Адриян - болният, който не дочака трансплантация и лечение и почина преди дни.Припомняме, преди  няколко пъти, като обявиха, че държавата ги принуждава да станат емигранти, тъй като на практика им отказва лечение. Тогава от  на австрийската болница да лекува българи и още тогава бе обявено, че ще бъде направено проверка. Междувременно дългогодишният директор на , че за работата й липсва не само подкрепа от страна на държавата, но дори и се пречи от страна на администрацията.Ананиев даде да се разбере, че МЗ подкрепя една истинска донорска кампания, защото, без да има донори, няма как да се спасява живота на всички, които страдат от белодробни болести и лечението им е невъзможно.Здравният министър обеща, че ще направи всичко възможно, за да може донорството да бъде развито и в България.За да станем член на Евространсплант ни трябват 70 донора годишно, а ние имаме само 10 донора.\"Ако имаме успешна кампания и съберем необходимото донорство, бихме могли да използваме клиниките, които са в Европа и те да извършват трансплантациите, докато ние изградим капацитета затова в нашата страна\", изтъкна Ананиев.Започнали сме работа по въпроса, увери Ананиев, добавяйки, че екипният капацитет за развитие на донорството в България се изгражда за поне 2-3 г.Ананиев поясни, че е разпоредил да се направи регистър на хората, които имат нужда от трансплантация, състоянието им, след оперативното лечение и от какво се нуждаят.Здравният министър даде да се разбере, че е разпоредил и проверка на Инспектората на МЗ да на разговорите и взаимоотношенията с австрийската клиника, която в един момент аткзава да приема българи.\"Ще се направи и проверка защо не е възстановен и договорът с Евротрансплант\", обеща Ананиев и посочи, че иска да се стигне докрай в разследванията, за да се отговори на родителите на Адриян.Председателят на Комисията по здравеопазване в Народното събрание Даниела Дариткова подкрепи думите на здравния министър и посочи, че се ангажира да уведоми Комисията по здравеопазване, че са нужни законодателни промени, които да облекчат процедурите по донорство в България. Всичко това би трябвало да даде една добра възможност за развитие на системата на донорството.Семейството на починалия Адриян от белодробна болест, коментира, че трябват реформи в донорската система, което да доведе до реформи в законовата система. Обществото да помогне затова да осигурим повече и повече донори и по-малко жертви. На държавата трябват донори, призова Алберт.\"Трябва ни помощ от хората и те могат да дарят живот, след приключването на живота. Много е важно да не погребваме шансовете за другите, а шансовете за другите са органите\", призова братът на Адриян.Трябва да се обърне внимание на донорството и тогава да се търсят другите решения. Намери ли се \"материалът\", ще намерим и обекта. Трябва да се подкрепяме като народ и да вземем пример от братчето ми, обясни Алберт.\"Не трябва да се получава болен здрав носи, а здравите да доведат болните до положителен резултат. Всички зависи от нас\", призова Алберт, добавяйки, че донорството трябва да бъде популяризирано.", "date": "2018.10.17", "title": "Правят регистър на чакащите трансплантация"}
{"url": "https://news.bg/world/bezpretsedentno-zakasnenie-na-vlakovete-v-honkong-predizvika-haos.html", "text": "Безпрецедентно закъснение на влаковете в историята на обществения транспорт в Хонконг. Проблем със сигнализацията блокира хиляди хора в продължение на шест часа, пише \"Гардиън\".От метрополитена (MTR) в Хонконг описаха инцидента като безпрецедентен, който ще бъде разследван в продължение на два месеца от външни експерти. Допълва се, че тази система за сигнализация работи от края на 90-те години на XX век и никога не са изпадали в такава необичайна ситуация. Дори и в инструкциите за поддръжка не се споменава такъв сценарий.Влаковете са се движили в интервал от 12-15 минути вместо 2-3 минути, отбелязват от MTR.Аварията, което е изключителна рядкост в Хонконг, е предизвикала хаос в града. Пътниците, свикнали с ефективността на метрото (99,9% от влаковете пристигат навреме), са били изключително разочаровани, тъй като е трябвало да изчакват на пероните повече от час заради препълнените влакове. За да направят повече място на чакащите, служителите са спрели ескалаторите, водещи към перона. Дълги опашки е имало и на автобусните спирки и таксиметровите стоянки. Местни жители се оплакаха, че такситата са преминавали без да спират, а компанията Ubers е повишила цените.Общественият транспорт в Хонконг е един от най-добрите в света. MTR системата, която работи от 1979 г., често е модел за други обществени транспортни системи по света. Един билет за влака е от 0,50 до 7,6 долара. Транспортната мрежа е достъпна до почти всяка точка в града.Наблюдатели коментират, че аварията със сигнализацията може да е в резултат на остаряла техника или е извършена модернизация на системите. От оператора признаха, че не знаят конкретната причина за срива.", "date": "2018.10.17", "title": "Безпрецедентно закъснение на влаковете в Хонконг предизвика хаос"}
{"url": "https://news.bg/politics/tsvetanov-pritesnen-ot-razdora-mezhdu-patriotite.html", "text": "ГЕРБ гледат към своите ангажименти. Това стана ясно от коментара на Цветан Цветанов за новата драма в малката коалиция. Цветанов отказа да коментира в детайли заявката на НФСБ да оттеглят доверието си от председателя на ПГ на Обединените патриоти, както и действията на Волен Сидеров и телевизия \"Алфа\".Въпреки това и герберите се притеснявали от раздора между Волен Сидеров и Валери Симеонов, стана ясно от думите на Цветанов.Трябвало да има диалог между коалиционните партньори.Въпреки това Цветан Цветанов беше категоричен, че няма разпад на коалицията.Все още нямало конкретно име за главен секретар на МВР, стана ясно от думите му.По отношение на другата тема от тази сутрин - ветото на държавния глава върху части от Закона за държавната собственост, Цветанов заяви че тепърва ще се запознава с мотивите.", "date": "2018.10.17", "title": "Цветанов притеснен от раздора между патриотите"}
{"url": "https://news.bg/society/butat-nezakonni-kashti-v-sheker-mahala.html", "text": "Започна масово събаряне на незаконни къщи в пловдивския квартал \"Шекер махала\", съобщи Нова телевизия.Сред постройките, определени за бутане, има и масивни сгради.За някои от нелегалните обекти общината е водила дела, а решението за премахването им е одобрено от съда преди дни.Засилено е полицейското присъствие в района заради напрежение сред жителите.Недоволни хора са се събрали на мястото и заявяват, че няма да позволят на багерите да съборят домовете им.В махалата са пристигнали два багера и множество камиони, които ще премахнат незаконните постройки.Част от обитателите, на постройките, са започнали сами да събарят домовете си преди да дойдат машините.Жителите отбелязват, че общината ги е предупредила за събарянето едва преди месец. Те признават, че не плащат данъци, а само ток и вода.Кметът на район \"Северен\" в Пловдив поясни, че незаконните постройки са 20 на брой.По думите му преди време на мястото е имало канал, като след строежа има запушване и водата не може да се изтича.", "date": "2018.10.17", "title": "Бутат незаконни къщи в \"Шекер махала\""}
{"url": "https://news.bg/politics/elena-joncheva-ustanovi-agoniyata-na-pravitelstvoto.html", "text": "Правителството е в агония. Това коментира социалистката Елена Йончева в кулоарите на Народното събрание във връзка с . Според нея тече битка за постове и разпределение на финансово влияние.Правителството на ГЕРБ е бедствие за България, това правителство си отива, но то остава след себе си катастрофа във всяка една сфера, включително в , отчете Йончева.Затова БСП започвала битка за възстановяване на страната.Припомняме, напрежението в малката коалиция на \"Обединени патриоти\" продължава да се покачва. По-рано днес стана ясно, че от . Като мотиви за това Валентин Касабов от партията, председателствана от вицепремиера Валери Симеонов, изтъква, че Сидеров е нарушил договорките в коалицията.От третата партия в коалицията на патриотите .Последните искри между Сидеров и Симеонов прехвърчаха около  във връзка с  от 25 август, вследствие на която .Лидерът на \"Атака\" поиска оставката на новия вътрешен министър Младен Маринов заради скандал на пътя със съпругата си. Лидерът на НФСБ  и лидерът на ВМРО  не подкрепиха това искане.Конфликти между Симеонов и Сидеров имаше и по темите за , , Закона за приватизацията, както и  за шума в летните курорти. Прекият конфликт между Волен Сидеров и Валентин Касабов също не е нов.Още . Тогава Сидеров обяви, че Касабов го е бутнал, защото бил изнервен. Тогава лидерът на \"Атака\" обяви, че Касабов му казал, че той вече не бил председател на групата.\"Аз съм председател на групата и съм избран от цялата група, включително от него. Ако на него не му харесва, да напусне групата\", каза Сидеров за Касабов. От своя страна Касабов определи думите му като \"измислици\". Тогава и лидерът на \"Воля\" Веселин Марешки се беше притекъл на помощ на Сидеров.", "date": "2018.10.17", "title": "Елена Йончева установи агонията на правителството"}
{"url": "https://news.bg/world/erdogan-i-pompeo-obsadiha-sluchaya-sas-sauditskiya-zhurnalist.html", "text": "Държавният секретар на САЩ Майк Помпео се срещна с турския президент Реджеп Ердоган в Анкара след разговори със саудитския крал и принц за изчезналия журналист Джамал Кашоги, информират \"Ройтерс\" и АФП.Говорителят на Ердоган заяви, че турският президент и Помпео са обсъдили случая с Кашоги и Сирия по време на 40-минутна среща, на която участвал и турският външен министър Мевлют Чавушоглу.Разговорите се проведоха на летището в Анкара преди Ердоган да отлети за Молдова.Топ дипломатът на Турция заяви, че резиденцията на саудитския консул и дипломатически автомобили ще бъдат претърсени днес, тъй като саудитските власти обявиха, че в резиденцията е било семейството на консула, който вчера напусна страната.По-рано Чавушоглу заяви, че Помпео ще разкрие информация по случая.Анкара се опасява, че Кашоги е ликвидиран и разчленен в саудитското консулство на 2 октомври, когато посещава дипломатическата мисия, за да си извади документи за сключване на брак с турската си годеница Хатидже Дженгиз. Журналистът пишеше за вестник \"Вашингтон пост\" и критикуваше саудитския кралски двор.Рияд категорично отрича да е свързан със случая.Проправителствени турски медии разкриват, че Кашоги е бил убит и разчленен в саудитското консулство от екип, в който е имало агенти, които са свързани с престолонаследника Мохамед бин Салман. По-рано тази седмица ", "date": "2018.10.17", "title": "Ердоган и Помпео обсъдиха случая със саудитския журналист"}
{"url": "https://news.bg/politics/nad-300-pensioneri-ot-stranata-protestiraha-za-dostoen-zhivot.html", "text": "Малко над 300 пенсионери от цялата страна се събраха пред сградата на Министерския съвет в София. Те настояват за справедлив и спокоен живот.Исканията им бяха представени по време на вчерашната пресконференция в БТА.Текстът на :Протестиращите бяха издигнали плакати:\"Справедливост за пенсионерите\", \"Равенство пред закона за гражданите и управляващите\", \"Пенсионерите са граждани с достойнство, а не електорат, който може да се купува\", \"Пенсията е заслужена, а не е подаяние от управляващите\", \"Таван и за заплатата на депутатите\".Малко по-късно протестиращите отидоха и пред сградата на Народното събрание.", "date": "2018.10.17", "title": "Над 300 пенсионери от страната протестираха за достоен живот"}
{"url": "https://news.bg/world/tsru-ot-1943-g-hitler-e-biseksualen-i-sadomazohist-v-zhivota-i-politikata.html", "text": "Хитлер е прекарал известно време в гей хостел във Виена и е едновременно \"хомосексуален и хетеросексуален\" със \"садомазохистична природа\", твърди американски разузнавателен доклад от 1943, разсекретен от ЦРУ. Докладът от 1943 г. споменава Виена, където Хитлер е живял от 1910 до 1913 г. Според ЦРУ хостелът имал репутация на място, където мъжете се срещат за \"хомосексуални удоволствия\", съобщава \"Дейли мейл\".Адолф Хитлер е живял няколко години в гей хостела в Австрия, според профила на ЦРУ за нацисткия лидер. Разузнавателният доклад от 1943 г. е изготвен за тогавашния президент Франклин Д. Рузвелт.Докладът от 70 страници също твърди, че Адолф Хитлер е бил \"сексуално привлечен\" от неговия заместник фюрер, Рудолф Хес, който (както е описано) е известен травестит.Докладът е събран от антрополога Хенри Фийлд, член на Специалната разузнавателна служба на Белия дом, натоварен със събирането на всяка информация, която може да се намери за германския елит по това време, включително и за самия Хитлер.Получената \"биографична скица\" на Хитлер обхваща всичко от детството и образованието до диета, любима музика и \"речева техника\". Отдавна е известно, че Хитлер е живял в хостела на Meldemannstrasse в Birgittenau, Виена.По това време той е безработен и се опитва да се препитава като художник и напуска хостела, за да се премести в Германия едва след като получава бащиното си наследство.Службата предшественик на съвременното ЦРУ, твърди, че хостелът има \"репутацията, че е място, където възрастните мъже отиват да търсят млади мъже за хомосексуални удоволствия\". Информацията за сексуалността на Хитлер е предоставена от германо-американеца Ернст Седуик Ханфстангъл, който бил близък приятел и довереник на Хитлер през 20-те и 30-те години.Ханфстангъл в крайна сметка изпада в неблагоприятно положение спрямо Хитлер и нацисткото ръководство и бяга във Великобритания, след което заминава за САЩ и започва да работи за президента Рузвелт, като предоставя информация за стотици нацисти.В доклада се твърди, че \"афинитетът\" на Хитлер към неговия евентуален заместник фюрер Хес е станал по-силен и \"може би е граничел със сексуален\", след като те са затворени заедно през 20-те години на миналия векСпоред доклада това убеждение се засилва, след като става известно, че \"псевдонимът на Хес сред хомосексуалните членове на партията е Frauulein Anna и е известно, че е присъствал на балове, облечен в женско облекло\".След това Хитлер е описан като \"садомазохистичен тип човек\". Завършвайки главата за сексуалността на Хитлер, Фийлд коментира: \"Сексуалността му е двойнствена, както и неговите политически възгледи. Той е и двете хомосексуален и хетеросексуален, както е социалист и пламенен националист, мъж и жена\".\"Докато истинският Адолф Хитлер е недостижим за диагностициране, има някои факти, които доказват, че сексуалното му положение е дори отчайващо\", коментира Фийлд в доклада на американското разузнаване от 1943 г.", "date": "2018.10.17", "title": "ЦРУ от 1943 г.: Хитлер е бисексуален и садомазохист в живота и политикатa"}
{"url": "https://news.bg/world/razsledvat-mishel-temer-za-koruptsiya.html", "text": "Има данни, че бразилският президент Мишел Темер е виновен за корупция в криминални престъпления, корупция и злоупотреба с власт.Това обявиха от бразилската полиция, които ще поискат от прокуратурата образуването на дело.Държавното обвинение има 15 дни да реши.Не за първи път държавният глава е обвиняван и съден, но съдът отхвърли обвиненията. Това е и поредният бразилски политик, който е разследван и може да бъде съден за такива престъпления.", "date": "2018.10.17", "title": "Разследват Мишел Темер за корупция "}
{"url": "https://news.bg/bulgaria/topla-sryada-dazhd-v-iztochna-balgariya.html", "text": "Топъл есенен ден ни очаква и днес, съобщават от НИМХ.В източната половина ще превали. На запад ще е предимно слънчево.Очаква се да духа до умерен вятър.Максималните температури ще са между 20 и 25 градуса.Атмосферното налягане ще е по-високо от средното за месеца и слабо ще се понижи. ", "date": "2018.10.17", "title": "Топла сряда, дъжд в Източна България "}
{"url": "https://news.bg/world/poyavi-se-11-minuten-zapis-s-macheniya-nad-kashogi.html", "text": "Появи се 11-минутен аудио запис с мъчения над саудитския журналист Джамал Кашоги, който изчезна безследно. Той е бил публикуван от турски медии.Твърди се, че той е измъчван и убит в сградата на саудитското консулство в Истанбул.Още след влизането си, той е бил нападнат и измъчван до смърт от саудитски агенти, без да бъде разпитан. Според данните до момента, той последо е видян да влиза, но не е напускал жив сградата.Рияд твърди, че не знае каква е съдбата на журналиста. Анкара обаче подозира Кралството в убийство.Външният министър на Турция Мевлют Чавушоглу по-рано обяви, че турските власти не са \"получили признание\" от Саудитска Арабия.По време на пресконференция Чавушоглу заяви, че държавният секретар на САЩ Майк Помпео ще даде повече информация по въпроса, когато пристигне в Турция след .", "date": "2018.10.17", "title": "Появи се 11-минутeн запис с мъчения над Кашоги "}
{"url": "https://news.bg/world/raneni-izraeltsi-sled-raketen-udar-ot-gaza.html", "text": "Няколко ракети са били изстреляни от Ивицата Газа по територията на Израел, предадоха световните информационни агенции.Те са паднали в южния град Беершеба.Съобщава се за десетки ранени и много евакуирани. Състоянието на пострадалите не е тежко.Очаква се израелски отговор на ударите.Междувременно, сблъсъците по границата с Ивицата Газа не стихват.Припомняме, че премиерът на Израел Бенямин Нетаняху се закани на палестинската групировка Хамас, намеквайки, че еврейската държава е на ръба да предприеме мащабна военна офанзива, ако безредиците на границата с Ивицата Газа не бъдат прекратени, пише \"Таймс оф Израел\".В петък\"Хамас не разбра посланието\", каза Нетаняху пред министри в началото на ежеседмичната среща на кабинета в Йерусалим.Най-малко 200 палестинци са убити от началото на протестите в Газа, започнали на 30 март.Протестиращите настояват за завръщане на палестинците, изгонени от основаването на Израел през 1948 г. и облекчаване на икономическа блокада.Израелската армия в Газа твърди, че употребата на сила срещу палестинците се налага, тъй като те също прибягват редовно до нападения срещу военните и вандалски акции.", "date": "2018.10.17", "title": "Ранени израелци след ракетен удар от Газа"}
{"url": "https://news.bg/world/kanada-e-vtorata-darzhava-v-sveta-sled-urugvay-legalizirala-kanabisa.html", "text": "Канада е втората държава в света след Уругвай, която легализира притежанието и употребата на марихуана за развлечение, информира Би Би Си.Специализираните магазини за продажба на канабис в Канада отвориха врати тази нощ на фона на неразрешени въпроси относно влиянието на марихуаната върху здравето, закона и обществената сигурност.15 милиона домакинства получиха писма с подробности за новите закони.Канадските провинции и общини се подготвяха в продължение на няколко месеца, за да прекратят забраната за употреба на марихуана.В Нюфаундленд отвориха първите кофишопове за продажба на канабис.Няколко анализа прогнозират недостиг на марихуана за развлечение през първата година на легализация, тъй като производството и лицензите все още не отговарят на търсенето.Онтарио, най-населената провинция в Канада, ще започне продажба от следващата пролет, въпреки че жителите ще могат да си поръчват онлайн. В Британска Колумбия, една от провинциите с най-висока употреба на канабис, днес ще отвори само един законен кофишоп за марихуана.Притежанието на канабис за първи път се превръща в престъпление в Канада през 1923 г., но за медицинска употреба марихуаната е легализирана от 2001 г.Уругвай е първата държава в света, която легализира марихуаната за развлечение през 2013 г. Няколко американски щата също премахнаха забраната.В Канада на публични места се разрешава притежание на марихуана до 30 грама, а в домашни условия е неограничено или до 150 грама само в Квебек.Тези, които продават марихуана на деца, могат да влязат в затвора до 14 г.", "date": "2018.10.17", "title": "Канада е втората държава в света след Уругвай, легализирала канабиса"}
{"url": "https://news.bg/world/ekzekutiraha-ubietsa-na-malkata-zaynab-v-pakistan.html", "text": "Имран Али, осъден на смърт за убийството на 7-годишната Зайнаб Ансари, бе екзекутиран в Пакистан, съобщиха местни медии. Властите са разрешил на осъдения да проведе 45-минутна среща с роднините си, преди да изпълнят присъдата.Присъствал е бащата на детето, което бе изнасилено и убито от свой съсед. Али призна и за други нападения над деца.Родителите настояха по-рано за публично изпълнение на смъртната присъда, която да бъде за пример за останалите престъпници и така да бъдат спасени други деца.Припомняме, че случаят на Зейнеб доведе до протести и сблъсъци на разгневени пакистанци, които обвиниха и полицията в бездействие. Той се пренесе и по света, където хаштагът \"Справедливост за Зайнаб\" обедини хората в осъждането на жестокото деяние.Този и много други случаи хвърлят светлина върху проблема с насилието над малолетни в страната, който продължава да бъде болезнено актуален.", "date": "2018.10.17", "title": "Екзекутираха убиеца на малката Зайнаб в Пакистан "}
{"url": "https://news.bg/world/federalniyat-rezerv-e-nay-golyamata-zaplaha-izbuhna-tramp.html", "text": "Президентът на САЩ Доналд Тръмп отново нападна Федералния резерв, информира Си Ен Ен.Федералният резерв на САЩ е \"най-голямата заплаха\", заяви президентът на САЩ Доналд Тръмп в интервю за Fox Business. Американският лидер критикува гуверньора на Федералния резерв Джеръми Пауъл, който зае поста през 2017 г.\"Федералният резерв вдига основната лихва твърде бързо\", оплака се американският лидер и подчерта, че не е доволен това, което прави Пауъл.\"Става твърде бързо. Защото, вие виждате последните данни за инфлацията, те са много ниски\", продължи той.През последните три години Федералният резерв постепенно вдига основната лихва, като я възстанови до приблизително нормални нива десетилетие след финансовата криза.Като цяло президентите на САЩ не коментират решенията на резерва, който е независим от политическа намеса. Но Тръмп на няколко пъти разкритикува действията на централната банка на САЩ.През миналата седмица американският лидер се оплака, че \"Федералният резерв откачи\". Тръмп заяви през септември, че \"не е щастлив\" от решението на резерва да вдигне лихвата за трети път тази година.", "date": "2018.10.17", "title": "Федералният резерв е най-голямата заплаха, избухна Тръмп"}
{"url": "https://news.bg/world/zapodozrenite-za-likvidiraneto-na-kashogi-sa-svarzani-sas-sauditskite-sluzhbi-i-prints-salman.html", "text": "Заподозрени за предполагаемото убийство на саудитския журналист Джамал Кашоги са свързани с разузнаването на Саудитска Арабия и с престолонаследника на арабската държава Мохамед бин Салман.Това става ясно от статии на американските вестници \"Ню Йорк таймс\" и \"Вашингтон пост\".\"Ню Йорк таймс\" пише, че Мохамед бин Салман има връзки с няколко души, които са заподозрени от Турция, че са участвали в ликвидирането на журналиста. Според вестника единият от тях е бил \"честа компания\" на принца, докато другите двама са свързани с охраната на Мохамед бин Салман. Друг заподозрян заема високопоставени позиции в саудитското вътрешно министерство и в областта на здравеопазването.\"Вашингтон пост\" пише, че Халид Алотаиби е в списъка на Турция с 15 граждани на Саудитска Арабия, които се предполага, че са замесени в изчезването и ликвидирането на Кашоги. Три дни преди принц Салман да започне обиколка в САЩ по-рано тази година, Алотаиби е пристигнал във Вашингтон. Смята се, че е член на охраната на саудитския двор. Визитата му в САЩ съвпада с тази на принца.Два пъти преди това Алотаиби е бил в САЩ по едно и също време с краля Салман и един от синовете му. Въпросният саудитски гражданин е един от 11 саудитци, които са включени в списък с лица, поддържащи връзки със саудитските служби.Анкара се опасява, че Кашоги е ликвидиран и разчленен в саудитското консулство на 2 октомври, когато посещава дипломатическата мисия, за да си извади документи за сключване на брак с турската си годеница Хатидже Дженгиз. Журналистът пишеше за вестник \"Вашингтон пост\" и критикуваше саудитския кралски двор.Рияд категорично отрича да е свързан със случая. По-рано тази седмица ", "date": "2018.10.17", "title": "Заподозрените за ликвидирането на Кашоги са свързани със саудитските служби и принц Салман"}
{"url": "https://news.bg/world/29-dushi-sa-zaginali-ot-uragana-maykal-v-sasht.html", "text": "Американските власти увеличиха броя на загиналите шест дни след унищожителния ефект на урагана \"Майкъл\" в няколко щата, информира Си Ен Ен.Жертвите достигнаха 29 души, от които 19 са загинали във Флорида, шестима във Вирджиния, трима в Северна Каролина и един човек в Джорджия.Мексико Бийч във Флорида е опустошен. Много евакуирани жители все още не могат да видят какво е останало от жилищата им. Те чакат властите да обезопасят района и да приключат спасително-издирвателните операции преди да се върнат.Повече от 158 000 души остават без електричество, включително близо 140 000 във Флорида.Шофьори чакат на дълги опашки с часове, за да се снабдят с гориво. Жителите в най-засегнатите райони разчитат на спусната по въздуха вода и храна, за да оцелеят.Около 4000 войници от Националната гвардия помагат на властите във Флорида.1 200 души са в приюти в американския щат.", "date": "2018.10.17", "title": "29 души са загинали от урагана „Майкъл” в САЩ"}
{"url": "https://news.bg/world/sasht-sa-nay-blizo-do-idealnoto-sastoyanie.html", "text": "САЩ за първи път водят в  за най-конкурентоспособната икономика в света от финансовата криза през 2008 г., съобщава \"Политико\".САЩ са най-близо до \"конкурентоспособния предел\" или \"идеалното състояние\" с 85,6 пункта. В челната петица влизат Сингапур (83,5), Германия (82,8), Швейцария (82,6) и Япония (82,5). Холандия е на шесто място, Великобритания - осмо място, Швеция - девето място и Дания на десето място. България е на петдесет и първо място с 63,6 точки. На последно място са Чад, Йемен и Хаити.В изследването са включени общо 140 държави.При изготвянето на доклада е използвана нова методология, за се уловят динамиките в световната икономика през Четвъртата индустриална революция, която се характеризира със смесица от изкуствен интелект, киберсигурност, генериране на идеи и други фактори.В новата карта за конкурентоспособността са включени 98 индикатора, като се използва скала от 0 до 100, която е изградена на 12 стълба, които отбелязват колко близо е икономиката до \"идеално състояние\" или \"предел\" в областта на конкурентоспособността. Стълбовете са инфраструктура, институции, приемане на информационни и комуникационни технологии, макроикономическа стабилност, здравеопазване, умения, производство, пазар на труда, финансова система, размер на пазара, бизнес динамика и иновационни възможности.В доклада се отбелязва, че повечето икономики са далеч от \"предел\" в конкурентоспособността. Средното ниво е 60 пункта. Чад е на последно място с 35,5 точки. Аржентина е най-лошо представящата се икономика от Г-20.", "date": "2018.10.17", "title": "САЩ са най-близо до „идеалното състояние”"}
{"url": "https://news.bg/bulgaria/v-petak-ns-debatira-vneseniya-ot-bsp-vot-na-nedoverie.html", "text": "В петък Народното събрание ще дебатира внесения от левицата вот на недоверие на тема \"Здравеопазване\".Гласуването не може да е по-рано от 24 часа след приключване на дискусиите. Това означава, че резултатът от вота ще стане ясен следващата седмица.Това приеха депутатите, гласувайки дневния ред за седмицата.Това е третият опит на БСП да свалят властта.Първият беше на тема \"Корупция\", а вторият атакува политиките на кабинета \"Борисов\" 3 в сектор \"Сигурност\".", "date": "2018.10.17", "title": "В петък НС дебатира внесения от БСП вот на недоверие"}
{"url": "https://news.bg/regions/zam-kmetat-po-transporta-ne-poznava-dobre-zakona-za-obshtestvenite-porachki.html", "text": "Зам.-кметът на София по транспортната дейност Евгени Крусев не познава добре Закона за обществените поръчки (ЗОП). Това стана ясно от думите му пред bTV. Запитан дали познава ЗОП, той отговори: \"Не в детайли\". Питането беше във връзка с променените условията на обществена поръчка след финализирането й и защо не е организиран нов конкурс. Документи за поръчката са изпратени до разследващите органи в България и до Европейската служба за борба с измамите - ОЛАФ.Столична община е променила проектните изисквания за ремонта на бул. \"Граф Игнатиев\" след като е започнало изпълнението му. Общината като възложител първоначално отстранява фирма от конкурса за изпълнител, защото е предложил рециклирана подложка за трамвайния път. След финала на конкурса, при започнало изпълнение на обществена поръчка от общината сменят условията и избраната от тях фирма полага по-евтина, рециклирана подложка, показа разследване на bTV.Заради промяна на основен материал, който се влага в ремонта на релсовия път на столичния бул. \"Граф Игнатиев\" инженерът, проектирал ремонта, се е отказал в началото на реконструкцията.Мотивът на инж. Румен Борисов е, че виброизолационната подложка е най-важната част от проекта му. Сменената подложка няма да виброизолира в нискочестотния диапазон от 20 до 80 херца и след 3 годиини това ще доведе до проблем на сградите, които са в непосредствена близост до релсовия път.Фирмата, спечелила търга - \"Джи Пи Груп\", първоначално кандидатства с техническите параметри на материал за виброизолации, който е по-нов, но по-скъп. От конкурса е отстранена фирма, която предлага по-евтин материал, направен от рециклирани гуми. Разликата в цената на двата вида подложки е около 3 пъти, показа проучването на медията.\"Джи Пи Груп\" печели поръчката, след което общината променя първоначалните изисквания за ремонта и фирмата-изпълнител сменя виброизолационните подложки с по-евтините.Според зам.-кмета на столичната община по транспорт Евгени Крусев разликата в цените на двете подложки била малка, а не 3 пъти. Това бе оборено от разследващия журналист, който заяви, че имат потвърждение от два източника на доставните цени.Според адвокат Грета Ганева са нарушени правилата на конкуренцията. Недопустимо е първоначално да отстранят един от участниците с конкретно техническо изискване, а след това спечелилата страна да изпълни точно него.Промените в изискванията са предложени от инженер Асен Тасев, служител на Столична община. Неговите мотиви са, че лично видял, че същата (черна, по-евтина, рециклирана - б. р.) подложка е вложена на метродепо \"Земляне\".Инж. Тасев е участвал в екипа, който е разработил проектните изисквания, показва разследването на ремонта на бул. \"Граф Игнатиев\". Остана открит въпроса защо този инженер си променя мнението след избора на изпълнител и начало на ремонта.Два месеца след началото на строителните дейности експертен съвет узаконява промяната на материала. При изменение на инвестиционния проект законът (ЗОП) предвижда прекратяване на процедурата.Вместо да се обърне внимание на подмяна на материалите възложителят организира съвет, който да я легализира, е мнението на запознати с поръчката и изпълнението й от \"Спаси София\".Общината назначава нов проектант, който е станал правоспособен да проектира релсов път месеци по-рано, стана ясно от разследването. От фирмата, в която работи новият проектант, обясниха, че застават зад своя служител и гарантират за ремонта.", "date": "2018.10.17", "title": "Зам.-кметът по транспорта не познава добре Закона за обществените поръчки"}
{"url": "https://news.bg/bulgaria/nfsb-iska-ostavkata-na-siderov-kato-predsedatel-na-deputatite-patrioti.html", "text": "От НФСБ искат оставката на Волен Сидеров като председател на ПГ на Обединените патриоти. Лидерът на \"Атака\" нарушил договорките в коалицията, според Валентин Касабов. Затова НФСБ снемат доверието от него.Хората на Валери Симеонов в парламента щели да се представляват от Касабов и Борис Ячев. Всички прояви и изявления на атакиста не трябвало да се обвързват с НФСБ.Хората на Симеонов са ядосани от надписите, които вървят по телевизията на \"Атака\" - Алфа. Освен това Сидеров вървял срещу Обединените патриоти и страната. Неговите интереси, според Касабов, били да брани Русия. Даже работел срещу България.Американският милиардер Сорос се преврърна във \"враг №1\" на Сидеров по телевизия \"Алфа\".\"Соросзаяви лидерът на атакистите.Временното примирие, постигнато между Симеонов и Сидеров било нарушено заради клеветите срещу лидера на НФСБ и Цветан Цветанов.\"Волен Сидеров по телевизия \"Алфа\"От НФСБ са гневни, че атакистът твърди, че Симеонов и Цветанов подкрепяли Истанбулската конвенция. Ядосани са и че се твърди, че Валери Симеонов бил вицепремиер на Сорос.\"Коалицията е стабилна\", отсече и Борис Ячев. Нямало да напускат ПГ на ОП и управлението.Това не е първият разрив между обединените патриоти.Този месец лидерът на \"Атака\" поиска оставката на вътрешния министър Младен Маринов заради скандал на пътя със съпругата си. Лидерът на НФСБ и вицепремиер .Същото направи и лидерът на третата партия в малката коалиция ВМРО - .Междувременно .Прекият конфликт между Волен Сидеров и Валентин Касабов също не е нов.Още . Тогава Сидеров обяви, че Касабов го е бутнал, защото бил изнервен. Тогава лидерът на \"Атака\" обяви, че Касабов му казал, че той вече не бил председател на групата.\"Аз съм председател на групата и съм избран от цялата група, включително от него. Ако на него не му харесва, да напусне групата\", каза Сидеров за Касабов. От своя страна Касабов определи думите му като \"измислици\". Тогава и лидерът на \"Воля\" Веселин Марешки се беше притекъл на помощ на Сидеров.Също в разгара на лятото - през юли няколко пъти се повишава напрежението между коалиционните партньори. Повод за раздор беше  за увеличение на . Идеята беше на ГЕРБ, но от Обединени патриоти се обявиха против. По-късно .В началото на туристическия сезон  - както и миналата година покрай шумните заведения в \"Слънчев бряг\" основно. Законопроектът на Симеонов за шума обаче . покрай спорния законопроект за горивата, предложен от депутата Емил Димитров - Ревизоро и . Тогава Волен Сидеров изигра ролята на помирител, за да се Напрежение между НФСБ и \"Атака\" в рамките на коалицията Обединени патриоти възникна и покрай промените в Закона за приватизацията, на който президентът Румен Радев наложи вето.В началото на септември НФСБ проведе Националния съвет на и се обяви категорично против подхода и . От ВМРО също не одобриха кадровия подход, но бяха по-умерени в изказванията си и .Реакцията обаче на Валери Симеонов предизвика острия тон на лидера на \"Атака\" и председател на ПГ на ОП  да се оттегли.", "date": "2018.10.17", "title": "НФСБ иска оставката на Сидеров като председател на депутатите патриоти"}
{"url": "https://news.bg/crime/shestima-postradali-pri-intsident-v-arsenal-kazanlak.html", "text": "Петима работници пострадаха при инцидент в оръжейния завод \"Арсенал\" в Казанлък, съобщи Нова телевизия. От предприятието потвърдиха, че те са откарани в спешен център. Няма опасност за живота им.Малко по-късно БНР съобщи за шестима работници в болница след авария в оръжейния завод \"Арсенал\". Инцидентът е станал тази сутрин, няколко минути след 9.00 часа, в цех 120 на завод 3 в \"Арсенал\".По информация на МВР четирима от пострадалите са с фрактури и други по-леки наранявания. Те се лекуват в болници в Казанлък и Стара Загора. Другите двама са прегледани и освободени за домашно лечение. Няма непосредствена опасност за живота им.Единият от ранените работници е в по-тежко състояние, но няма опасност за живота му. Останалите са с различни повърхностни наранявания.Пострадалите са на възраст между 23 и 60 години. От ръководството на завода заявиха, че пострадалите са: Димитър Д., Михаил Б., Десислав И., Георги Г., Румен П., Митко С. Най-тежко е пострадал 23-годишният Димитър Д.Изясняват се причините за локалното запалване. Няма опасност от разрастване на аварията.От МВР уточниха, че сигналът за инцидент в цех на завод 3 към Арсенал АД, Казанлък, е постъпил към 8.53 часа днес.Малко по-късно от Районна прокуратура-Казанлък обявиха, че те разследват инцидента в завод \"Арсенал\".От държавното обвинение проверяват за престъпление по чл. 134 ал. 3 във вр. ал.1 т.1 от Наказателния кодекс - за причиняване на средни телесни повреди на повече от едно лице поради незнание или немарливо изпълнение на занятие или на друга правно-регламентирана дейност, представляваща източник на повишена опасност.До момента е установено, че от запалване на барутна маса, е възникнало възпламеняване, което е предизвикало локален взрив в помещението. Пожарът не се е разпространил извън помещението или в други цехове.На мястото на инцидента са Дичо Атанасов, окръжен прокурор на Стара Загора и Таня Димитрова, районен прокурор на Казанлък. Очаква се да отиде и директорът на полицията в Стара Загора старши комисар Георги Хаджиев.Продължава огледа на местопроизшествието с изземване на следи. Предстоят разпити на свидетели и различни експертизи - балистични, медицински, технически и др. процесуално-следствени действия, описват от прокуратурата.Това не е първият инцидент в оръжейницата в Казанлък. През годините такива се случват често и то с трагичен край.На 14 март тази година . Тогава стана запалване на смесител в помещение на цех 130 на завод 3.", "date": "2018.10.17", "title": "Шестима пострадали при инцидент в \"Арсенал\"-Казанлък"}
{"url": "https://news.bg/politics/prezidentat-nalozhi-veto-varhu-promeni-v-zakona-za-darzhavnata-sobstvenost.html", "text": "Президентът Румен Радев наложи вето върху част от Закона за изменение на Закона за държавната собственост, съобщиха от администрацията на президента. Промените бяха приети от 44-то Народно събрание на 10 октомври 2018 г.Според държавния глава с приетия закон се създава възможност за скрита приватизация на дружества от забранителния списък по Закона за приватизация и следприватизационен контрол.Президентът налага вето с разбирането, че е недопустимо правната уредба да се превръща от средство за защита в законодателни решения, които увреждат обществения интерес.Ето текста на мотивите на президента Румен Радев:МОТИВИ.", "date": "2018.10.17", "title": "Президентът наложи вето върху промени в Закона за държавната собственост"}
{"url": "https://news.bg/world/59-ot-balgarite-glasuvat-za-ostavane-v-es-pri-referendum-za-chlenstvoto.html", "text": "55% от българите вярват, че членството на България в ЕС е нещо добро. Това показва проучване на Евробарометър, което е направено през септември тази година, предаде БНР.За сравнение през април 2018 г. 54% от българите са заемали тази позиция.С три процента са се увеличи българите (60%), които са на мнение, че страната ни е спечелила от членството в ЕС.Ако утре в България се проведе референдум за членството в ЕС, 59% биха подкрепили оставане в сравнение със средния резултат за целия ЕС, който е 64%*.62% от европейците като цяло смятат, че членството на държавата им в Общността е нещо добро, а 68 на сто вярват, че страната им е спечелила от членството в ЕС.Радиото отбелязва, че почти всички резултати, измерващи подкрепата за Съюза, показват значителен възход след референдума във Великобритания през 2016 г., което според Евробарометър е резултат от потенциалното влияние на Брекзит.Оттеглянето на Обединеното кралство от ЕС ще имат последици за Съюза в бъдеще, смятат 53 на сто от анкетираните.", "date": "2018.10.17", "title": "59% от българите гласуват за оставане в ЕС при референдум за членството"}
{"url": "https://news.bg/press/gotvyat-nov-konkurs-za-remonta-na-ploshtad-sveta-nedelya-vapreki-saprotivata-kvotite-za-hora-s-uvrezhdaniya-stignaha-do-ms.html", "text": "Пенсии. \"Монитор\":Пенсионерски съюзи искат индексиране на пенсиитеПенсионерски съюзи настояват за индексиране на всички пенсии за осигурителен стаж от 1 юли 2019 г. Според тях при механизма за преизчисляване на основата на средния осигурителен доход за предходната календарна година трябва да бъде отчетена средногодишната инфлация за 2016 и 2017 г.Друго искане е минималната пенсия за осигурителен стаж и възраст от началото на следващата година да стане 55 на сто от минималната работна заплата, установена за същата година, предаде БТА.Пенсиите за инвалидност поради общо заболяване, трудова злополука, професионална болест или военна инвалидност, пък да се определят след актуализиране на нормативната и поднормативната уредба свързана със социалното осигуряване, здравеопазването, медицинската експертиза и оценката на работоспособността на хората с увреждания.Ремонти. \"Дума\":Готвят нов конкурс за ремонта на площад \"Света Неделя\"Нов конкурс ще бъде обявен за ремонта на площад \"Света Неделя\" в столицата. Това стана ясно след среща на Камарата на архитектите в България (КАБ) с главния архитект на София Здравко Здравков. Както ДУМА вече писа, след скандалните снимки на \"реновираното\" пространство в центъра на столицата от КАБ настояха обществената поръчка да бъде прекратена. Те се възпротивиха срещу ограничените условия, с които се позволява участие на по-малко архитекти, и обясниха, че липсва прозрачност в процедурата. Според тях обществената поръчка не отговаря на принципите за организиране на концептуални конкурси на Архитектурния съвет на Европа, чиято философия е, че най-добрата идея може да се появи при участието на най-голям брой професионалисти.Недобре изглеждащите плочки и промени, плюс некачественото изпълнение на ремонта на ул. \"Граф Игнатиев\", дори изкараха столичани на протест пред общината.Вот. \"24 часа\":Разискванията по вота на недоверие към правителството се очаква да са в петъкДебатите по проекта на решение за гласуване недоверие на Министерския съвет с министър-председател Бойко Борисов заради провала в областта на здравеопазването се очаква да са в петък. Това предвижда проектопрограмата на Народното събрание за тази седмица. Вотът на недоверие беше внесен от БСП в понеделник. Гласуването по правилник е не по-рано от 24 часа от приключване на разискванията.Очаква се утре депутатите да обсъдят четири годишни доклада за дейността на службите за сигурност през 2017 г. Парламентът ще гласува на второ четене промени в Закона за енергията от възобновяеми източници, в Закона за съсловната организация на медицинските сестри, акушерките и асоциираните медицински специалисти, както и Законопроект за предприятията на социалната и солидарна икономика. Предвижда се и Законопроект за ратифициране на Споразумението между правителството на Република България и кабинета на министрите на Украйна за сътрудничество при бедствия.Хора с увреждания. \"Сега\":Въпреки съпротивата квотите за хора с увреждания стигнаха до МСС подкрепата само на КНСБ спорният законопроект за хората с увреждания се добра до Министерския съвет. Социалният министър Бисер Петков смята да се придържа към сроковете, договорени с протестиращите групи, въпреки че вчера националният съвет за тристранно сътрудничество почти единодушно отхвърли проекта му. В неговия последен вариант са направени известни компромиси по отношение на квотите за хора с увреждания, но те са такива, че отварят вратата за корупция. Срещу текстовете възнегодуваха не само работодателските организации, но и КТ \"Подкрепа\" и вицепремиерът Валери Симеонов. Въпреки това тристранката е само съвещателен орган и Бисер Петков внася днес законопроекта в кабинета.Квотите за хора с увреждания са претърпели втора редакция, но и тя няма да облекчи бизнеса. Първоначално Петков искаше всяка фирма с 20 и повече служители да е длъжна да има поне един служител с увреждане. После редактира обхвата на задължението до фирмите с 26 и повече служители. Сега законописците са направили още една стъпка назад - квотите вече ще важат за фирми с 50 и повече служители. Тези, в които списъчният състав е между 50 и 99 души, трябва да имат поне двама такива служители. За фирми със 100 и повече служители квотата ще бъде 2% от средносписъчния състав. Ако работодателят не запълни тези места, дължи компенсационна такса в размер на 30% от минималната заплата, т.е. 168 лв. на човек месечно за 2019 г.Почивка. \"Дума\":Почиваме 5 дни по Коледа, работим навръх Нова годинаОбщо 5 дни ще почиваме за Коледа тази година, но затова пък ще работим навръх Нова година - на 31 декември.Почивните дни за коледните празници започват още от 22 декември - събота, и продължават чак до 26 декември. Официалните почивни дни са 24,25,26 декември. Първият работен ден след Коледа се пада на 27 декември, четвъртък.31 декември обаче е понеделник, което го прави работен ден. За Нова година ще почиваме само на 1 януари 2019 година. Първият работен ден за идната година ще е 2 януари.Припомняме, че в края на 2016 г. Народното събрание прие промени в Кодекса на труда, с които се прекрати практиката на сливане на делнични дни с празнични уикенди.На сайта на парламента 31 декември тази година също не е отбелязан като официален почивен ден.", "date": "2018.10.17", "title": "Готвят нов конкурс за ремонта на площад \"Света Неделя\"; Въпреки съпротивата квотите за хора с увреждания стигнаха до МС"}
{"url": "https://news.bg/bulgaria/btv-othvarli-obvineniyata-na-yunion-ivkoni-za-iznudvane.html", "text": "Всички репортажи в bTV Новините, разработени след получаване на сигнали от зрители, са заснети според най-високите журналистически стандарти и са излъчени в обществен интерес, с цел информиране по важни въпроси, включително свързани със сигурността на гражданите.Редакционният екип на bTV никога не се влияе от търговските взаимоотношения на медийната група и прилага най-високите професионални стандарти за качествена журналистика всеки ден.Така отговори телевизията на позиция на автобусната компания, в която тя се противопоставя на кампанията срещу себе си.В нея се твърди, че шофьорът на \"Юнион-Ивкони\", за когото се смяташе, че е пиян и ще управлява автобус на компанията от \"Виктория\" в Лондон до София, е бил изряден.От компанията са категорични, че новината за пияния шофьор е фалшива и цели само да демонизира компанията.Превозвачът отправя и преки обвинения към bTV в изнудване. ", "date": "2018.10.17", "title": "bTV отхвърли обвиненията на \"Юнион-Ивкони\" за изнудване "}
{"url": "https://news.bg/bulgaria/politsiyata-na-krak-za-izostaven-bagazh-na-avtogarata-v-shumen.html", "text": "Сигнал за изоставен багаж затвори автогарата в Шумен за 4 часа тази нощ, предаде БНР. Веднага на място са били изпратени няколко полицейски екипа и екип на шуменската пожарна.Екип на Специализирания отряд за борба с тероризма пристигна от Варна, за да извърши оглед.Районът бе отцепен от полицията.Касите на двете автобусни фирми не работеха по време на огледа. Пътниците се качваха на автобусите на отдалечено от района на автогарата място.", "date": "2018.10.17", "title": "Полицията на крак за изоставен багаж на автогарата в Шумен "}
{"url": "https://news.bg/politics/vmro-ne-vzema-strana-v-konflikta-siderov-simeonov.html", "text": "ВМРО не иска да взема стана с конфликта между НФСБ и \"Атака\". ВМРО винаги е било фундаментално важно единството на патриотичните сили, обяви Искрен Веселинов. За нас от ВМРО винаги е било фундаментално важно единството на патриотичните сили, поясни воеводата.Сега, когато било постигнато обединението, било незряло да се разрушава. Нямаме желание да вземаме страна в този конфликт, каза още Искрен Веселинов.Достатъчно неприятно е, че между двама наши партньори има такова напрежение, търсим разговор на коалиционен съвет и се надяваме събитията да са обратими, смята той.Малко по-рано от НФСБ заявиха, че снемат доверието си от лидера на \"Атака\" Волен Сидеров и той няма да е председател на Парламентарната група на Обединените патриоти.", "date": "2018.10.17", "title": "ВМРО не взема страна в конфликта Сидеров-Симеонов"}
{"url": "https://news.bg/world/polsha-podpisa-20-godishen-dogovor-sas-sasht-za-vtechnen-gaz.html", "text": "Полската държавна компания PGNiG обяви, че Полша е подписала договор за доставка на 2 милиона тона втечнен природен газ годишно от САЩ, информират руски медии.PGNiG и американската Venture Global LNG подписаха 20-годишен договор за доставка на 2 милиона тона втечнен природен газ годишно, което е равнозначно на 2,7 милиарда кубични метра природен газ на година.Полската компания ще отговаря за транспорта на газа. Междувременно полският премиер Матеуш Моравецки заяви, че доставките на американски втечнен газ ще \"засилят суверенитета\" на страната, както и Полша ще стане по-конкурентоспособна.\", подчерта той.PGNiG внася годишно по 10 милиарда кубични метра газ от Газпром според дългогодишен договор, който изтича през 2020 г.", "date": "2018.10.17", "title": "Полша подписа 20-годишен договор със САЩ за втечнен газ"}
{"url": "https://news.bg/world/izrael-otgovori-sas-samoleti-na-palestinskiya-raketen-obstrel.html", "text": "Израелски бойни самолети удариха палестинци, които се опитали да изстрелят ракета към територията на Израел, съобщиха от пресслужбата на Израелските сили за отбрана (IDF), цитирани от ТАСС.\"Самолети атакуваха група терористи в северната част на ивицата Газа по време на опит за ракетно изстрелване към територията на Израел. По време на удара са включени сирените в района на Ашкелонн\", съобщава армията.Официалния представител на израелската армия Джонатан Конрикус коментира, че са поразени 20 военни цели в ивицата Газа.\"Ударихме 20 военни цели на \"Хамас\" в ивицата Газа в отговор на ракетна атака срещу Израел. Сред тези цели е тунел в южната част на ивицата Газа, производствени обекти за ракети, както и друг крайбрежен тунел\", обясни той.\"Смятаме, че движението \"Хамас\" е отговорно за ракетните атаки срещу Израел и израелската армия е готова за всяко развитие на събитията\", добави Конрикус.По-рано палестинци в ивицата Газа изстреляха две ракети към Израел. Една от тях удари къща в Беер Шева в южната част на Израел, а втората ракета се приземи в Средиземно море в близост до брега на Гуш Дан, част от Тел Авив. Не са съобщени жертви.Израелската армия съобщава, че бойните самолети са започнали да извършват удари срещу цели в палестинския крайбрежен анклав.Израелското държавно радио \"Кан\" съобщава, че трима палестинци са ранени при една от тези атаки близо до Рафа.", "date": "2018.10.17", "title": "Израел отговори със самолети на палестинския ракетен обстрел"}
{"url": "https://news.bg/world/bryuksel-predlozhi-prehodniyat-period-sled-brekzit-da-bade-udalzhen-s-1-g.html", "text": "Главният преговарящ на ЕС за Брекзит Мишел Барние предлага да се удължи с една година преходният период в опит да се излезе от безизходицата по казуса с ирландската граница, обявиха дипломати от ЕС, цитирани от АФП.Барние е казал пред министрите по европейските въпроси, че \"един от вариантите е да се удължи преходната фаза с една година (до декември 2021 г.)\", за да има повече време за търговски преговори, разкриха дипломатите.Би Би Си съобщава, че британското правителство не е поискало удължаване на преходния период. Кабинетът е изключил подобен сценарий, въпреки че някои министри са заявили, че е възможно периодът да бъде удължен с една година.Днес премиерът на Великобритания Тереза Мей ще се срещне с 27-те лидери на страните членки в Брюксел. Те ще обсъдят преговорите за Брекзит.В същото време Sky News съобщава, позовавайки се на източници от британското правителство, че приоритетът на Мей е ЕС да не изключва специална среща на върха през ноември за Брекзит. Допълва се, че има малък ентусиазъм преди преговорите тази вечер.", "date": "2018.10.17", "title": "Брюксел предложи преходният период след Брекзит да бъде удължен с 1 г. "}
{"url": "https://news.bg/politics/nyama-lichen-konflikt-mezhdu-premiera-i-prezidenta-otseche-jotova.html", "text": "\"Няма личен конфликт между министър-председателя и президента.\" Това заяви пред БНТ вицепрезидентът Илияна Йотова.По думите ѝ има искри, защото има екипи , които имат различно виждане за това как трябва да се развива България напред.\"Аз не си представям добрите отношения между институциите като отношение на съглашателство\", поясни Йотова.Тя допълни още, че е свършило времето когато премиерът е нареждал на президента какво да прави, визирайки управлението на Росен Плевнелиев преди 5 години.Вицепрезидентът отбеляза, че за година и 9 месеца в президентската институция не са изневерили на предизборната си кампания.Според нея политиците трябва да се срещат по-често, въпреки различията помежду им.По повод на тема здравеопазване Йотова коментира, че това е част от демократичния процес в една страна.По думите ѝ докато грижата за човека не стане център в здравеопазването, няма как гражданите да повярват хората, че системата работи в техен интерес.Тя разказа и за посещението си в Украйна, като сподели, че най-голямата болка и тревога на бесарабските българи е свързана с опазването на българския език.По думите ѝ българите извън пределите на Родината няма да се върнат у нас без да се създадат мотиви за това.Според Йотова демографската криза е нещо, за което обикновено много се говори по предизборни кампании, но след това няма никакво развитие.\"Трябва да се определят 4-5 приоритета, в които държавата има ресурс да се справи\", категорична е тя.", "date": "2018.10.17", "title": "Няма личен конфликт между премиера и президента, отсече Йотова "}
{"url": "https://news.bg/politics/rumen-gechev-se-protivopostavi-na-pladneshkiya-obir-na-upravlyavashtite.html", "text": "\"Това е опит за пладнешки грабеж.\" Това заяви социалистът Румен Гечев в кулоарите на НС в коментар за  върху Закона за държавната собственост.\"Мотивите за написани блестящо юридически\", коментира червеният депутат. Левицата ще подкрепи ветото на Румен Радев. Управляващите създавали опит за скрита приватизация на предприятия от забранителния списък.\"Процесът на приватизация е почти приключил\", каза Гечев. В забранителния списък са останали малко фирми.\"Изключителна наглост е управляващите да се опитват с променени в закона да разрешат така наречените апортни вноски, след което да бъдат приватизирани, или на безценица, или почти безплатно, дружествата от забранителния списък\", изтъкна червеният депутат.", "date": "2018.10.17", "title": "Румен Гечев се противопостави на пладнешкия обир на управляващите"}
{"url": "https://news.bg/society/fenovete-na-loko-sofiya-v-hiroshima-sa-dvama-rabotnitsi-na-sofiyskata-opera.html", "text": "Осквернителите на мемориала в Хирошима са двма технически служители на Софийската опера.Директорът на Софийската опера и балет акад. Пламен Карталов, коментира пред БНТ, че те вече са уволнени и не са в състава на турнето в Япония. \"От двама сценични работници, можем да потвърдим, да. Научихме го тази сутрин в 4 часа\", обясни той.Карталов не знае какви са причините за вандалската проява. \"Те трябва да отговарят лично. Полицията да се справи с тях и след това ние ще видим какво ще правим. но ние сме решили - те са извадени от състава на операта, но как да поема отговорност заради личната им хулиганска постъпка\".Голям успех на Софийската опера и триумф на българската култура в Япония, седмо гостуване, безпрецедентно. \"Как да ви обясня, при една абсолютна отговорност и дисциплина при всички творчески състави и оркестър, хор, балет, солисти - двама души излизат от поведението си и виждате какво се получава\", обяснява академикът.\"Ние нямаме персонална вина за тяхното поведение. Позорът, които тези хора ни създадоха, ние не може да го извиним. Знам, че само много се срамувам заради едни българи, които нямат нищо общо с България\", допълва директорът на Софийската опера и балет.", "date": "2018.10.17", "title": "Феновете на \"Локо София\" в Хирошима са двама работници на Софийската опера"}
{"url": "https://news.bg/health/izvadiha-55-kilogramov-tumor-ot-65-godishna-zhena-v-maychin-dom.html", "text": "Извадиха 55-килограмов тумор на яйчника от 65-годишна жена в столичната университетска болница \"Майчин дом\", съобщи БГНЕС.Операцията е продължила няколко часа. Жената е изписана в стабилно състояние след постоперативно лечение.В световните медицински издания се споменава само за още два подобни случая в света - в Бразилия и в Нигерия. 65-годишната пациентка е доведена от близките ѝ за преглед в \"Майчин дом\". Тя не е имала болки, но коремът й бил толкова подут, че затруднявал свободното ѝ придвижване.Пациентката е забелязала първите промени още през 2010 година. През последните няколко години коремът ѝ нараства значително, което вече пречи на всекидневните ѝ занимания и на свободното движение без придружител. След прегледа се установява, че проблемите са предизвикани от огромна туморна формация, прирастнала към предната коремна стена на жената.В спешно създадения екип за операцията влизат д-р Алън Начев, д-р Весела Карамишева, д-р Светослав Йоров и д-р Николай Гешев. Те извършват интервенцията по изрязване на туморното образувание.Лекарите разбрали, че това е карцином на яйчника, който е растял бавно в последните 8 години. Медиците извели от тялото на пациентката над 48 литра течност и отстранява изцяло туморната формация. Според хистологичните резултати показват раковото образувание е злокачествено.Усложнения имало и при постоперативния период, продължил две седмици. Огромният размер на тумора е предизвикал промяна в наляганията в организма и са приложени редица реаниматорни мероприятия с изключителна сложност от екипа на професор Силви Георгиев - завеждащ реанимацията на \"Майчин дом\". Реаниматорите буквално спасяват и връщат към живота 65-годишната жена, описват следилите случая.\"От всички ракови заболявания, ракът на яйчниците е сред често срещаните, но благодарение на добрата диагностика в последните години е почти невъзможно да попаднеш на случай на такъв растеж. Изключително горд съм от действията на екипа, който за пореден път доказва, че в \"Майчин дом\" работят най-добрите специалисти\", заяви директорът на болницата професор Иван Костов.", "date": "2018.10.17", "title": "Извадиха 55-килограмов тумор от 65-годишна жена в \"Майчин дом\""}
{"url": "https://news.bg/society/avariya-sprya-toplata-voda-v-mladost-3-i-mladost-4.html", "text": "Временно е прекъснато подаването на топла вода в кв. \"Младост\" 3 и кв. \"Младост\" 4 в участъка между улиците ул. \"Свето Преображение\", ул. \"Филип Аврамов\", ул. \"Владимир Серафимов\", ул. \"Жечо Гюмюшев\", ул. \"акад. Румен Цанев\" и ул. \"д-р Атанас Москов\".Това съобщиха от \"Топлофикация- София\" .От дружеството уверяват, че незабавно е създадена организация и ще се работи до пълното отстраняване на аварията.", "date": "2018.10.17", "title": "Авария спря топлата вода в  \"Младост\" 3 и \"Младост\" 4"}
{"url": "https://news.bg/world/dzhamal-kashogi-e-ubit-za-sedem-minuti-v-sauditskoto-konsulstvo.html", "text": "Саудитският журналист Джамал Кашоги е ликвидиран за седем минути, разкри турски източник пред Middle East Eye.Източникът е с моментите преди и след убийството на Кашоги. Той съобщи, че журналистът е бил завлечен от офиса на генералния консул в саудитското консулство в Истанбул и поставен на бюро.\"Самият консул е изваден от стаята. Не е имало опит за разпит. Те са отишли, за да го убият\", продължи източникът. В сградата е имало крясъци. Крясъците са спрели, когато Кашоги е бил упоен с неизвестно вещество.Салах ал Тубайги, който е ръководител на отдел за съдебна медицина към саудитското ведомство за сигурност, е един от 15-членния екип, който пристигнал в Истанбул с частен самолет в деня на изчезването на Кашоги на 2 октомври.Тубайги e започнал да реже тялото на журналиста, докато е бил жив, обяви още източникът и добави, че убийството е извършено за седем минути.Докато е разчленявал тялото, Тубайги си сложил слушалки и си пуснал музика. Той посъветвал другите членове на екипа да направят същото.\"\", казал Тубайги, според източника.Триминутна версия на аудиозаписа е предадена на турския вестник \"Сабах\", но тя все още не е публикувана.Турски източник каза пред \"Ню Йорк таймс\", че Тубайги е бил оборудван с трион за кости. Той е член на Саудитската асоциация по съдебна медицина и патология.През 2014 г. базираният в Лондон саудитски вестник Asharaq al-Awsat интервюира Тубайги относно мобилна клиника, която позволява извършване на аутопсия за седем минути. Вестникът допълва, че мобилната клиника частично е създадена от Тубайги и може да бъде използвана за аутопсия или изследване на тялото на местопрестъпление.Анкара се опасява, че Кашоги е ликвидиран и разчленен в саудитското консулство на 2 октомври, когато посещава дипломатическата мисия, за да си извади документи за сключване на брак с турската си годеница Хатидже Дженгиз. Журналистът пишеше за вестник \"Вашингтон пост\" и критикуваше саудитския кралски двор.Рияд категорично отрича да е свързан със случая.", "date": "2018.10.17", "title": "Джамал Кашоги е убит за седем минути в саудитското консулство"}
{"url": "https://news.bg/society/wwf-obyavi-ribarite-za-izchezvashta-profesiya.html", "text": "\"Риба и за в бъдеще\" е името на новата европейска осведомителна кампания на WWF. С нея природозащитната организация иска да привлече вниманието на обществото върху сериозния негативен ефект, който свръхуловът има не само върху рибите, но и върху хората. \"Свръхуловът в океаните излага на риск глобалната продоволствена сигурност, както и поминъка на 800 милиона мъже и жени, чиито храна и доходи зависят от рибата\", заявява ръководителят на WWF България Веселина Кавръкова.В резултат от поставения проблем организацията официално обяви рибарите за изчезващ вид. По последни данни в момента 33% от рибните запаси в света са подложени на свръхулов, 60% са експлоатирани до краен предел, а повече от 3 милиарда души разчитат на рибата като основен източник на протеини. От WWF са категорични, че във времена на климатични промени, увеличаващо се световно население и нараснало търсене на риба и морски дарове е задължително да се премине към устойчиво производство и консумация. Кампанията \"Риба и за в бъдеще\" ще се проведе в мол ,,Парадайс\", а входът ще е свободен.Началото ще постави групата \"Руди, Дули, Муден и Кукушев\" с концерт на Водната сцена от 19 часа на 18 октомври, като избраната дата не е случайна. По този начин ще бъдат отбелязани и Световният ден на прехраната на 16 октомври и Световният ден за изкореняване на бедността на 17 октомври. Сред атракциите, подготвени за гостите на събитието, са рибарско корабче в реален размер с тематични игри на борда, както и свръхмодерен интерактивен фризер с полезни съвети за избор на морска храна без вреда за живота в океана. В допълнение експерти от природозащитната организация ще информират за връзката между хората, океана и рибата. ", "date": "2018.10.17", "title": "WWF обяви рибарите за изчезваща професия"}
{"url": "https://news.bg/society/galap-mnozinstvoto-balgari-ne-haresvat-smyanata-na-chasovoto-vreme.html", "text": "59% от българите не подкрепят смяната на часовото време през пролетта и есента. Това сочат данни от проучването \"Политически и икономически индекс\" на социологическата агенция \"Галъп интернешънал\" за месец октомври.Резултатите от проучването показват, че само 13% от сънародниците ни одобряват сезонната промяна на времето. Огромен е процентът на българите (20%), които нямат мнение по този въпрос, въпреки шумния обществен диалог по темата. 8% пък са се затруднили да отговорят.Разбивката на резултатите по демографски показатели показва, че по-възрастните и работещите по-чувствително не одобряват практиката за смяната на часовото време.Младите и неработещите са тези, които предимно нямат толкова ясно изградено мнение по този въпрос, макар че и сред тях противниците на смяната на часовото време са мнозинство.Проучването на \"Галъп\" е проведено сред 820 пълнолетни души в периода от 5 до 12 октомври.News.bg припомня друг скорошен , което обаче изследва не настроенията дали часовото време трябва да се променя, а кое време - лятното или зимното - да се прилага като постоянно у нас занапред.Въпросът - \"\"Резултатите: 48% от българите предпочитат в България да се въведе за постоянно зимното часово време. 32% пък са на мнение, че лятното часово време е по-добро.Проучването на \"Екзакта\" също отбелязва висок процент българи, които нямат мнение по въпроса. Над 20% от анкетираните са посочили, че не могат да преценят. Разбивка на данните показва, че най-често без мнение са младите българи на възраст под 30 години.Привържениците на позицията зимното часово време, които имат превес с 20% спрямо тези на лятното, са по-често жени, хора на възраст над 59 години и жители на провинцията.В полза на избора на лятното часово време за постоянно се изказват по-често хора на възраст между 30 и 40 години, високообразовани респонденти и жители на столицата.Припомняме, на 11 октомври, четвъртък приключи .Онлайн запитването на Европейската комисия стартира на 4 юли и продължи до 16 август.Пред година в своя анкета news.bg попита читателите си:\"Как ви се отразява смяната на времето?\"Възможните отговори: 1. \"\"; 2. \"\"; 3. \"\"; 4. \"\"; 5. \"\".Към 17 октомври 2018 година резултатите от анкетата сочат, че най-много от респондентите са посочили, че смяната на времето ги дразни - 33.9%.В другата крайност - 22.3% от участвалите сочат, че не усещат смяната на часовото време.17.7% отговарят с третия отговор - \"Един месец съм като болен\".13.1% от читателите на news.bg са посочили, че ефектът от смяната на времето трае само няколко дни, а 12.9% - че смяната на часовото време е добра, защото \"пролетта е ужас\".Сумарно, хората отговорили против смяната на часовото време (отговори 5 и 3), са 51.6% от всички участници. Тези, отговорили с по-скоро положителен за смяната на часовото време отговор (отговори 1 и 4), са 35.2% от всички.", "date": "2018.10.17", "title": "\"Галъп\": Мнозинството българи не харесват смяната на часовото време"}
{"url": "https://news.bg/politics/borisov-izprati-ananiev-pri-deputatite-po-temata-za-donorstvoto.html", "text": "Министър -председателят Бойко Борисов разпореди да се изготвят предложения за законодателни промени, които максимално да улеснят донорството.След като по-рано днес , премиерът Борисов възложи на министър Кирил Ананиев да направи консултации в Народното събрание и да се започне работа по темата.\"Има още 15 чакащи за бял дроб и 1200 за бъбреци\", отбеляза премиера и добави, че може да се направи така, че много човешки животи да бъдат спасени.Борисов поискал от министър Ананиев обяснение как е преминала срещата със семейството на Адриан.По думите на Ананиев семейството е изразило благодарност за нея.\"Свържи се с депутатите от Патриотичния фронт, с депутатите от ГЕРБ, разясни им конкретния случай и ги запознай с идеите, които семейството предлага за донорството\", обърна се премиерът към Ананиев.Той отбеляза, че възлага на Ананиев и Даниела Дариткова да отворят дебат в парламента, да стартират кампания за донорството, за да се чуят позиции и \"за\", и \"против\".\"Проследете европейската практика\", отсече Борисов.\"Вземете най-правилното решение, за да не се стига хора да чакат с месеци за донор с мисълта, че всеки ден ти е предпоследен, ако не се намери такъв\", С тези думи Борисов посъветва Ананиев и Дариткова.В отговор Кирил Ананиев обясни, че е възложил на шефа на Агенцията по трансплантации да даде конкретни текстове, които да бъдат обсъдени в министерството и след това да се предадат на Комисията по здравеопазване в Народното събрание.", "date": "2018.10.17", "title": "Борисов изпрати Ананиев при депутатите по темата за донорството"}
{"url": "https://news.bg/int-politics/sasht-gotvyat-sanktsii-sreshtu-kompanii-ot-rusiya-i-iran-vazstanovyavashti-siriya.html", "text": "Администрацията на американския президент Доналд Тръмп разработва нова стратегия за действие в Сирия, която включва налагането на санкции срещу руските и иранските компании, участващи във възстановяването на страната, съобщава американската телевизия NBC, позовавайки се на източници.По информация на медията, стратегията не предполага преки сблъсъци с контролираните от Техеран подразделения в Сирия, тъй като американските военни в арабската република могат да атакуват иранските сили само в случай на самоотбрана.Вместо това плана се фокусира върху \"политическите и дипломатическите усилия по изгонването на въоръжените сили на Иран от Сирия по пътя на оказването на финансов натиск\".Според трима души, запознати с документа, САЩ ще възпрепятстват финансово възстановяването на районите, където присъстват ирански и руски контингенти.\"САЩ също така ще наложат санкции срещу руски и ирански компании, работещи за възстановяването на Сирия\", се посочва в информацията.По-рано стана известно, че Вашингтон е наложил санкции срещу 20 ирански компании и банки за поддръжката на милицията \"Басидж\", която е част Революционната гвардия на Иран, включително за предполагаемото използване на деца като войници в Сирия.САЩ правят опити за оттеглянето на иранските сили от територията на Сирия като условие за оказване на помощ за възстановяването на страната. Подчертава се, че присъствието на ирански военни в Сирия прави малко вероятно политическото уреждане в региона и затруднява борбата с терористичната групировка ДАЕШ (\"Ислямска държава\").Специалният представител на САЩ за сирийския диалог Джеймс Джеф обаче е уточнил, че американците няма да действат със сила, като ще оказват само политически натиск.", "date": "2018.10.17", "title": "САЩ готвят санкции срещу компании от Русия и Иран, възстановяващи Сирия"}
