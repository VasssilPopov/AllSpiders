{"url": "https://news.bg/int-politics/v-sasht-zadarzhaha-korab-ot-severna-koreya.html", "text": "Властите на САЩ арестуваха севернокорейския товарен кораб Wise Honest по обвинение в нарушаване на международния режим на санкции срещу Северна Корея, съобщава TASS, цитирайки американското министерство на правосъдието.Министерството заяви, че корабът е задържан за доставка на въглища от КНДР в други страни, което е забранено от резолюциите на Съвета за сигурност на ООН.Подчертава се, че това е първото арестуване на севернокорейски кораб от американските власти. Граждански иск в този случай ще се разглежда в южния район на Ню Йорк.По-рано беше съобщено, че Съединените щати са добавили два руски кораба в списъка с нарушенията на санкциите срещу КНДР.", "date": "2019.05.09", "title": "В САЩ задържаха кораб от Северна Корея"}
{"url": "https://news.bg/world/park-v-berlin-opredeli-rozovi-zoni-za-narkodilari.html", "text": "На наркодилърите в Берлин ще им бъдат дадени определени пространства в градски парк, където ще могат да продават наркотиците си. Това доведе до критика, че властите са капитулирали пред престъпните банди, пише \"Гардиън\".От години се води разгорещен дебат за Görlitzer Park(\"Гьорлицер\") - популярно място за срещи в южния берлински квартал \"Кройцберг\", който привлича все повече наркодилъри. Местни жители се оплакват, че се страхуват да пуснат децата си в района.След многократни безуспешни опити на полицията да прочисти района от наркодилърите, управата на парка обяви зони, където им се позволява да продават наркотиците си. Границите на зоните са очертани с розово.Ченгиз Демирчи заяви, че зоните в розово означават, че посетители в парка - известен от местните като \"Гьорли\" - повече няма да бъдат под заплаха от групата от дилъри, обикновено мъже от банди, които се събират пред входа.Демирчи поясни пред местното радио RBB, че този метод е чисто практически и това не означава, че легализират продажбата на наркотици. Според представителя по-ефикасно решение е властите да издадат работни разрешителни на дилърите. Мнозинството от тях са бежанци, които нямат разрешително за работа, докато чакат властите да им разгледат молбите за убежище.Полицейски синдикати разкритикуваха действията на парка и обявиха, че е необходимо да се гарантира, че в парка няма наркотици и престъпления, има постоянно полицейско присъствие и съдебно решение.През април вътрешният министър на провинция Берлин Франк Хенкел обяви, че в бъдеще властите ще приемат политика на \"нулева толерантност\" към наркодилърите в парка, но местни жители твърдят, че нищо не се е променило оттогава. В четвъртък те обявиха, че нито един от дилърите не спазва новото правило.", "date": "2019.05.09", "title": "Парк в Берлин определи „розови зони” за наркодилъри"}
{"url": "https://news.bg/crime/tri-mesetsa-zatvor-za-bashta-otkazal-da-plashta-izdrazhka-na-sina-si.html", "text": "Съдът е признал за виновен перничанина П.С. за неплащане на издръжка на сина му.От февруари до май 2017 г. в Перник, след като бил осъден по граждански дела да издържа детето си, подсъдимият С. съзнателно не изпълнил задължението си в размер на четири месечни вноски.Той сторил същото и в периода от юни 2017 г. до март 2018 г., когато не платил на майката на детето десет месечни вноски.П.С. е осъден на три месеца \"лишаване от свобода\" при \"строг\" режим на изтърпяване и обществено порицание.", "date": "2019.05.09", "title": "Три месеца затвор за баща, отказал да плаща издръжка на сина си"}
{"url": "https://news.bg/int-politics/iran-premestva-balistichni-raketi-v-persiyskiya-zaliv.html", "text": "Разузнаването показва, че вероятно Иран премества  с малък обсег на борда на лодки в Персийския залив, като това е една от критичните причини, поради които САЩ прехвърлят в района самолетоносач и бомбардировачи B-52, според американски служители запознати със ситуацията, съобщава СиЕнЕн.Загрижеността за движението на ракетите е една от многобройните заплахи според разузнаването от различни източници, които карат САЩ да вярват, че Иран има способност и намерение да нанесе удари срещу американските цели.Във вторник говорителят на американското централно командване капитан Бил Ърбан коментира, че е видял \"индикации, че ирански и ирански прокси сили се подготвят за евентуално нападение срещу американските сили в региона\".Не е ясно дали Иран може да изстреля ракетите от лодки или ги транспортират, за да бъдат използвани от ирански сили на сушата.Пентагонът обмисля да изпрати допълнителна огнева мощ в региона, включително системи за противоракетна отбрана.САЩ могат да изпратят ПРО \"Пейтриът\", но не е взето окончателно решение за допълнително разполагане, но администрацията дава ясно да се разбере, че ако иранците се оттеглят, \"Пейтриът\" може да не са нужни.В момента Пентагонът счита, че действията на Иран са риск за американските и коалиционните сили в Саудитска Арабия, Бахрейн и Катар.Американските военни и разузнавателни служители наблюдават движението на иранските ракети денонощно, но не са видели изтегляне.Новата морска заплаха също предизвиква загриженост, че подкрепените от Иран сили в Йемен също могат да се превърнат в заплаха за транзит в Червено море.САЩ не изключват възможността Иран да удари американските военни части в Ирак и Сирия, въпреки че определят Иран за постоянна заплаха от известно време.Стратегията на САЩ е да изпращат съобщения чрез медии и в публичното пространство за самолетоносача и бомбардировачите с надеждата това да възпре Иран от всякакви действия.", "date": "2019.05.09", "title": "Иран премества балистични ракети в Персийския залив"}
{"url": "https://news.bg/crime/sadat-ne-razreshi-na-dobrich-i-balchik-da-vdignat-danaka-za-kolite.html", "text": "Административният съд в Добрич отмени по-високите размери на данъка за моторни превозни средства за жителите на общините Добрич и Балчик, съобщи БНР.Делата бяха образувани по жалба на областния управител Красимир Кирилов срещу решения на двата общински съвета, с които се правят промени в Наредбите за определяне размера на местни данъци и такси.По жалбата срещу решенията на общинските съвети Административният съд в Добрич е решил, че и в двата случая има нарушение. Причината е, че не са спазени изискванията на Закона за нормативните актове.В решението си по двете дела съдът посочва, че липсва икономическа обосновка и конкретни мотиви за промяна в размера на данъка за МПС.Решенията подлежат на обжалване пред Върховния административен съд.", "date": "2019.05.09", "title": "Съдът не разреши на Добрич и Балчик да вдигнат данъка за колите"}
{"url": "https://news.bg/int-politics/pogrebvat-10-mln-tona-co2-v-prazni-gazovi-nahodishta-v-severno-more.html", "text": "Три от най-големите пристанища в Европа - Ротердам, Антверпен и Гент - ще бъдат използвани за улавяне и погребване на 10 млн. тона емисии на CO2 под Северно море, като това ще бъде най-големият проект от този вид в света, пише британският в. \"Гардиън\".Пристанищата, които отговарят за една трета от общите емисии на газове с парников ефект от Белгия, Холандия и Люксембург, ще бъдат използвани за отвеждане на парниковия газ в огромни кухини на около 3 километра под морското дъно.Надеждата е, че проектът ще бъде завършен до 2030 г., но мащабът на складирането, в две празни газови находища, е безпрецедентен и повдига въпроса за това как СО2 ще засегне дълбокото подводно пространство, според холандското правителство.Била е създадена апликация за разработване на проект от общ интерес за ЕС, което ще отвори вратата за субсидии за изграждане на мрежата.Целта е да се изгради СО2 мрежа в пристанището в Ротердам до 2026 г., като след това през следващите четири години ще бъде завършена работата по трансграничен тръбопровод до Антверпен и пристанището в Гент на Северно море.След 2030 г. се очаква по-нататъшно разширяване над първоначалните 10 млн. тона СО2. Общите емисии от бизнес дейностите в пристанищата възлизат на повече от 60 млн. тона СО2 годишно.Целта на улавянето на СО2 е да подпомогне прехода на индустрията към премахване на изгарянето на изкопаеми горива и да помогне за постигане на целите относно климатичните промени, определени в Парижкото споразумение. Правителството на Холандия си е поставило за цел 49 процента намаление на емисиите до 2030 г.Учените в Белгия и Холандия до голяма степен приветстваха плановете.Проф. Марк Сайс от университета в Гент каза пред в. \"Де Морген\": \"Разбира се, бих предпочел да виждам инвестиции във възобновяема енергия, но трябва да сме реалисти: докато ние като общество оставаме зависими от изкопаемите горива, подземното съхранение на СО2 може да бъде ключов лост за постигане на нашите цели в областта на климата.\"Първият мащабен проект за съхранение на СО2 в света е разработен през 1996 г. край бреговете на Норвегия, като са били инжектирани близо 1 млн. тона годишно в пространство с размер 800 на 1100 метра под морското дъно.Ала развитието на улавянето и съхранението на въглероден диоксид обаче е спънато в Европа. През 2009 г. Европейската комисия пое ангажимент в размер на 1 млрд. евро за финансиране на шест пилотни проекта с надеждата да има 12 схеми до 2015 г. Заради високите разходи нито един от проектите не беше разработен.Повече от 70% от 30 милиона тона CO2, улавяни годишно от съоръжения за използване или съхранение, са улавяни в Северна Америка.", "date": "2019.05.09", "title": "Погребват 10 млн. тона CO2 в празни газови находища в Северно море"}
{"url": "https://news.bg/politics/sotsialnoto-ministerstvo-oprovergava-falshivi-novini-za-otnemaneto-na-detsa.html", "text": "От социалното министерство категорично отричат да се подготвя Закон за детето, съобщиха от МТСП. В съобщението малко по-надолу пишат, че е спряна работата по .\", че  нови правомощия да \"отнемат деца\", съобщават от ведомството на Бисер Петков.Според съобщението основният приоритет в работата на социалните е .\"Показателен пример в това отношение е дейността на социалните работници по превенция на изоставянето. Благодарение на техните усилия през 2018 г. 1733 деца са останали да живеят в своето родно семейство\", пишат от МТСП.От ведомството на Бисер Петков се противопоставят и срещу \"фалшивите новини и спекулативни интерпретации, свързани с проекта на  \", пишат от министерството. Те отново уверяват, че целят подкрепа на родителите, за да осигурят най-добрата среда за отглеждане на децата си.", "date": "2019.05.09", "title": "Социалното министерство опровергава фалшиви новини за отнемането на деца"}
{"url": "https://news.bg/world/sasht-obviniha-bivsh-analitik-za-razglasyavane-na-klasifitsirana-informatsiya.html", "text": "Американските власти арестуваха и обвиниха бивш аналитик към разузнаването в незаконно придобиване и разгласяване на класифицирана военна информация, обяви правосъдното министерство на САЩ, цитирано от \"Ройтерс\".31-годишният Даниел Хейл от Нашвил, Тексас, е работил за Агенцията за национална сигурност и Националната агенция за геопространствено разузнаване. Той е поддържал контакт с репортер от 2013 г., пояснява ведомството.По-късно медията, за която е работил репортерът, е публикувала класифицирани документи.Пет обвинения са повдигнати срещу Хейл, който е бил към ВВС на САЩ. Всяко от тях носи максимум 10 г. затвор.Според ведомството 31-годишният започнал да комуникира с репортера, след като започнал работа за Агенцията за национална сигурност през 2013 г. Година по-късно той разпечатал шест класифицирани документа, които не са свързани с работата му. По-късно материалите са публикувани от медията на въпросния репортер.", "date": "2019.05.09", "title": "САЩ обвиниха бивш аналитик за разгласяване на класифицирана информация"}
{"url": "https://news.bg/regions/7-harmanliyski-sela-s-negodna-voda-za-piene-zaradi-fluoridi.html", "text": "Забраниха за пиене водата в седем села в Харманлийско заради флуориди, предаде БНР. Те са захранвани от един водоизточник.РЗИ-Хасково са изпратили уведомително писмо до община Хасково за ограничаване ползването на питейна вода от жителите на с. Българин, с. Шишманово, с. Рогозиново, с. Доситеево, с. Овчарово, с. Коларово и с. Богомил поради внезапно завишени стойности по химичен показател \"Флуориди\". Тя може да се използва само за хигиенни цели.Кметовете на засегнатите населени места са уведомени.ВиК-Хасково има ангажимента да осигури чиста питейна вода. Дружеството ще състави график за снабдяване на населението с вода чрез три водоноски. Вече е осигурена чиста вода за учениците от ОУ \"Христо Ботев\" в с. Българин.", "date": "2019.05.09", "title": "7 харманлийски села с негодна вода за пиене заради флуориди"}
{"url": "https://news.bg/world/700-000-dushi-uchastvaha-v-shestvieto-bezsmartniyat-polk-v-moskva.html", "text": "В Москва в шествието \"Безсмъртният полк\" участваха 700 000 души, обяви пред ТАСС официалният представител на Министерството на вътрешните работи на Русия Ирина Волк.\"В столицата се проведе традиционната акция \"Безсмъртният полк\". В шествието участваха около 700 000 души\", съобщи тя.Руският лидер Владимир Путин участва в шествието.Държавният глава в Москва по случай 74 г. от победата над нацистите през Втората световна война.Общо 10 милиона души са участвали в шествия \"Безсмъртният полк\" в Русия. ", "date": "2019.05.09", "title": "700 000 души участваха в шествието „Безсмъртният полк” в Москва"}
{"url": "https://news.bg/world/v-arzhentina-prostrelyaha-deputat-boresht-se-sreshtu-futbolnite-huligani.html", "text": "Аржентински депутат е бил сериозно ранен, а друг човек е бил убит, след като са били простреляни от движещ се автомобил близо до сградата на парламента в столицата Буенос Айрес, съобщиха властите, цитирани от \"Асошиейтед прес\".Властите уточниха, че Хектор Оливарес е бил прострелян в 7 часа местно време (13 часа българско). Оливарес е представител на провинция Ла Риоха в долната камара на парламента на Аржентина. Той е откаран за лечение в болница в Буенос Айрес.Името на убития мъж е Мигел Марсело Ядон, който е координатор, който работи като доверено лице на обществения електрически транспорт в Ла Риоха. Уточнява се, че мъжете, които са били приятели от юношеските си години и са живели заедно в апартамент в Буенос Айрес, са били простреляни поне шест пъти.Оливарес принадлежи към партията Радикален граждански съюз, която е част от управляващата коалиция, а също така е част от комисията по транспорта към парламента.Той е обсъждал законопроект срещу хулиганството в аржентинския футбол, преди да бъде прострелян.Атаките срещу политици са необичайни в Аржентина, страна с около 44 млн. души, където новините обикновено се съсредоточават върху продължаващата икономическа криза.", "date": "2019.05.09", "title": "В Аржентина простреляха депутат, борещ се срещу футболните хулигани "}
{"url": "https://news.bg/society/v-desetki-balgarski-gradove-shestva-bezsmartniyat-polk.html", "text": "В десетки градове на България се проведе марш на Безсмъртния полк - роднини на участници в антифашистката борба носят портретите на своите починали близки.Дни преди 9 май - Деня на победата и Деня на Европа от фондация \"Безсмъртният полк\" обявиха, че имат свои координатори в над 50 града.Сред тях са - Благоевград, Ботевград, Бургас, Бяла, Варна, Велико Търново, Видин, Враца, Габрово, Димитровград, Добрич, Дупница, Кърджали, Кюстендил, Несебър, Павликени, Пазарджик, Перник, Петрич, Плевен, Пловдив, Поморие, Разград, Русе, Самоков, Сандански, Свиленград, Силистра, Сливен, София, Стара Загора, Търговище, Хасково, Хисаря, Шумен, Ямбол, Банско, Велинград, Карнобат, Ковачевци, Лом, Монтана, Севлиево, Тетевен, Казанлък, Чирпан, Шивачево, Бяла Слатина, Елин Пелин.Припомняме, \"Безсмъртен полк\" е обществена акция, която се провежда в Русия, напоследък и в някои други държави.Акцията е проведена за пръв път в руския град Томск през 2012 г. През 2013 акцията \"Безсмъртен полк\" се провежда в 120 градове и села в Русия, а през 2014 - в 500 града в седем страни по света. През 2015 \"Безсмъртният полк\" марширува в 15 държави.В Москва излизат половин милион души, начело с президента на Русия Владимир Путин, който носи портрета на своя баща.Акцията \"Безсмъртен полк\" се провежда за пръв път в България на 9 май 2016 г., по случай 71-та годишнина от края на Втората световна война в Европа. Тогава шествия са организирани в над 35 града.", "date": "2019.05.09", "title": "В десетки български градове шества Безсмъртният полк"}
{"url": "https://news.bg/world/izvanredna-sreshta-na-varha-na-es-na-28-may-za-obsazhdane-na-novi-lideri.html", "text": "Лидерите на Европейския съюз ще проведат извънредна среща на върха на 28 май - два дни след края на изборите за Европейски парламент. Те ще започнат процес по номиниране на следващите лидери на институциите на Общността.Това стана ясно от съобщение на председателя на Европейския съвет Доналд Туск в \"Туитър\" след края на Свиквам специална среща на Европейския съвет на 28 май за стартиране на процеса по номиниране на следващите лидери на институциите на ЕС. Това трябва да бъде бързо, ефективно и в съответствие с нашите Договори. Ако не бъде постигнат консенсус, няма да се поколебая да подложа тези решения на гласуване през юни, написа той.Срещата, подобна като проведената след вота през 2014 г., ще даде възможност на лидерите да обсъдят предпочитанията си кой да наследи Жан-Клод Юнкер като председател на Европейската комисия.Парламентът, който ще заседава на 2 юни след вота на 23-26 май, притиска Европейския съвет да номинира за наследник на Юнкер от водещите кандидати на спечелилите партии. Но много национални лидери не са склонни да приемат така наречения процес \"шпиценкандидат\" (водещ кандидат).Евролидерите официално ще номинират кандидат за шеф на ЕК на срещата на върха на 20-21 юни. Номинираният трябва да бъде одобрен от Европейския парламент.", "date": "2019.05.09", "title": "Извънредна среща на върха на ЕС на 28 май за обсъждане на нови лидери"}
{"url": "https://news.bg/int-politics/kitay-i-indiya-sa-poslednata-nadezhda-na-evropa-za-spasyavane-na-sporazumenieto-s-iran.html", "text": "Европейският съюз ще защити ядреното споразумение с Иран, въпреки  в отговор на санкциите на САЩ, смятат дипломати, но европейските сили очакват колапс на договора без сделка за продажба на ирански петрол за Китай или Индия, съобщава \"Ройтерс\".Великобритания, Франция и Германия, които подписаха споразумението от 2015 г. заедно със САЩ, Китай и Русия, са решени да покажат, че могат да компенсират изтеглянето на САЩ от споразумението миналата година, да защитят търговията и да попречат на Техеран да разработи ядрена бомба.Но с икономиката на Иран, зависима от износа на суров петрол, който се търгува в щатски долари, обещаният европейски търговски канал за заобикаляне на американските санкции се оказва сложен, все още не функционира и може никога да не успее да се справи с продажбите на петрол.Германският канцлер Ангела Меркел заяви след неформалната среща на върха на Европейския съюз, че ЕС разчита на дипломатическо решение на конфликта за ядрената програма на Иран. \"Обсъдихме и този въпрос и съвместните ни действия. Тук имаме различия със Съединените щати. В тази ситуация е важно Европа да се придържа към обща позиция. Ние не разчитаме на де-ескалация, а на дипломатическо решение\", подчертава Меркел.В същото време тя отбелязва, че \"Иран трябва да е наясно какво прави\".\"Тази ситуация сега рискува да се влоши, но тя ще се влошава стъпка по стъпка, а не с колапс изведнъж\", коментира високопоставен европейски дипломат.Френски дипломат обяснява за \"негативна спирала\", в която търговията с храни и лекарства просто не е достатъчна, докато друг европейски пратеник говори за \"поетапното излизане\" на Иран от сделката.Иранското споразумение е едно от най-големите постижения на Запада във външната политика, докато Доналд Тръмп не се оттегли през май 2018 г..Иран изпълнява ангажиментите си, но Тръмп се оттегля, защото смята, че споразумението не ограничава програмата на Техеран за балистични ракети или критикува Иран, че участва в гражданската война в Сирия, нещо за което европейците твърдят, че не е част от сделката от 2015 г.Чрез налагането на наказателните санкции САЩ заявяват, че целта им е драстично да отслабят иранските власти и да принудят Техеран да предоговори по-широко споразумение за контрол над въоръженията.Европейският съюз коментира, че това все още може да се направи без да се разруши ядреното споразумение, което поставя строги ограничения за обогатяването на уран от Иран.Иранският президент Хасан Рохани предупреди в сряда, че Техеран може да възобнови обогатяването, ако европейските сили, Китай и Русия не направят повече, за да заобиколят американските санкции срещу банките и енергетиката, за да засилят търговията.Европейските дипломати и служители отхвърлят всеки ултиматум и някои смятат, че все още имат време да спасят сделката.Високопоставен официален представител на ЕС заявява, че е твърде рано да се обмислят европейски санкции, които могат да се наложат в случай на неспазване на сделката от страна на Иран.\"Съобщенията на Иран не са нарушение или оттегляне от ядрената сделка\", допълва старшият служител на ЕС. \"Международната агенция за атомна енергия трябва да оцени спазването от страна на Иран ... ако Иран наруши споразумението, тогава ще реагираме.\"Други са по-песимистични. Някога най-големият доставчик в Европа, Иран страда от отрязване на своя износ за европейските купувачи чрез санкциите, започвайки миналия ноември и след това на 2 май, когато Вашингтон премахна последните възможности за Италия и Гърция. Китай, Индия и Турция също са сред онези, които загубиха разрешенията на САЩ за ирански петрол този месец.Представители на ЕС смятат, че Иран трябва да продава около 1,5 млн. барела на ден, за да запази икономиката си на повърхността, но продажбите могат да паднат под 1 млн. на ден, което води до трудности и потенциално икономическа криза за иранците.Специалният търговски канал на ЕС, известен като INSTEX, бе предложен от Русия като бартерна система за ирански петрол в замяна на европейски стоки, но може да не заработи преди края на юни и неговите възможности са ограничени.\"INSTEX не е решение, защото ще обслужва само хранителни и лекарствени нужди, а не петрол. Както и да е, структурирането му все още не е завършено\", коментира втори европейски дипломат. Воден от германски банкер, INSTEX разчита на Иран да създаде така наречената огледална компания, която трябва да отговаря на международните изисквания за борба с измамите. Длъжностни лица и дипломати твърдят, че напредъкът е бавен.Проектозаконите все още не са приключили, а липсата на прозрачност в иранската финансова система също е проблем.Решението на САЩ да санкционира иранската революционна гвардия, която контролира част от иранската икономика, е друго усложнение.\"Като партньор на Иран, тези, които използват INSTEX, трябва да бъдат изключително бдителни, така че на другия край на операцията да не са организации, свързани с революционната гвардия\", заяви европейският дипломат.План Б за Европа е Китай или Индия да купуват ирански петрол.Китай, който увеличи вноса на ирански суров петрол през април, заяви, че се противопоставя на едностранните санкции на САЩ срещу Иран и ще защитава правата на своите компании.Говорителят на външното министерство Генг Шуан коментира, че сделката с Иран трябва да бъде изпълнена изцяло и ефективно, въпреки че не е ясно какво ще направи Китай, за да я подкрепи.Индия, най-големият ирански петролен клиент след Китай, за разлика от ноември, почти е намалила наполовина покупката на петрол от Иран. Досега индийските власти заявяват, че ще търсят петрол от други доставчици.Представители на ЕС твърдят, че Делхи е изразил интерес да се присъедини към INSTEX за закупуване на ирански петрол, но дискусиите почти не са започнали и остават въпроси за това, дали това въобще е възможно.\"Това показва безсилието на Европа, те тласкат Китай и Индия да направят това, което не могат\", обяснява Санам Вакил, старши научен сътрудник в програмата за Близкия изток в Африка в Чатъм Хаус.\"Не съм сигурен, че европейците мислят много по въпроса какво да правят. Много ясно е, че няма смислени икономически възможности, които те могат да предложат на Иран\", допълва тя.Ръководителят на външната политика на ЕС Федерика Могерини се срещна с китайския държавен съветник Ван Йи в края на срещата на върха между Китай и ЕС в Брюксел през април и обсъди дали Китай може да закупи ирански петрол, коментират трима представители на ЕС.Китай все още може да направи това, но рискува санкции от страна на САЩ. Пекин провежда разговори с Вашингтон по въпроса, но не е ясно докъде са стигнали, допълват официалните лица.\"Иранците казват, че европейците трябва да правят повече, но какво да кажем за китайците и руснаците? Те не са направили много. Китайците влачат краката си в няколко области заради санкции на САЩ\", заявява трети европейски дипломат.Вакил допълва, че трите европейски сили - Е3 трябва да се съсредоточат върху дипломацията на високо равнище, за да започнат преговори между останалите заинтересовани страни от сделката и Вашингтон, за да запазят споразумението.\"Ядрената сделка ще загине без усилията от страна на Е3 да я запазят жива\", обяснява тя.", "date": "2019.05.09", "title": "Китай и Индия са последната надежда на Европа за спасяване на споразумението с Иран"}
{"url": "https://news.bg/world/merkel-podkrepya-po-ambitsiozni-tseli-v-borbata-s-klimatichnite-promeni-do-2050-g.html", "text": "Канцлерът на Германия Ангела Меркел обяви, че \"подкрепя\" инициатива на 8 държави, които настояват за по-амбициозни цели за борба с климатичните промени до 2050 г., информира \"Политико\".\"Обявих, че категорично подкрепям да засилим нашите цели\", заяви Меркел пред репортери след Преди срещата 8 държави - Белгия, Дания, Франция, Люксембург, Холандия, Португалия, Испания и Швеция - призоваха ЕС да провежда политика за постигане на нулеви нетни емисии на парникови газове до 2050 г.Меркел отбеляза, че в момента не е в позиция директно да се присъедини към тази група, но подкрепя идеята 25% от следващата Многогодишна финансова рамка на ЕС да бъдат отделени за разходи за климата.\"Това е добро споразумение, което напълно споделям\", каза още тя.Канцлерът добави, че не очаква да бъде постигнато решение в целия Европейски съюз, \"което може да отнеме много дълго време\". Но по думите й това е още една \"коалиция на желаещите\" в тази област.Меркел отново повтори, че подкрепя Манфред Вебер за следващ председател на Европейската комисия.", "date": "2019.05.09", "title": "Меркел подкрепя по-амбициозни цели в борбата с климатичните промени до 2050 г. "}
{"url": "https://news.bg/regions/greshni-marshruti-bili-predstaveni-za-transporta-v-yambolsko.html", "text": "Кметът на Ямбол и общините Стралджа и Тунджа обсъдиха проблемите с  транспорта.Община Ямбол не е забранявала автобусите да спират на спирките в града, а кметовете подали грешни маршрути. Това съобщиха от община Ямбол след днешната среща между кмета на града и кметовете на общини Стралджа и Тунджа.Като пример е посочено село Кунево, община Тунджа, в чието землище не останали дори и камъни от къщите. Голяма част от тези разписания не са адекватни към настоящата ситуация, за което отговорността е изцяло на кметовете на двете общини Тунджа и Стралджа, пишат от общината.В маршрутите имало не само грешни данни, но и несъществуващи и сгрешени спирки, включително със села, които отдавна не съществуват и са заличени, какъвто е случаят със село Кунево, община Тунджа. Голяма част от тези разписания не са адекватни към настоящата ситуация, за което отговорността е изцяло на кметовете на двете общини Тунджа и Стралджа.Според кмета на Ямбол Георги Славов има изкуствено нагнетяване на напрежението при определяне на спирките на междуселищния автобусен транспорт на територията на града В срещата участва и Дикран Бохосян- ръководител на териториалната структура на Изпълнителна агенция Автомобилна администрация.В Наредба №2 на Министерството на транспорта е упоменато, че може да се слиза на всички спирки по желание на пътника, но това не е вписано в разписанията нито на община Тунджа, нито на община Стралджа. Според кмета на Ямбол това е съществен пропуск.Качването на автобусите за селата трябва да става само от Автогарата, защото това ще гарантира, че всички пътници ще бъдат обслужени и няма да има правостоящи пътници, категорични са от общината. Целта е да има място за всички пътници.Кметът на Ямбол декларира, че ще съгласува съществуването на междинни спирки в града, ако това изрично е заявено от кметовете и кметските наместници на селата и тяхното искане е приложено към искането за съгласуване.", "date": "2019.05.09", "title": "Грешни маршрути били представени за транспорта в Ямболско"}
{"url": "https://news.bg/tourism/angelkova-vizhda-dobra-podgotovkata-za-letniya-sezon-i-garantira-kachestvo.html", "text": "Очаква ни предизвикателно лято, важно е всички държавни и местни институции, контролни органи и представители на бизнеса да работят в синхрон, за да гарантираме на българските и чуждестранните туристи услуга с много добро качество, коментира министърът на туризма Николина Ангелкова след среща с контролните органи за подготовката на предстоящия летен сезон във Варна.\"Подготвяме редица инициативи заедно с представителите на местната власт и бизнеса и се надявам да успеем да запазим отличните резултати от миналия сезон\", допълва тя.С туризма са свързани много институции, организации и структури от различни ресори, контролни органи и местната власт, допълни Ангелкова и благодари на колегите си от правителството и на премиера Борисов за подкрепата за туризма и за издигането му като приоритет.Тази година Министерството на туризма стартира нова инициатива - \"Денят за Вас\", както по Северното, така и по Южното Черноморие. Идеята е в един ден през периода от 15 юни до 8 септември всички музеи и други туристически обекти на територията на съответната община да са с вход свободен. Така ще се привлекат повече посетители към културно-историческите забележителности и към атракциите в района.Ангелкова обяснява, че е създадена организация, свързана с проверките по управление на морските плажове, така и с местата за настаняване и хранене от страна на КЗП, за да се гарантира качествен продукт и безпроблемно пребиваване на туристите.\"Имаме съдействието на МВР и всички контролни органи, за да бъде осигурено спокойно летуване. На територията на област Варна неохраняемите плажове са 23, като областната управа и общините осигуряват водното спасяване, медицинското обслужване и почистването\", пояснява министърът.Проверките стартират от 1 юни с началото на активния сезон. Минимум по 3 са проверките на плаж - в началото на сезона, по средата и в края му, а по сигнал са непрекъснати. Министърът гарантира, че най-посещаваните неохраняеми плажове ще бъдат подсигурени.Тя прогнозира известни спадове на германския пазар и обяснява, че са предприети редица мерки и следи заедно с бранша какво се случва, така че да се компенсира от други пазари. Спадът от пазар Русия към момента е намалял доста спрямо прогнозите от началото на годината.Тя съобщи още, че екипът й разработва специална програма за привличане на повече чартърни полети през организирания туризъм.\"Не говоря за субсидиране, а за търсене на механизми, каквито предлагат Гърция, Испания, Кипър и Хърватска. Надявам се до месец докладът на международния консултант, с който работим, да бъде готов и да го предложим за обществено обсъждане. Това ще ни позволи да привлечем допълнително полети за летища Варна и Бургас и така да разширим крилата на сезона\", допълва АнгелковаПо думите й, има отчетливи ръстове към момента на пазар Украйна 50%, Великобритания 19%, Израел 16%, Чехия и Полша - по 10%, Франция - 12% и се надява това да компенсира спада от Германия и Русия.Министърът на туризма анонсира подготвения за 31 май Международен инвестиционен форум в Слънчев бряг с участието на световни хотелски вериги и специализирани фондове. \"Надявам се да насочим тяхното внимание към Черноморието и страната ни. Бихме искали да създадем възможности за изграждане на конгресни центрове в националните курорти или край тях, за да се ползва целогодишно добрата им материална база\", обяснява тя.Ангелкова обръща специално внимание на присъствието на представителите на Китай както от страна на тяхното Министерство на туризма, така и на различни провинции. Ще присъства един от най-големите китайски фондове - Silk road fund, и представители на UnionPay.\"В началото на годината министерството подписа споразумение с най-голямата китайска туроператорска компания за съвместно публично-частно партньорство за създаване на изнесени туристически информационни центрове в различни китайски градове. Важно е да продължим съвместната работа с Гърция и Сърбия за общите туристически продукти за привличане на туристи от азиатската страна\", посочва министърът.", "date": "2019.05.09", "title": "Ангелкова вижда добра подготовката за летния сезон и гарантира качество"}
{"url": "https://news.bg/crime/otstraniha-ot-dlazhnost-kmeta-na-chuprene.html", "text": "Апелативният специализиран наказателен съд отстрани от длъжност кмета на село Чупрене Ваньо Костин.Съдът мотивира отстраняването с това, че престъплението, за което Костин е обвинен, е в качеството му на длъжностно лице. Освен това, служебното му положение може да създаде пречки за разкриването на обективната истина.Костин , КПКОНПИ и Дирекция \"Жандармерия\".Ден по-късно за длъжностно и за документно престъпление - за продажбата на общински земи на фирми на родственици, в т.ч. и на негово недекларирано дружество.Всичките тези общински земи попадат в територията на бъдещия ски комплекс \"Миджур\", за който вече има изготвен и одобрен от Върховния административен съд общински проект.По време на извършените действия по разследването на 9 април в общинската сграда и на адреси в Чупрене, с. Долни лом и Белоградчик бяха намерени и иззети 20 договора за продажби, повечето от които извършени без законна тръжна процедура.Решението на съда е окончателно.Припомняме, че на 9 април спецпрокуратурата започна Ден по-късно бе На 12 април Апелативният спецсъд , а на 18 април съдът След това от общинската администрация се оплакаха, че  след задържането на кмета. ", "date": "2019.05.09", "title": "Отстраниха от длъжност кмета на Чупрене"}
{"url": "https://news.bg/health/patronazhna-grizha-za-17-000-dushi-osiguryavat-v-15-obshtini.html", "text": "В 15 общини ще се предоставя патронажна грижа по програмата \"Развитие на човешките ресурси\". Едногодишните договори с кметовете на общините подписа зам.-министърът на труда и социалната политика Зорница Русинова. Очаква се най-малко 17 000 потребители за 1 година да получат медицинска грижа по домовете си. Програмата е за 47 милиона лева.129 души са обслужени по проекта в община Благоевград, 495 - във Варна. Сред останалите общини, които са се включили в подкрепата на нуждаещи се, са Банско, Пловдив, Хасково, Елин Пелин, Луковит, Бургас, Средец, Перник.\"Нашата амбиция е с тази европейска солидарност да можем да променим живота на хората в България - хората с увреждания и самотно живеещите хора. Подобни усилия ще надградят усилията на министерството\", заяви Русинова.353 милиона лева са отделени в рамките на различни проекти, които да подпомогнат хората увреждани, подчерта социалният зам.-министър.287 милиона лева са отделени за изпълнение на плана за дългосрочна грижа, за да се закрият поетапно някои от най-тежките институции са възрастни хора.Вярвам, че тези пилотни проекти ще бъдат добър пример, за да покажем, че Законът за социалните услуги може реално да бъде прилаган, очаква зам.-министърът. В него по думите ѝ за пръв път се показва какво означава интегрирано предоставяне на услуги. Тя предполага, че програмата ще бъде трудна за изпълнение, защото е нова за всички участници. Ще си струва усилието за модерна и полезна услуга, смята Русинова.Част от медицинските кадри са голямо предизвикателство, но методологията дава гъвкавост на общините, защото някои от потребителите няма да се нуждаят от медицинска помощ. . Пред общините стои въпросът какви възнаграждения да определят за наетите медицински работници и болногледачи.От здравното министерство ще проверяват качеството на услугата. За превенция на злоупотреби ще следят експерти на местно ниво и централно ниво, Агенция Одит на средствата, Сертифицирания орган към Министерство на финансите и ЕК. Така на практика непроверени проект почти не остава, посочи Русинова.Тя коментира и днешния протест на хората с увреждания с искания за промяна в Закона за личната помощ. , посочи Русинова. Правното предизвикателство е да продължим да се борим с обществената подкрепа и приемането на хората с увреждания.", "date": "2019.05.09", "title": "Патронажна грижа за 17 000 души осигуряват в 15 общини"}
{"url": "https://news.bg/world/samoletonosachat-na-sasht-za-sdarzhane-na-iran-premina-prez-suetskiya-kanal.html", "text": "Американският самолетоносач USS Abraham Lincoln (Ейбрахам Линкълн), разположен от администрацията на президента на САЩ Доналд Тръмп в Близкия изток като предупреждение към Иран, днес премина Суецкия канал, обявиха властите, отговарящи за канала, цитирани от \"Ройтерс\".В неделя съветникът по национална сигурност на Белия дом Джон Болтън заяви, че са предприели действията \"в отговор на редица проблематични и ескалиращи сигнали и предупреждения\".В съобщение съветникът на президента на САЩ Доналд Тръмп отбелязва: \"САЩ разполагат ударната група USS Abraham Lincoln (Ейбрахам Линкълн) и ударна група бомбардировачи в региона на Централното командване на САЩ, за да изпратят ясно и недвусмислено послание на иранския режим, че на всяка атака срещу интересите на САЩ или нашите съюзници ще бъде отговорено с безпощадна сила\".Иран отхвърли информацията за дислоцирането на самолетоносача като стара новина от психологическата война.", "date": "2019.05.09", "title": "Самолетоносачът на САЩ за сдържане на Иран премина през Суецкия канал"}
{"url": "https://news.bg/society/utreshniyat-den-sedi-na-uchilishtnite-chinove.html", "text": "Десетото юбилейно издание на международната конференция \"\" започва на 13 май.Народният театър \"Иван Вазов\" ще се превърне в пространство, където ще бъдат представени иновации от различни сфери - мода, автомобилна индустрия, технологии, изкуство. Конференцията ще насочи вниманието към роботизацията, дигитализацията и цифровизацията.Как образователният процес на родените през новото хилядолетие променя света на технологиите, онлайн комуникациите и социалните медии? На този и още въпроси ще отговорят лекторите, които ще покажат, че когато образованието и бизнесът работят съвместно, успехът е гарантиран.Сред участниците в конференцията са Иван Ненков - съосновател и главен изпълнителен директор на СофтУни, доц. Анджело Корало - преподавател в Университет Саленто, доц. Емилия Занкина - първи зам.-ректор по академичните въпроси в АУБ, автоконструкторът Росен Даскалов и други. Модератор на юбилейното издание ще бъде водещият на предаването \"Мултимедия\" Даниел Ненчев.Деветте предишни издания на конференцията разгледаха значението на образованието за развитието на устойчиви общности, лидерство, медии, комуникации, региони, трансгранични проекти и др.Повече подробности за конференцията, програмата и лекторите ще откриете на .Всеки, който иска да присъства на събитието, може да се регистрира безплатно, като пише на .", "date": "2019.05.09", "title": "Утрешният ден седи на училищните чинове"}
{"url": "https://news.bg/int-politics/zatvor-za-dvama-polititsi-v-cherna-gora-za-zagovor-za-inspiriran-ot-rusiya-prevrat.html", "text": "Съд в Черна гора осъди двама водещи опозиционни политици на пет години затвор във връзка с предполагаем опит за заговор за сваляне на правителството, съобщават световните осведомителни агенции.Въпреки продължилия 19 месеца съдебен процес, подробностите по плана са доста мътни. Опозицията заклейми прокуратурата и съдебния процес като \"лов на вещици\", чиято цел е да ѝ се попречи да дойде на власт.Четиринадесет души бяха обвинени в планиране на насилствен преврат с помощта на Русия през 2016 г.Сред подсъдимите бяха двама проруски опозиционни лидери - Андрия Манчич и Милан Кнежевич. Двама руснаци, идентифицирани като Едуард Шишмаков и Владимир Попов, бяха осъдени задочно.Прокурорите уточниха, че заговорниците са се опитали да попречат на Черна гора да се присъедини към НАТО.Москва отрече да е замесена.Политиците се очаква да обжалват решението. Прочитайки присъдата, председателят на съда заяви, че руснаците са предоставили на заговорниците пари за закупуване на оръжие.Те се опитали да вербуват \"колкото се може повече хора да дойдат на протеста\" и опитали да \"променят избирателната воля\" и \"да попречат на Черна гора да се присъедини към НАТО\".\"Всеки член на престъпната организация е имал задача и роля, които са били предварително определени и престъпната организация е била готова да използва насилие и сплашване\", добави председателят на съда.Русия решително се противопостави на присъединяването на Черна гора към НАТО през 2017 г., опасявайки се, наред с други неща, от загуба на стратегически достъп до Адриатическо море. Опозицията обаче твърди, че няма доказателства, че Москва стои зад какъвто и да е заговор за сваляне на правителството и че съдебният процес е политически мотивиран.Какъв е бил предполагаемият план за преврат? В присъдата се казва, че участниците са имали за цел да превземат парламента на 16 октомври 2016 г., което беше денят на изборите, за да убият тогавашния премиер Мило Джуканович и да създадат правителство, което да е проруско и против НАТО.", "date": "2019.05.09", "title": "Затвор за двама политици в Черна гора за заговор за инспириран от Русия преврат"}
{"url": "https://news.bg/world/yunker-kam-mey-uskorete-brekzit.html", "text": "Председателят на Европейската комисия Жан-Клод Юнкер заяви, че е казал на премиера на Великобритания Тереза Мей да побърза с Брекзит, защото се оттегля от Комисията, когато се предполага, че Обединеното кралство ще напусне Общността, информира \"Политико\".На \"Диалогът между младите граждани - нека определим бъдещето на Европа заедно\" в Сибиу, Румъния, преди срещата на върха на ЕС без участието на Великобритания, Юнкер обяви: \"Не ми харесва идеята, че трябва да напусна председателството на Комисията, но това е моето решение от преди две години. И така аз ще завърша работата си на 1 ноември тази година. Фактически в полунощ на 31 октомври. Британците се предполага, че трябва да напуснат на 31 октомври и аз казах на премиера Тереза Мей: \"Ще се оттегля в полунощ, така че, моля ви, ускорете процеса\".На среща на върха през април лидерите на ЕС за втори път отложиха Брекзит. Сега ", "date": "2019.05.09", "title": "Юнкер към Мей: Ускорете Брекзит"}
{"url": "https://news.bg/energy/rabotodatelite-nastoyavat-za-proverka-na-nek-kevr-i-erp-tata.html", "text": "От АОБР настояват за проверка в Националната електрическа компания (НЕК), трите енергоразпределителни дружества (ЕРП), Комисията и за енергийно и водно регулиране (КЕВР) и прокуратурата. Проверката да установи причините, довели до преждевременното изчерпване на квотно предвидената електроенергия за регулиран пазар.Това се казва в открито писмо до премиера Бойко Борисов, вицепремиера Томислав Дончев и енергийния министър Теменужка Петкова от Асоциацията на организациите на българските работодатели (АОБР).Повод за исканата проверка е издаването на Заповед Е-РД-16-193/09.04.2019 г. на министъра на енергетиката. С нея се ангажират 600 000 МВтч до 30 юни 2019 г. от \"ТЕЦ Марица изток 2\" ЕАД за регулирания енергиен пазар. Според авторите на писмото по този начин само за два месеца изземва десетки милиони лева от Фонд \"Сигурност на електроенергийната система\"Липсват каквито и да било усилия за намаляване на разходите на държавните централи в АЕЦ, \"ТЕЦ Марица изток 2\" ЕАД и НЕК ЕАД, както и осигуряване на тяхното поне средносрочно бъдеще, пишат работодателите.Неефективното управление на държавните централи води до високи цени на свободния пазар на тока, а от друга страна - до високи загуби на някои от централите. Категорично заявяваме, че комбинацията от това прехвърляне на проблемите на енергетиката към индустрията, от една страна, и , от друга страна, .Високите цени от последните дни са породени от резки спадове на предлагането на електроенергия от страна на НЕК ЕАД, констатират работодателите.В писмото се дава пример - за  г. . За 08 май 2019 г. предлагането от НЕК е за САМО 4 309 МВтч, което формира в. За 09 май 2019 г. НЕК отново предлага 4 309 МВтч и цената е 130,56 лв.Какво наложи свиването на предлагането на енергия от страна на НЕК над три пъти, питат работодателите. Защо НЕК продължава да предлага количества, които са крайно недостатъчни, се пита в писмото.Те изтъкват, че цените на тока в България за последните два дни са най-високите в целия ЕС, но има бариери пред вноса на електроенергия.Според АОБР се забавя въвеждането на интегриран пазар \"В рамките на деня\" и . Цените варират от 100 до 210 лв./МВтч за пикова електроенергия в рамките на два последователни работни дни на пазар \"Ден напред\", а  г. и до цени, надхвърлящи 247 лв./МВтч при едва 451 МВтч търгуван обем за 24 часа\", пишат работодателите.Те заявяват исканията си в няколко точки:Категорично се противопоставяме на неадекватното поведение на НЕК ЕАД, което е системно и очевидно няма да се промени без смяна на ръководството.Настояваме да се преодолее изкуствения дефицит като дружествата от БЕХ оферират на сегмент \"Ден напред\" адекватни количества при ценова структура, аналогична на утвърдената по ангажимента с Европейската комисия. Оценяваме този дефицит на около 80-100 МВт, което е дори под капацитета на малък блок от \"ТЕЦ Марица изток 2\" ЕАД.Настояваме за преструктуриране на НЕК ЕАД чрез разделяне на дейностите по обществена доставка и по производство и търговия с електрическа енергия с цел избягване на манипулации.Настояваме за създаване на условия за реална конкуренция между производителите на електроенергия, предприемане на мерки за преструктуриране на държавния сектор в енергетиката, пазарна интеграция със съседни страни във всички пазарни сегменти.Настояваме за адекватни компенсации за индустрията, вкл. за индиректните разходи за емисии.Предвид необходимостта от издаването на Заповед Е-РД-16-193/09.04.2019 г. на министъра на енергетиката, с която вместо да се обезпечи електроенергия за свободен пазар, се ангажират 600 000 МВтч до 30.06.2019 г. от \"ТЕЦ Марица изток 2\" ЕАД за регулиран пазар, което само за два месеца изземва десетки милиони лева от Фонд \"Сигурност на електроенергийната система\", настояваме да се организира задълбочена проверка в НЕК и ЕРП-тата (вкл. сигнализирайки КЕВР и прокуратура) на реалните причини, довели до преждевременното изчерпване на квотно предвидената електроенергия за регулиран пазар.", "date": "2019.05.09", "title": "Работодателите настояват за проверка на НЕК, КЕВР и ЕРП-тата"}
{"url": "https://news.bg/regions/ukrepvat-dve-svlachishta-v-ravda.html", "text": "Започва укрепването на две свлачища в Равда. Това заяви пред БНР кметът на Несебър Николай Димитров.По думите му едно от тях ще бъде укрепено от частен собственик.Димитров обяснява още, че средствата са одобрени от междуведомствена комисия и очакват да им бъдат отпуснати.Кметът посочи, че за да намалят проблемите с паркирането обмислят въвеждането на \"синя зона\" в Несебър.Тя няма да бъде въведена през този летен сезон, категоричен е Димитров. ", "date": "2019.05.09", "title": "Укрепват две свлачища в Равда"}
{"url": "https://news.bg/society/nad-70-beloglavi-leshoyadcheta-se-izlyupiha-v-iztochnite-rodopi.html", "text": "Тази пролет в Източните Родопи се излюпиха общо 72 белоглави лешоядчета. Това съобщават от Българското дружество за защита на птиците установи след края на поредната фаза на мониторинга на вида. И тази година се запазва положителната тенденция за ръст в популацията на белоглавия лешояд, изтъкват от дружеството.През тази година излюпените малки лешояди са със седем повече в сравнение с . По думи на Добромир Добрев от БДЗП има вероятност броят на новоизлюпените да нарасне до 75, тъй като в момента има и още три двойки, които са замътили повторно. След около два месеца експертите ще посетят всички колонии и ще стане ясен броят на успешно излетелите малки.По време на редовния мониторинг по долината на река Арда през март тази година бяха преброени 95 двойки от застрашения вид. Сега преброяващите са открили още една двойка, чието гнездо е останало скрито при предишния мониторинг. Така общият брой на заетите гнезда от белоглави лешояди за българската част на Източни Родопи става 96.Лешоядите са постоянен и скитащ вид. Mладите птици скитат до опетата година, когато достигат зрялост. През това време могат да извършат придвижвания на големи разстояния от местата на излюпване. Близо 70% от лешоядите умират в тази ранна фаза на живота си.Видът е бил многоброен в България до началото на 20 век, след което започва да изчезва. През 1978 г. в района на Студен кладенец е намерена само една размножаваща се двойка. Популацията на белоглавия лешояд в Източните Родопи нараства от около 10 двойки през 1990 г. до 70 през 2014 г. Въпреки положителната тенденция бъдещето на вида е несигурно и са необходими повече усилия за опазване му и проследяване на неговата численост.", "date": "2019.05.09", "title": "Над 70 белоглави лешоядчета се излюпиха в Източните Родопи"}
{"url": "https://news.bg/world/evroliderite-prieha-deklaratsiyata-ot-sibiu-za-badeshteto-na-es.html", "text": "Държавните глави и правителствените ръководители на ЕС приеха Декларацията от Сибиу за бъдещето на ЕС. Декларацията е приета на среща на върха в Сибиу, Румъния.В нея са заложени 10 ангажимента на Общността:\"Ние, лидерите на Европейския съюз, се събрахме в Сибиу, за да обсъдим и очертаем нашето общо бъдеще.След няколко седмици европейците ще изберат своите представители в Европейския парламент, четиридесет години, след като за първи път упражниха това основно право. Европа, обединена отново в мир и демокрация, е само едно от многото достижения. От създаването си Европейският съюз, воден от своите ценности и свободи, носи стабилност и просперитет — както навсякъде в Европа, така и отвъд нейните граници. През годините той се превърна в основен фактор на международната сцена. Обединявайки около половин милиард граждани, с конкурентоспособен единен пазар, Европейският съюз е лидер в световната търговия и формира глобалната политика.Потвърждаваме увереността си, че единни ще бъдем по-силни в този свят, изпълнен с растяща несигурност и предизвикателства. Съзнаваме отговорността си като лидери да направим нашия Съюз по-силен, а нашето бъдеще — по-светло, като признаваме европейската перспектива за другите европейски държави. Ето защо днес единодушно приемаме 10 ангажимента, които ще ни помогнат да посрещнем тази отговорност:Ще застанем зад една единна Европа — от изток до запад, от север до юг. Преди тридесет години милиони хора се пребориха за своята свобода и за единство и разрушиха желязната завеса, която десетилетия разделяше Европа. Няма място за разделяния, които работят против нашия колективен интерес.Ще останем единни въпреки всичко. Ще се подкрепяме взаимно в трудни времена и винаги ще бъдем единни. Можем и ще говорим с един общ глас.Ще търсим винаги общи решения, като се вслушваме един в друг в дух на разбирателство и уважение.Ще продължим да защитаваме начина си на живот, демокрацията и върховенството на закона. Неотменимите права и основните свободи на всички европейци бяха завоювани с борба и никога не трябва да се възприемат като даденост. Ще поддържаме нашите общи ценности и принципи, залегнали в Договорите.Ще насочваме усилията си натам, където те са най-необходими. Европа ще продължи да бъде \"голяма по големите въпроси\". Ще продължим да се вслушваме в проблемите и надеждите на всички европейци, като доближаваме Съюза до неговите граждани, и ще работим подобаващо, с амбиция и решимост.Винаги ще се застъпваме за принципа на справедливост, било то на пазара на труда, в социалната сфера, в икономиката или в цифровата трансформация. Ще продължим да намаляваме различията между нас и винаги ще помагаме на най-уязвимите в Европа, поставяйки хората над политиката.Ще намерим средствата, с които да отговорим на нашите амбиции. Ще осигурим на Съюза средствата, необходими за постигане на неговите цели и провеждане на неговите политики.Ще осигурим бъдещето на следващите поколения европейци. Ще инвестираме в младите хора и ще изградим пригоден към бъдещето Съюз, който може да се справи с най-належащите предизвикателства на 21-ви век.Ще защитаваме нашите граждани и ще гарантираме тяхната безопасност, като залагаме на нашата мека и твърда сила и работим с международните си партньори.Европа ще бъде отговорен глобален лидер. Предизвикателствата, пред които сме изправени, засягат всички нас. Ще продължим да работим с нашите партньори по света, за да поддържаме и изграждаме един основан на правила международен ред, да използваме максимално новите търговски възможности и заедно да се справяме с глобални проблеми, като опазването на околната среда и борбата с изменението на климата.Решенията, които вземаме, ще следват духа и буквата на тези 10 ангажимента. Съюзът днес е по-силен от Съюза вчера и искаме да продължим да го правим все по-силен и утре. Това е нашият ангажимент към бъдещите поколения. Това е духът на Сибиу и на един нов Съюз от 27 члена, готов да прегърне бъдещото си като едно цяло\".", "date": "2019.05.09", "title": "Евролидерите приеха Декларацията от Сибиу за бъдещето на ЕС"}
{"url": "https://news.bg/int-politics/makron-prizova-es-da-se-obnovi-ili-da-izchezne.html", "text": "Европейският съюз трябва да се съсредоточи върху климата, сигурността и растежа след евроизборите или да изчезне, заяви френският президент Еманюел Макрон, след като евролидери се срещнаха в Румъния, за да очертаят пътя след Брезкит, съобщи \"Ройтерс\".Лидерите на всички държави-членки, с изключение на Великобритания, се срещат за Деня на Европа в град Сибиу, който има германски и унгарски корени, 15 години след разширяването на изток на ЕС, най-накрая предавайки на историята Желязната завеса, която раздели Европа след Втората световна война.\"За 15 дни около 400 милиона европейци ще изберат между проект ... за по-нататъшно изграждане на Европа или проект за унищожаване, деконструиране на Европа и връщане към национализма\", коментира Макрон на неформалните разговори между 27-те лидери.\"Сега трябва да се движим по-бързо и с повече решителност по отношение на европейския ренесанс. Климатът, защитата на границите и моделът на растеж, социалният модел ... е това, което наистина искам през следващите години\", допълва той.Франция и седем други държави от ЕС предложиха до 2050 г. да се стигне до \"нулеви нетните емисии на парникови газове\" за дискусията в Сибиу, която е богата на символика, но не се очакват конкретни решения. Това отчасти отразява колко смутни са времената за ЕС.\"Разривът е във всички европейски нации. Алтернативата ще е ясна. Все още ли искаме да продължим да строим заедно, дори и по различен начин, за да подобрим нещата\", коментира Макрон.Разделен по въпроси, вариращи от миграция до демократични стандарти, ЕС се бори с Брекзит и вълна от популизъм и е изправен пред външните предизвикателства на Китай, Русия и САЩ. Също така изостава по въпроси от изменението на климата до киберсигурността.Но , която обещава да \"защити единна Европа\", \"да останат обединени\" и \"винаги да търсят съвместни решения\" в следващия политически цикъл до 2024 година.По-непосредствени последици биха могли да произтекат от неформални дискусии относно назначаването на нови хора за най-силните позиции в ЕС начело на Европейския съвет, който обединява националните лидери, изпълнителната Европейска комисия, Европейския парламент, Европейската централна банка и съвместната дипломатическа служба.Всичките пет длъжности ще бъдат отворени по-късно тази година, а настоящият Европейски парламент вече обяви кандидатурите си за работата на Комисията, включително консерваторът-германец Манфред Вебер и холандецът-социалист Франс Тимерманс.Националните лидери обаче искат да запазят твърд контрол върху процеса, в който партийната политика, географските райони, политическите приоритети, както и личните профили на кандидатите, играят важна роля.Евроскептичният премиер на Унгария Виктор Орбан, както и гръцкият премиер Алексис Ципрас бяха сред онези, които се изказаха срещу Вебър. Лидерите на Люксембург и Литва се противопоставиха на идеята да следват избора на настоящия ЕП.Въпреки че е желателно за гладко бъдещо сътрудничество, не се изисква официално единодушие. Орбан и бившият британски премиер Дейвид Камерън се противопоставиха на номинирането на сегашния ръководител на ЕК Жан-Клод Юнкер през 2014 г.Другите имена в \"шапката\" са на французина Мишел Барние, преговарящ за Брекзит или Маргрете Вестагер, настоящият комисар на Дания, която наложи тежки глоби на глобалните технологични гиганти Google и Apple.Туск иска да свика още една среща на върха в Брюксел на 28 май, два дни след гласуването за Европейски парламент, за да могат националните лидери да обсъдят резултатите и да се споразумеят за следващите си стъпки.", "date": "2019.05.09", "title": "Макрон призова ЕС да се обнови или да изчезне"}
{"url": "https://news.bg/crime/razbiha-organizirana-prestapna-grupa-za-trafik-na-hora-chrez-fiktivni-brakove.html", "text": "Разбиха организирана престъпна група за трафик на хора чрез фиктивни бракове.Четирима души - две жени и мъж български граждани, както и един индиец, са били задържани при специализирана полицейска операция вчера. Извършени са претърсвания на адреси в столицата, откъдето са иззети веществени доказателства.Работата по случая започнала през 2017 г. и до момента информацията за престъпната група за трафик на хора продължава да се разширява.По първоначални данни четиримата участници в групата набирали жени на територията на София, с които мъже от Индия и Пакистан да сключат фиктивни бракове. Жените били примамвани с обещания за финансова изгода. Целта на пакистанците и индийците била нелегална миграция чрез законови разрешителни режими заради сключени бракове с гражданки от Европейския съюз. Сключването на браковете се извършвало в България, в страни от Западна Европа или в Кипър. След това чужденците се регистрирали на адреси в съответните държави и кандидатствали за продължително пребиваване на територията на страни от Западна Европа, възползвайки се от сключените фиктивни бракове с българките. Жените били принуждавани да съдействат на индийците и пакистанците пред съответните миграционни власти в различните страни.Четиримата участници в организираната престъпна група са привлечени в качеството на обвиняеми и са задържани за 72 часа.Работата по случая продължава.", "date": "2019.05.09", "title": "Разбиха организирана престъпна група за трафик на хора чрез фиктивни бракове"}
{"url": "https://news.bg/int-politics/sasht-provedoha-izpitaniya-na-mezhdukontinentalna-balistichna-raketa.html", "text": "САЩ са провели ново изпитателно изстрелване на междуконтиненталната балистична ракета Minuteman III, съобщават от военновъздушната база Ванденберг.Ракетата, която е била без бойна глава, е била изстреляна от полигона в Калифорния.\"Изстрелването на междуконтинентална балистична ракета Minuteman III e истинско свидетелство за възможностите на екипа във Ванденберг\", се казва в съобщението във връзка с изстрелването.Тристепенните междуконтинентални балистични ракети с наземно базиране от семейство Minuteman първоначално са предназначени за ядрено възпиране по време на Студената война.Сега Minuteman III е единствената междуконтинентална балистична ракета с наземно базиране, която е приета на въоръжение в САЩ. Тя е способна да поразява цели в радиус от 12 000 километра.По последни данни от открити източници, Вашингтон разполага с 450 такива ракети, които ще останат в експлоатация поне до 2020 година.Доставката на Minuteman III в армията на САЩ е започнала през 1970 г. В края на 1978 г. производството им е преустановено. Американската армия редовно провежда изпитания на тази ракета. През лятото на 2018 г. беше съобщено за неуспешно изпитание на Minuteman III.", "date": "2019.05.09", "title": "САЩ проведоха изпитания на междуконтинентална балистична ракета"}
{"url": "https://news.bg/world/zadarzhaha-4-ma-v-severna-irlandiya-vav-vrazka-s-ubiystvoto-na-zhurnalista-makkiy.html", "text": "Полицията, разследваща  миналия месец в Северна Ирландия, арестува четирима души в Лондондери, съобщава \"Ройтерс\".Убийството на журналиста от ирландски националист по време на бунт в града предизвика гняв в провинцията, където с мирно споразумение през 1998 г. приключиха три десетилетия с насилие.4-мата мъже на възраст 15, 18, 38 и 51 години са арестувани в Лондондери в четвъртък сутрин във връзка с насилието във вечерта когато Макий е застреляна, съобщава полицията в Северна Ирландия.\"Като част от операцията тази сутрин детективите са извършили претърсвания в четири къщи в града и са арестували четирима души във връзка с насилието, което е било организирано по улиците на Греган, във вечерта на убийството на Лайра Маккий\", коментира детектив Джейсън Мърфи.\"Нова ИРА\", една от малкото групи, които се противопоставят на мирното споразумение, заяви, че един от членовете им е застрелял 29-годишната Маккий, докато е стрелял срещу полицията по време на размириците, отразявани от журналиста.Убийството, което е и след голяма бомба в Лондондери през януари, за която полицията също обвинява \"Нова ИРА\", предизвикват страхове, че малки маргинализирани групировки експлоатират политически вакуум в провинцията и напрежението, предизвикано от решението на Великобритания да напусне Европейския съюз.", "date": "2019.05.09", "title": "Задържаха 4-ма в Северна Ирландия във връзка с убийството на журналиста Маккий"}
{"url": "https://news.bg/world/maynata-mu-na-brekzit-lozung-na-britanskite-liberalni-demokrati-na-evrovota.html", "text": "Британските Либерални демократи разкриха новия си лозунг за кампанията за изборите за Европейски парламент - \"Майната му на Брекзит\" (Bollocks to Brexit), информира АФП.Центристката партия, която се , се надява да засили позициите си като традиционна проевропейска партия.\"Ние сме проевропейска партия от 50 г.\", каза партийният лидер Винс Кейбъл в интервю за \"Гардиън\".Либералните демократи ще се конкурират с Change UK - нова група от бивши консервативни и лейбъристки депутати, които също са против Брекзит и искат втори референдум с опция Обединеното кралство да остане в ЕС.Лозунгът \"Майната му на Брекзит\" досега беше използван само от политически активисти, включително и от бизнесмена Чарли Мълинс, който постави огромен постер с фразата над офисите на компанията си за водопроводни услуги Pimlico Plumbers.Думата \"bollocks\" се използва в британския английски за описване на дадено нещо като безполезно, безсмислено или с ниско качество. Също така е вулгарен израз за тестикули. Думата придобива популярност с албума \"Never Mind The Bollocks\" на Sex Pistols.\"Гардиън\" пише, че \"по-гнусливите\" кандидати на Либералните демократи ще използват по-умерения лозунг \"Спрете Брекзит\".Основните национални партии, Либералните демократи, Change UK и Зелените, не успяха да сформират алианс преди вота на 23 май.Партия \"Брекзит\" на Найджъл Фараж води в социологическите проучвания с простото си послание, че правителството пренебрегна резултатите от референдума през 2016 г.", "date": "2019.05.09", "title": "\"Майната му на Брекзит\"  - лозунг на британските Либерални демократи на евровота"}
{"url": "https://news.bg/politics/borisov-se-vazmuti-vsyako-izkazvane-na-radev-e-protiv-upravlenieto.html", "text": "\"Румен Радев използва държавни пари, за да прави агитация.\" Това твърди премиерът Бойко Борисов в . Той се чуди дали да не се обърне към колегите от ГЕРБ да му забранят по някакъв начин да прави кампания.По думите на Борисов ежедневно президентът взима страна и прави кампания с държавни пари. \"Вместо да каже на своите хора да се върнат на работа, да се върнат в парламента\", допълни Борисов, визирайки напускането от страна на БСП на парламента.\"Самото му изказване отново взима страна. Защо трябва да му напомням на кой пленум е ходил\", възмутен е Борисов. Припомняме, преди няколко дни и от , тъй като използвал държави пари за кампания.Попитан дали президентът е достатъчно отдалечен от БСП - партията, която го издигна, Борисов отговори с усмивка: \"Радев е точно толкова отдалечен от БСП и ГЕРБ, колкото и Плевнелиев беше...\" Борисов обаче се и ядоса на журналистическите въпроси за вътрешната политика и обсъжданите теми, тъй като докато те правят това, \"оставяме други да решават европейските проблеми\".Всяко изказване е против управление и в полза на опозицията, категоричен бе Борисов в оценката си за думите на президента Радев.Иначе Борисов призова да се гласува за системите партии, като изрична подчерта, че не иска да прави агитация или да казва номера на бюлетини. Премиерът предвижда тежка и трудна следизборна ситуация в Европейския парламент. Има много популисти, социалисти, крайно леви, крайно десни, а следващите седмици и месеци има много сериозна работа и няма да е \"лесно и хубаво\" като преди, когато е имало ясно очертаване между леви и десни.Очакванията на Борисов са като в България, работата на следващия ЕП и ЕК да се правят с \"много тежки компромиси\". \"Тежки конфигурации ще се правят. Но това ще може да се каже в деня след изборите\", посочи Бойко Борисов.Припомняме, премиерът Бойко Борисов е на среща на върха в Сибиу, Румъния, където държавните глави и правителствените ръководители на ЕС приеха \"Да се надяваме нещата да се развият по положителен начин за Европа. Следващите седмици и месеци, освен изграждането на парламент, съвет, комисия и комисари, има въпроси на които трябва да си отговорим\", коментира министър-председателят. Като пример той посочи въпросът с отбранителната способност на ЕС, повдигнат от колегата от Кипър. \"Колега какво очакваш? Ние нямаме армия, нямаме нищо. С какво очакваме да се защитим?\"Като важен въпрос българският премиер открои и темата за Западните Балкани, включително и икономическото изоставане и със заплатите и пенсиите в България и Румъния.", "date": "2019.05.09", "title": "Борисов се възмути: Всяко изказване на Радев е против управлението"}
{"url": "https://news.bg/society/hora-s-uvrezhdaniya-zatvornicheskite-uniformi-ni-se-prodraha.html", "text": "\"Преди девет години бяхме със затворнически костюми и искахме да кажем, че политиката в България обрича хората с увреждания на затвор.\" Това заявиха на протест пред Министерството на труда и социалната политика хората с увреждания.\"Искахме закон за личната помощ - сега го има, но нищо не се е променило.\" Това подчерта един от протестиращите Митко Николов.Недоволството на хората с увреждания е насочено срещу нереалния брой часове за личен асистент, които се определят по закон.Николов се нуждае от 270 часа, но вместо това получава 109 или 4 часа на ден. Това го обрича на домашен затвор. Затова и днес протестиращите носеха затворнически номера.\"Затворническите униформи сега ги няма, защото са се скъсали от пране\", иронично се изрази той.В момента функционира Национална програма за хората с увреждания, която дава същото. Николов е категоричен, че нищо не се е променило.Основните проблеми в закона, според него, са ограничението на часовете, ниската ставка и кой предоставя асистентката подкрепа. В момента тя се предоставя от общините. Въпреки, че омбудсманът Мая Манолова се застъпи за промените, засягащи хората с увреждания у нас и изработването на Закона за личната помощ.Николов е убеден, че от нея не могат да получат подкрепа. \"Казахме на омбудсмана, че това не е правилният закон за лична помощ, те все пак го внесоха\", отбеляза той. Като осъдени на смърт определят хора, които не са дочакали приемането на Закона за личната помощ и вече не са сред живите.По думите на потърпевшия това са 9 години загубени за хората с увреждания.Законът за личната помощ влиза в сила от 1 септември, но индивидуалната оценка е започнала от 1 април.Припомняме, че на 6 декември миналата година Законопроектът предвижда , която да осъществява дейности, свързани с изготвяне на индивидуалната оценка на потребностите и координиране на политиката за правата на хората с увреждания.Целта е единната структура да координира изпълнението на .След извънредната среща при премиера на 28 ноември, майките получиха уверение, че някои  ще бъдат преработени. Работна група се събра по спешност в парламента, за да намери решения по .Майките и омбудсманът настояха парите, предвидени за лична помощ през идната година,  в този на социалното министерство.На 27 ноември, омбудсманът Мая Манолова и активистките на движението \"Системата ни убива\" алармираха за  (МТСП). С позиция по темата Малко преди това, Бисер Петков и финансовият министър , подчертавайки два пъти, че всичко, което е поето като ангажимент спрямо протестите на родителите на деца с увреждания, е изпълнимо.Законът за личната помощ е един от трите закона, които станаха повод за нестихващите протести на родителите на деца с увреждания. След като майките получиха  и след като тя беше , майките заявиха, че ще продължат с недоволството си на палатковия лагер пред НС, докато текстовете не бъдат приети.Към края на ноември, в Бюджета за 2019 година за хората с увреждания са предвидени ", "date": "2019.05.09", "title": "Хора с увреждания: Затворническите униформи ни се продраха"}
{"url": "https://news.bg/crime/sadat-othvarli-2-zhalbi-sreshtu-sabaryaneto-na-nezakonnite-domove-vav-voyvodinovo.html", "text": "Съдът отхвърли обжалването на двама от обитателите на незаконни къщи в село Войводиново срещу събарянето на постройките. Магистратите от плодивския административен съд отхвърлиха жалбите на Васил и Анка, пише \"24 часа\".В мотивите е записано, че става въпрос за паянтови сгради, построени незаконно върху общински имот. Решенията не са окончателни и ромите ще могат да обжалват пред Върховния административен съд (ВАС).В съда под тепетата са образувани общо 17 дела за циганската махала във Войводиново. На 18 февруари т.г. кметът на община \"Марица\" Димитър Иванов издаде заповеди за бутане на нелегалните домове.До този развой се стигна, след като двама местни роми нападнаха и пребиха командос от Войводиново, след като той им направил забележка за неправилно пресичане. Към побоя над младия мъж се подозира, че са се включили и други жители на ромската махала. Мъжът беше с комоцио. Инцидентът стана причина за напрежение и протести в селото.", "date": "2019.05.09", "title": "Съдът отхвърли 2 жалби срещу събарянето на незаконните домове във Войводиново"}
{"url": "https://news.bg/crime/porozhanov-gotov-s-ostavkata-ako-borisov-mu-ya-poiska.html", "text": "\"В момента, в който прецени премиерът, че имам някакво политическо влияние от гледна точка на един или друг казус и ми поиска оставката, аз съм готов да си я подам\". Такъв коментар направи пред журналисти земеделският министър Румен Порожанов, след разпита си за злоупотребите с еврофондове в качеството си на бивш председател на Държавен фонд \"Земеделие\".Порожанов заяви пред насъбралите се журналисти, че е обяснил какви задължения има ДФЗ и какви са отговорностите на Разплащателната агенция. Той още веднъж заяви, че няма никакви притеснения за злоупотребите с еврофондове.Земеделският министър отрече всякакви информации да е близък с алкохолния бос Миню Стайков. Той отхвърли като неверни и твърденията за сина си, който никога не бил влизал в одита на Държавен фонд \"Земеделие\".Запитан дали е бил в отпуск във времето, в което на Стайков са одобрявани документите за отпускане на субсидии, Порожанов заяви, че не разбира така зададения въпрос, но предполага, че е кандидатствал от САПАРТ до днешни дни.По думите на земеделския министър самите проекти по програмите се разглеждат по най-различни приеми в годините и кандидатстването по мерките 4.1. приключва на определена дата, след което се разглеждат договорите.Според Порожанов Държавен фонд \"Земеделие работи добре. Той не отговори на въпросите какво трябва да направи, за да работи още по-добре.Земеделският министър заяви, че не се притеснява и от проверките на своето имущество, защото абсолютно всички доходи и имущество е декларирано законно пред НАП и КПКОНПИ.На влизане в съда по-рано днес , че ДФЗ спазва акредитационните правила и контролът се осъществява по абсолютно всички процедури, които са акредитирани по договаряне.\"В рамките на изпълнението на програмата дали има някакви други отношения между бенефициентите е отделен въпрос\", посочи Порожанов и допълни, че проблеми винаги е имало в рамките на една или друга мярка. Той самият сигнализирал при съмнение за злоупотреби.Припомняме, земеделският министър Порожанов се озова в центъра на скандала с къщите за гости. след изнесени твърдения за злоупотреби с европари у нас.Преди две седмици  на всички проекти с предмет изграждане на жилищни сгради (къщи) за гости на територията на цялата страна. Проверяват се също така строителните фирми, изградили къщите. Порожанов също е бил проверяван в хода на прокурорския одит.Скандалът стана повод и за оставката на Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.", "date": "2019.05.09", "title": "Порожанов готов с оставката, ако Борисов му я поиска"}
{"url": "https://news.bg/world/sasht-izprevarvat-ostanalite-darzhavi-v-sveta-po-natsionalna-gordost.html", "text": "Повече от 40% от американците споделят, че \"силно не харесват\" президента, 70% са на мнение, че служителите на изборна длъжност са \"нечестни\" и 64 на сто казват, че страната \"е разделена между обикновените хора и корумпираните елити, които ги експлоатират\". Въпреки това американците продължават да вярват в един национален мит.Повече от гражданите на всяка друга страна американците е по-вероятно да кажат, че живеят в \"най-добрата страна в света\", показват резултатите от проучване на YouGov-Cambridge Globalism Project, в което са включени 23 държави и е изготвено в партньорство с \"Гардиън\".Изглежда, че американската изключителност продължава да живее.Само 6% от французите смятат, че тяхната страна е най-добрата в света. Във Великобритания процентът е 10 на сто. Най-нисък е в Германия, където само 5% са на мнение, че страната им е най-добрата. Австралийците и канадците са далеч по-горди. 29 на сто от австралийците и 28% от канадците заявяват, че техните държави са най-добрите в света. В Китай процентът е 29%, а в Саудитска Арабия е още по-висок - 33 на сто.Но американците изпреварват всички останали. 37 на сто са на мнение, че САЩ е най-добрата страна в света. В допълнение 28% казват, че САЩ са по-добри от повечето държави, а само 7% вярват, че страната не е толкова добра, колкото други държави.Но американците се отличават и с друга черта. 65% от анкетираните американци заявяват, че не са пътували в чужбина за кратка почивка или дълга ваканция през последните 12 месеца. От американците, които казват, че страната е най-добрата в света, 71% съобщават, че не са ходили на почивка в чужбина през последната година, докато други 15% казват, че са ходили само веднъж или два пъти на почивка в чужбина.Респондентите в анкетата са запитани на коя държава са почитатели, повече от 25 000 души, които са анкетирани по света, поставят САЩ на второ място след Япония, но пред Канада. Но възторгът от САЩ не е универсален. Топ трите думи или фрази, които най-много се асоциират със САЩ в глобалното проучване, са \"икономически успех\", \"безразсъден\" и \"тормозя\".Американците се разглеждат различно, като предпочитат \"икономически успех\", \"корупция\" и \"иновация\".", "date": "2019.05.09", "title": "САЩ изпреварват останалите държави в света по национална гордост"}
{"url": "https://news.bg/regions/v-general-toshevo-izlizat-s-petitsiya-zaradi-spryanata-ot-polovin-mesets-voda.html", "text": "Вече 15 дни няма вода в квартал \"Пастир\" в Генерал Тошево, съобщава БНР.Причината е замърсяване на водопроводната мрежа с продукти за растителна защита.От Регионална здравна инспекция в Добрич твърдят, че от пробите, предоставени от ВиК-Добрич, не става ясно дали водата е чиста, тъй като липсват данни за активните вещества на пестицидите, с които питейната вода в квартала е била замърсена.Припомняме, забраната за ползване на водата за битови нужди и за пиене беше наложена на 25 април, след като се оказа, че във водопреносната мрежа са Преди седмица  по случая. Заради продължителната липса на вода обаче нПо тази причина останалите на сухо над 400 жители подготвиха петиция, с която искат да сезират \"всички държавни и общински институции, които имат пряка и косвена отговорност по настоящия проблем\".\"Към днешна дата действията и съвместната работа на ВИК - гр. Добрич и РЗИ -гр. Добрич са абсолютно неадекватни и безрезултатни и поради тази причина държим на съдействие и активност от всички изпълнителни, контролни и регулаторни органи\", се казва в петицията.Местните настояват за информация относно извършения мониторинг на показателите на водата и крайните резултати, броя на взетите проби, както и начина, по който се осъществяват процедурите за профилактика на водопроводната мрежа. Те искат и да получат краен срок с точна дата за възобновяване на водоподаването.", "date": "2019.05.09", "title": "В Генерал Тошево излизат с петиция заради спряната от половин месец вода"}
{"url": "https://news.bg/world/109-144-dushi-sa-se-opitali-da-vlyazat-nelegalno-v-sasht-ot-meksiko-prez-april.html", "text": "Повече от 100 000 мигранти са арестувани или са върнати на южната граница на САЩ с Мексико през април за втори пореден месец, обявиха митническите и гранични служби, цитирани от \"Фокс нюз\".Изнесените от имиграционните власти данни показват, че 109 144 души са се опитали да влязат нелегално в САЩ през последния месец. От тях 58 474 са били със семейства, а 8897 са били деца без придружител. 31 606 души са пълнолетни без придружител. 10 167 са върнати.За сравнение през март 103 719 души са върнати или задържани на южната граница.", "date": "2019.05.09", "title": "109 144 души са се опитали да влязат нелегално в САЩ от Мексико през април"}
{"url": "https://news.bg/politics/iliyana-jotova-ne-e-chula-tsyalostna-i-realistichna-kontseptsiya-za-promyana-v-evropa.html", "text": "Първите дебати за предстоящите избори като този в Маастрихт показват, че тези, които задават тона на предстоящите действия, няма да задълбочат разговорите за разширението на ЕС и за Брекзит. Това каза вицепрезидентът Илияна Йотова на събитие в Аулата на СУ \"Св. Климент Охридски\", посветено на Деня на Европа.Изграждането на общо европейско бъдеще е предмет на дискусията, организирана от Студентския клуб на политолога.Шумно рекламираният план на ГЕРБ очевидно не работи за по-слабо развитите държави и България е далеч от достигането на целта за повишаване стандарта на живот, коментира Йотова.Йотова отказа да коментира проведените дебати в България. Според нея темите са се развили така, че са довели до загубата на гражданско доверие и се предизвикали евроскептицизъм.По думите й отговор трябва да получат проблемите със сигурността и борбата с тероризма. \"Политиката на миграция не беше решена в този мандат, но друга е темата защо така стана\". Издигането на стени според вицепрезидента не е решение. Несправянето с тази криза показва в каква степен Европа е отстъпила от позицията си на лидер.Отговорът не е в популизма, ксенофобията или крайностите, смята Йотова и насърчава студентите по политология да формират мнения по наболелите въпроси. А такива са и въпросите за функционирането на европейските институции и фондове по думите ѝ. Време е за промяна в Лисабонския договор, категорична беше Йотова. Днес той не е актуален заради кризите, които Европа е преживяла.Досега не сме чули цялостни и реалистични концепции за промяна в Европа, според нея.Аз съм бил винаги голям почитател на европейската идея и винаги съм бил еврооптимист, обяви и ректорът на СУ \"Св. Климент Охридски\" проф. Анастас Герджиков. Обединението на Европа беше с основна цел постигане на траен мир, но и икономически подем на континента, допълни той.Само след една година ще отбележим 75 години от края на Втората световна война. Йотова призова да се опитаме да разберем величието на този акт, на прокламирането на новото обединение в Европа. За новото поколение мирът е даденост, каза още тя. Въпреки желанието за възмездие великите личности като Шуман и Аденауер създават нова организация. Тя припомня тези факти, защото слабите отговори на политиците възпламеняват езика на омразата. Престъпленията според Йотова също са плод на тази омраза. Фашизмът не е само зад онези движения, които и днес съществуват и отричат изтреблението на 6 милиона евреи, но са и зад онези партии, които си служат с параван на патриотизма.Крайният национализъм и ксенофобията днес са най-голямата заплаха за Европа по думите ѝ. Няма конфликт между национални и европейски теми и не приемам, че има взаимно изключване, изрази мнение вицепрезидентът. Суверенитетът не отрича Европа.", "date": "2019.05.09", "title": "Илияна Йотова не е чула цялостна и реалистична концепция за промяна в Европа"}
{"url": "https://news.bg/world/papata-zadalzhi-sveshtenosluzhitelite-da-signalizirat-pri-pedofiliya.html", "text": "Папа Франциск издаде папски указ, който принуждава свещенослужителите да подават сигнал при сексуални престъпления, съобщават АП и \"Ройтерс\".Франциск въведе радикални промени в правилата на Католическата църква, които ще позволят да се подвеждат под отговорност епископи за сексуални посегателства или прикриване на подобни престъпления. Духовниците са задължени да сигнализират и се позволява на всеки директно да се оплачи на Ватикана, ако е необходимо.Папският указ, който обхваща престъпления срещу деца и пълнолетни, също задължава всяка римокатолическа епархия по света да създаде прости и достъпни системи за подаване на сигнали, да се насърчат местните църкви да включват светски експерти в разследването.Освен това се гарантира закрила за всички, които подават сигнали за престъпления. Сигналите ще остават конфиденциални. Очертават се процедурите при провеждане на предварително разследване на епископи, кардинали и други духовници.Промените са част от усилията на папата да изчисти имиджа на Църквата, която през последните години беше разтърсена от педофилия.", "date": "2019.05.09", "title": "Папата задължи свещенослужителите да сигнализират при педофилия"}
{"url": "https://news.bg/politics/450-evro-minimalna-zaplata-prez-2022-g-iska-knsb.html", "text": "450 евро да стигне минималната работна заплата у нас след 3 години. Това поиска президентът на КНСБ Пламен Димитров.Средната заплата трябва да достигне с ръст до 1000 евро. Заплатите трябва да растат между 12-15% годишно, настоя още той.Най-високите заплати продължават да са в сектора на информационните технологии, където средната заплата е 3567 лева.. 681 лева е средното възнаграждение в ресторантьорския бранш.Малко повече от 641 лева вземат охранителите. Близо 500 000 от работещите българи получават минимална заплата.610 лева е издръжката на един човек през миналата година. Затова и КНСБ иска адекватна държавна политика.Проблемът със силната регионална диференциация в заетостта и заплащането на труда остава нерешен. Той се обуславя от липсата на инвестиции, ниския размер на трудовите възнаграждения и големият обхват на нископлатени работници в някои от областите, отбелязват от КНСБ.. Средната нетна работна заплата у нас е два пъти по-ниска от страните в старите държави членки на ЕС - Италия, Ирландия, Великобритания и Германия.Възнагражденията у нас са по-ниски с 1.2-1.7 пъти от тези в Латвия, Литва, Естония, Словакия, Чехия, Унгария и Полша.", "date": "2019.05.09", "title": "450 евро минимална заплата през 2022 г. иска КНСБ"}
{"url": "https://news.bg/int-politics/singapur-prie-katastrofalen-zakon-sreshtu-falshivite-novini.html", "text": "Парламентът в Сингапур прие \"катастрофален\" закон срещу разпространението на фалшиви новини, пише Guardian.Законът веднага предизвика бурна реакция сред журналисти, корпорации, организации, защитаващи човешките права и други. Според тях текстовете сериозно ще ограничат свободата на словото в страната.Законът е приет в сряда. Според него онлайн медиите и платформите са отговорни и трябва да поправят или премахват съдържание, което е определено като грешно от правителството на страната.Предвиждат се и санкции - затвор до 10 години и глоби до 1 милион сингапурски долари, или 735 000 щатски долара.Според гигантите Google и Facebook законът дава прекомерно много власт на правителството, което ще трябва да определя коя информация е вярна и коя - грешна.Законът коментира и Фил Робъртсън, който е заместник-директор на Human Rights Watch в Азия. По думите му текстовете са \"катастрофа за свободното онлайн изразяване на обикновените граждани на Сингапур и тежък удар срещу независимостта на онлайн новинарските агенции\".\"Лидерите в Сингапур са създали закон, който ще има зашеметяващ ефект върху свободата на интернет пространството в Югоизточна Азия, и вероятно ще започнат нови информационни войни, докато същите тези лидери се опитват да наложат тесните си представи за \"истина\" на общата картина\", каза Робъртсън.От Международната комисия на юристите, която обединява висши съдии, адвокати и учени и има за цел да следи за спазването на човешките права по света, коментират, че регулацията несъмнено може да се използва за злоупотреби от страна на властимащите.Директорът на организацията за Азия Фредерик Равски коментира пред \"Ройтерс\", че комбинацията от тежките санкции, предложени в законопроекта, неговият широк обхват и липсата на ясни граници представлява изключително сериозен риск - със закона може да се злоупотребява с цел ограничаването на свободния обмен на информация и свободното изразяване на мнения.По-рано правосъдният министър на страната К. Шанмугам заяви пред законодателния орган, че законопроектът не трябва да засяга свободата на словото. Той трябвало да се отнася само до ботове, тролове, фалшиви акаунти и други подобни.\"Работата на едно демократично общество зависи от неговите членове, които трябва да бъдат информирани, а не подвеждани\", заяви той.Законопроектът е минал със солидно мнозинство - 72 гласа \"за\", 9 опозиционни гласа \"против\" и въздържали се.Сингапур се намира на 151-о място от 180 държави в класацията на \"Репортери без граници\" за свобода на словото.В същото време властите в богатата страна сочат, че държавата е застрашена поради позицията си на глобален финансов хъб, както и заради смесеното етнически и религиозно население.", "date": "2019.05.09", "title": "Сингапур прие \"катастрофален\" закон срещу фалшивите новини"}
{"url": "https://news.bg/society/ima-palna-gotovnost-za-testvane-na-tol-sistemata-uveryava-nankov.html", "text": "Има пълна готовност за тестване на толсистемата в реално време, както беше обявено - от 15 май. Това съобщи заместник-министърът на регионалното развитие и благоустройството Николай Нанков, цитиран от bTV.Той информира, че вече 27 камери са монтирани, за други 63, за които са издадени разрешения за строеж, ще бъдат монтирани в рамките на следващите няколко дни.Предвижда се да бъде направен и клип за това какво представлява толсистемата като информационна система.Нанков посочи, че ще се търси баланс между частния и обществения интерес по отношение на тарифите, на обхвата на пътищата, които първоначално ще подлежат на толуване.Анализ на състоянието на пътищата от втори и трети клас ще бъде представен на среща с превозвачите. По думите на зам.-министър Нанков идеята е в обхвата на толсистемата да бъдет включени тези пътища след като бъдат ремонтирани.Очаква се на срещата да бъде уточнено и колко километра ще бъдат безплатните пътища, като според Нанков те ще са минимум 13 000 километра. Маржът на толуваните пътища е между 5000 и 7000 километра, от общо 20 000 километра републиканска пътна мрежа.Зам.-министърът съобщи още, че оставката на инж. Дончо Атанасов е приета.Припомняме, че той  в средата на април след като беше  миналото лято, при която загинаха 20 души.На 16 април министърът на регионалното развитие Петя Аврамова успокои гражданите, че ", "date": "2019.05.09", "title": "Има пълна готовност за тестване на ТОЛ системата, уверява Нанков "}
{"url": "https://news.bg/society/inspektsiyata-po-truda-sas-saveti-kam-sezonnite-rabotnitsi.html", "text": "От Изпълнителна агенция \"Главна инспекция по труда\" напомнят на търсещите работа да бъдат внимателни за своите права при започване на работа. Предупреждението на инспекцията е предвид стартиралото набиране на персонал за летния туристически сезон.Те посочват, че преди да започнат работа, наетите лица трябва да изискат от работодателя някои основни документи - екземпляр от сключен трудов договор, подписан и от двете страни и копие от уведомлението, с което той се регистрира в НАП.До работните места не могат да бъдат допускани работници и служители, с които работодателят не е сключил и не е регистрирал в НАП писмен трудов договор. Приходната агенция издава и персонален идентификационен код (ПИК), с който лицата могат по всяко време да установят онлайн дали договорите им наистина са регистрирани в НАП, напомнят от Инспекцията по труда.При липса на регистрация работодателят може да не внася дължимите данъци и осигурителни вноски върху възнагражденията, от което работещите губят осигурителни права.От агенцията посочват, че в трудовия договор трябва да са регламентирани мястото на работа, наименованието на длъжността и характера на работа, датата на сключване и начало на изпълнението, времетраенето, размерът на основния и удължен платен годишен отпуск, основното и допълнителните трудови възнаграждения, както и продължителността на работния ден или седмица.От Инспекцията подчертават, че нямат правомощия да задължат работодателя да изплати възнаграждения, които са договорени само устно.Често сигналите за работа без трудов договор също се подават от работниците, след като те вече са напуснали работните места и съответно не могат да бъдат заварени на тях, за да се възползват контролните органи на Агенцията от правомощието си да обявяват съществуване на трудово правоотношение, посочват от ИА ГИТ.Инспекцията по труда напомня, че ако работникът е назначен със срок на изпитване, трудовите му правоотношения могат да бъдат прекратени в срока на изпитване без предизвестие и без право на обезщетение освен за неизползван платен годишен отпуск. Според Кодекса на труда срокът на изпитване може да бъде до 6 месеца. Ако изрично не е уговорено друго, от него могат да се възползват и двете страни. Ако обаче срокът на изпитване е уговорен в полза на едната страна, другата дължи предизвестие при напускане. Ако не е уговорено друго, за постоянен трудов договор срокът на предизвестието е един месец, а за срочен трудов договор - 3 месеца, но не повече от изтичането на срока му.Относно оформянето на трудовата книжка тя се съхранява от работника или служителя. В тридневен срок от постъпване на работа лицата трябва да я предоставят на работодателя за вписване на данни. Той обаче е длъжен веднага след това да я върне.От агенцията изтъкват, че е важно работещите да имат документ от работодателя, че са му предоставили книжката, така че при евентуално изгубване да могат да докажат, че вината за това е негова и той трябва да я възстанови. Трудовата книжка се предоставя на работодателя и при прекратяване на трудовото правоотношение. Той трябва да нанесе данните в нея и да я върне веднага заедно със заповедта за прекратяването на договора.ИА ГИТ предупреждава, че от началото на юни ще засили контрола на сезонните обекти в морските курорти. Инспекцията има готовност и да командирова екипи от други области през юли и август.По данни на НСИ в трите областите Бургас, Варна и Добрич наетите към края на юли 2018 г. са били с над 40 000 повече спрямо март същата година.", "date": "2019.05.09", "title": "Инспекцията по труда със съвети към сезонните работници"}
{"url": "https://news.bg/society/problemi-za-sotsialnite-sistemi-prognozira-ikonomist.html", "text": "Младежи от различни краища на страната, от различни младежки организации се събраха в столицата, за да обсъдят бъдещето на труда и младите хора. Срещата е част от проект на Еразъм+.За 6 години програмата се утвърждава като една от най-успешните програми на ЕС за образование, заяви Невена Иванова от Центъра за развитие на човешките ресурси. Ежегодно ЕК увеличава средствата за сектора.За година са предвидени 4,5 милиона евро, което е сериозна сума, по мнението й. Нова възможност за младежите е новата програма \"Европейски корпус за солидарност\", където сумата е близо 3 милиона евро.Илина Мутафчиева, председател на Младежкия форум-България, е категорична, че . Тя акцентира върху уменията на 21 век. Бъдещето на пазара на труда ще бъде различно и ние трябва да сме приспособени, предупреди тя. Мутафчиева пожела качествени работни места за младите хора у нас.. Това смята Любослав Костов, главен асистент в Института за социални и синдикални изследвания в КНСБ., по думите му. Това също поражда неравенство. През 2030 година населението на света ще мине 8 милиарда души. Това води до промяна на числеността и структурата на работната сила.От тук изниква проблем при обезпечаване на осигурителните системи. Средната класа изчезва, предупреди още Костов. Увеличаването на населението не води до увеличаване на БВП.В Европа населението намалява. Намалява средната продължителност на живота. Типичен е двудетният и еднодетният модел за стария континент. Европа отдавна не е на две скорости, Европа е на много скорости, смята Костов.", "date": "2019.05.09", "title": "Проблеми за социалните системи прогнозира икономист"}
{"url": "https://news.bg/int-politics/erdogan-podgotvya-operatsiya-v-severna-siriya.html", "text": "Президентът на Турция обясни на военните кадети, че скоро могат да очакват нова антитерористична операция в северна Сирия, съобщава \"Хюриет\".\"Скоро ще изчистите Манбиж и на изток от река Ефрат на терористични групи\", коментира Реджеп Ердоган пред кадети в Националния университет по отбрана в столицата Анкара.Турската армия е \"най-голямата сила\" срещу онези, които искат да обсаждат страната чрез терористични групи, допълва той в обръщението си. Той добави, че турски войници са написали история с две предишни успешни антитерористични операции в Сирия.Мисия на изток от река Ефрат, която Ердоган предлага от месеци месеци, би имала за цел да изкорени присъствието на ИПГ, сирийската част на ПКК, както и ДАЕШ до границите на Турция. ПКК е определяна като терористична организация от Турция, САЩ и ЕС.Междувременно турският и руският външни министри са обсъдили Сирия по телефона на 8 май, според турски дипломатически източник.Мевлют Чавушоглу е изразил съболезнования пред Сергей Лавров за смъртоносна катастрофа на 6 май, когато самолет със 78 души на борда, пътуващ от Москва до Мурманск се запали скоро след излитане и поиска аварийно кацане. Най-малко 41 души загинаха.", "date": "2019.05.09", "title": "Ердоган подготвя операция в северна Сирия"}
{"url": "https://news.bg/disasters/stranite-ot-es-zhiveyat-dalech-nad-resursnite-vazmozhnosti-na-zemyata.html", "text": "28-те страни членки на Европейския съюз консумират ресурсите на Земята много по-бързо, отколкото те могат да се възстановят, като никоя от тях не прилага политики за устойчиво потребление.Това се предупреждава в доклад, публикуван днес, докато лидерите на страните членки се срещат в Румъния, за да обсъждат приоритетите на Общността за следващите пет години след излизането на Великобритания по-късно тази година.\"Всички страни от ЕС живеят над възможностите на нашата планета. ЕС и неговите граждани в момента консумират два пъти повече, отколкото екосистемите в ЕС могат възстановят\", се предупреждава в доклада на Световния фонд за дивата природа (WWF) и Global Footprint Network.Защитата на климата е сред приоритетите на ЕС. Но възгледите за конкретните действия се различават между отделните страни, които са силно повлияни от доминиращите си индустрии.\"ЕС използва почти 20% от биологичния капацитет на Земята, въпреки че обхваща само 7% от световното население\", се подчертава в доклада.\"С други думи, биха били необходими 2,8 планети, ако всички хора консумират, колкото средният жител на ЕС. Това е доста над средното за света, което е приблизително 1,7 планети\", се подчертава още.Опазването на климата и устойчивото развитие също е една от основните теми в предизборната кампания за изборите за Европейски парламент след малко повече от две седмици, които ще повлияят на ръководството на важни европейски институции и тяхната програма.Европейската комисия настоява ЕС да се превърне в неутрален по отношение на климата до 2050 г. чрез намаляване на въглеродните емисии, които иначе ще повишат средните температури на Земята с опустошителни последствия за световната икономика и начина на живот.В доклада на WWF се казва, че най-малката и най-богата страна в ЕС - Люксембург, е също така и тази, която най-бързо привършва възобновяемите си ресурси. Само за 46 дни в годината тя е изразходвала целия си дял от ресурсите на Земята за година.На една от най-бедните страни в ЕС - Румъния, ѝ отнема най-дълго време, за да започне да консумира биоресурси на кредит, като това става на 12 юли. Но това все пак е по-рано от средното за света, а именно - 1 август, наречен ден на надхвърляне на Земята.\"Ако всички в света имат същия екологичен отпечатък като средния жител на ЕС, отделяйки толкова въглерод, консумирайки толкова храна, дървен материал и фибри, и заемайки толкова застроено пространство - 10 май ще бъде датата, до която човечеството ще е използвало толкова от природата, колкото нашата планета може да възстанови за една година\", се изтъква в доклада.\"През останалата част от годината човечеството ще трябва да живее от изчерпването на природния капитал на Земята\", става ясно още от документа.", "date": "2019.05.09", "title": "Страните от ЕС живеят далеч над ресурсните възможности на Земята"}
{"url": "https://news.bg/world/bi-bi-si-uvolni-radiovodesht-sravnil-kralskoto-bebe-na-hari-i-markal-s-shimpanze.html", "text": "Би Би Си уволни британски радиоводещ, който публикува в \"Туитър\" снимка на шимпанзе, облечено в дрехи и текст \"Кралското бебе напуска болницата\", информира \"Ройтерс\".Херцогинята на Съсекс, Меган Маркъл, . . То е първото със смесена раса в британския кралски двор.\"Току-що ме уволниха\", обяви в \"Туитър\" Дани Бейкър, водещ в BBC Radio 5 Live.От Би Би Си написаха в социалната мрежа, че това е сериозна грешка и е в противоречие с ценностите на медията.Дани е брилянтен водещ, но повече няма да води седмично шоу с нас, поясниха от медията.Меган Маркъл, чиято майка е афроамериканка и баща й е бял, е обект на расистки коментари в социалните медии.", "date": "2019.05.09", "title": "Би Би Си уволни радиоводещ, сравнил кралското бебе на Хари и Маркъл с шимпанзе"}
{"url": "https://news.bg/crime/porozhanov-ne-chuvstva-vina-za-shemi-s-evrofondove.html", "text": "\"Ако има някой виновен за злоупотребите с еврофондове, той трябва да си понесе отговорността.\" Toва заяви пред журналисти земеделският министър Румен Порожанов, който днес ще бъде разпитан от Специализирания наказателен съд за злоупотребите с еврофондове в качеството си на бивш председател на Държавен фонд \"Земеделие\".Министърът на земеделието заяви, че не чувства никаква вина.Схемата за злоупотребите с еврофондовете е установена в рамките на разследването.В рамките на процедурите Държавен фонд \"Земеделие\" (ДФЗ) няма възможност да влезе във финансови взаимоотношения след договаряне между бенефициентите. По думите на земеделския министър ДФЗ спазва акредитационни правила и контролът се осъществява по абсолютно всички процедури, които са акредитирани по договаряне.\"В рамките на изпълнението на програмата дали има някакви други отношения между бенефициентите е отделен въпрос\", посочи Порожанов и допълни, че проблеми винаги е имало в рамките на една или друга мярка.На въпрос правени ли са проверки, след като са пуснати субсидии за фирмите, Порожанов заяви, че не може да отговори на така зададения въпрос, защото дори не знае за обхвата, освен за лозарите и младите фермери.Всяко едно одобрение за програмите минава по йерархията на одобрение на десетки контролни лица и документи от ДФЗ. Ако има някой виновен, той трябва да си понесе отговорността, заяви земеделският министър.Когато е имало съмнения за недобросъвестна работа на служители на Фонда, Порожанов заяви, че са подавани сигнали до компетентните и специализирани органи. Имало такива случаи и Порожанов лично е подавал сигнали с конкретните случаи и за конкретни обекти.", "date": "2019.05.09", "title": "Порожанов не чувства вина за схеми с еврофондове"}
{"url": "https://news.bg/regions/noi-sprya-obezshteteniyata-na-mnimi-gurbetchii-ot-nedelino.html", "text": "Гурбетчии блокираха пътя за Златоград и Кърджали заради спрени обезщетения, съобщиха от .Хората са работели за български работодател в Аранда де Дуеро в Испания. След като са се върнали у нас, настояват да бъдат обезщетени. Мотивът им е, че според Европейския регламент, когато човек работи в страна членка на ЕС и има осигуряване, трябва да получи обезщетение от 60% от заплатата, която е получавал от последния работодател.Тъй като гурбетчиите били осигурявани на висок праг, след като работодателят им ги съкратил, обезщетението им като безработни било по около 70 лева дневно.Протестиращите негодуват, че от половин година нито могат да започнат работа, нито получават обезщетение. Те нямат и здравни осигуровки. По тази причина са изпратили декларации до президента, МС и община Неделино с настояване за бързо решаване на случая.През есента обаче от НОИ-Смолян установили, че договорите на хората са за по 10-15 дни. Изпратено било запитване до Главна дирекция \"Национална полиция\" дали тези хора изобщо са излизали от страната. Според отговора има разминаване в дните на пребиваване и много от жителите на Неделино не са били в Испания през цялото време.Шефът на осигурителния институт в Смолян обясни, че преди да бъдат забелязани нередностите, НОИ вече е бил изплатил близо 240 000 лева. Ако бяхме продължили, сумата щеше да стигне 1 млн. лв., посочи той.От НОИ-Смолян са издали 49 решения за спиране на обезщетенията. 44 от тях са обжалвали в Административния съд, но при 36 случая съдът е приел, че обезщетенията са прекратени основателно.Отменените решения на НОИ и на съда се обжалват пред Върховния административен съд. За 6 от случаите ВАС има решения, че правилно не получават помощи.", "date": "2019.05.09", "title": "НОИ спря обезщетенията на мними гурбетчии от Неделино"}
{"url": "https://news.bg/world/es-othvarlya-ultimatumite-na-iran-za-yadrenata-sdelka.html", "text": "Европейският съюз и външните министри на Германия, Франция и Великобритания обявиха, че ще продължат да изпълняват ядреното споразумение с Иран, но няма да приемат ултиматуми, след като вчера Ислямската република съобщи, че , информира \"Ройтерс\".\"Отхвърляме всички ултиматуми и ще направим оценка дали Иран изпълнява задълженията си на базата на представянето на Иран относно ядрените ангажименти към JCPOA (Съвместен всеобхватен план за действие и ограничителни мерки) и Договора за неразпространение на ядрените оръжия\", се казва в съобщение на европейските държави.Те отбелязват, че съжаляват за върнатите от САЩ санкции след  и допълват, че остават ангажирани да запазят и напълно да прилагат споразумението с Иран.По-рано днес търговското министерство на Китай обяви, че страната е против едностранните санкции на САЩ срещу Иран и че мерките срещу износа на петрол от Ислямската република ще влошат ситуацията на петролния пазар в световен мащаб.Иран и Китай са важни търговски партньори. Китай ще защити правата на фирмите си, обяви говорител на ведомството.Вчера президентът на САЩ Доналд Тръмп наложи нови санкции на Иран.", "date": "2019.05.09", "title": "ЕС отхвърля ултиматумите на Иран за ядрената сделка"}
{"url": "https://news.bg/int-politics/demokratite-pognaha-glavniya-prokuror-na-sasht-za-neuvazhenie-kam-kongresa.html", "text": "Демократите от Камарата на представителите (долната камара на Конгреса на САЩ) гласуваха снощи решение, с което задвижват процедура срещу главния прокурор Уилям Бар за неуважение към Конгреса, като причина за това обявиха това, че не е предал пълната, нередактирана версия на доклада на специалния прокурор Робърт Мюлър за намесата на Русия в президентските избори през 2016 г. Решението дойде в контекста на нарастващо напрежение между Конгреса и Белия дом, информират американските медии.По-рано вчера Белият дом задейства изпълнителна привилегия, за да блокира искането на правната комисия към Камарата на представителите за целия доклад на Мълър и основните доказателства.По-късно вчера председателят на комисията по разузнаване Адам Шиф изпрати призовка на Бар за \"документи и материали, свързани с разследването на Робърт Мюлър, включително цялата контраразузнавателна информация и чуждестранни разузнавателни материали, генерирани по време на разследването на специалния прокурор, пълния нередактиран доклад и основните доказателства\". Според изявлението от кабинета на Шиф министерството на правосъдието трябва да представи документите до 15 май.Междувременно комисията по разузнаването към Сената е привикала Доналд Тръмп-младши, съобщи \"Асошиейтед прес\", позовавайки се на двама души, запознати с въпроса. Комисията настоява синът на държавния глава да отговори на въпроса относно показанията му през 2017 г. пред комисията като част от нейното разследване за намесата на Русия в президентските избори.Това е първата известна призовка на член от най-близкия семеен кръг на Доналд Тръмп и нов знак, че сенатската комисия продължава със собственото си разследване за намесата на Русия, дори след публикуването на доклада на Мюлър по същия въпрос.Ръководената от Демократическата партия правна комисия към Камарата на представителите одобри започването на процедура срещу Уилям Бар за неуважение към Конгреса с 24 гласа \"за\" и 16 гласа \"против\".\"Никой човек, а със сигурност не и най-висшият служител на правоприлагащите органи в страната, не може да нарушава волята на Конгреса и да се противопоставя на валидна призовка за явяване\", настоя Джери Надлър, който е шеф на правната комисия към Камарата на представителите, относно решението Бар да бъде обвинен в неуважение към Конгреса. \"Наше конституционно задължение е да реагираме\", допълни той.Гласуването за задействането на процедурата за неуважение идва, след като Бар отказа да се съобрази с крайния срок 6 май за предаването на Конгреса на нередактираната версия на доклада на Мюлър, в който подробно са изложени констатациите на специалния прокурор след двугодишното му разследване на връзките на предизборния щаб на Тръмп с Русия и евентуално възпрепятстване на правосъдието от страна на президента.Вместо това Бар изпрати съкратена версия на доклада на избрани членове на Конгреса, на които е забранено да обсъждат документа с колегите си.Членовете на правната комисия прекараха голяма част от времето си вчера в спорове във връзка със заключенията на доклада на Мюлър, като републиканците обвиниха демократите, че провеждат политически мотивирана атака срещу президента.", "date": "2019.05.09", "title": "Демократите погнаха главния прокурор на САЩ за неуважение към Конгреса  "}
{"url": "https://news.bg/world/pozharat-na-letishte-sheremetievo-mozhe-da-e-zaradi-neizklyuchena-chast-ot-oborudvaneto.html", "text": "Катастрофата със самолет Sukhoi Superjet 100 в Шереметиево може да е станала заради това, че екипажът не е изключил част от оборудването при влизане в гръмотевична буря, съобщи за РИА Новости член на съвета на висшия офицерски състав на общорусийската организация \"Офицерите на Русия\", заслужил пилот Юрий Ситник, цитиран от РИА Новости.\"Самолетът се е подчинил на рулирането, самолетът е слушал волята на пилота. Сега ще започнат да свеждат всичко до проблеми със самолета, с полосата, с времето. Но в Sukhoi Superjet 100 за години експлоатация 13 пъти е попадала мълния, нищо не е ставало със самолета. Летците-изпитатели конкретно са летяли, търсили са градоносни облаци, мълнии, гледали са какво ще стане със самолета и нищо не се е случвало\", разказа Ситник пред РИА Новости.В същото време той заяви, че пилотът на аварийния полет, според него, \"при влизане в зона на гръмотевична буря не е изключил първия комплект автопилота, не е изключил първия комплект на локатора и не е изключил един от комплектите на радиостанцията\".\"За това са останали без връзка, останали са без автоматика\", заяви Ситник.Във вторник средствата за масова информация публикуваха разшифровка на разговорите на пилотите с диспечера. Източник на РИА Новости е потвърдил нейната автентичност.От разговорите става ясно, че ударът на мълнията, принудила екипажа да развърне лайнера, е нанесла съществени щети. По време на снижаването пилотите са използвали една от най-точните съвременни системи на автоматичен заход на пистата - пътеката на курса. Заради това, те ежеминутно получават коригиращи команди от диспечера по резервен канал за радиовръзка.Самолетът Sukhoi Superjet 100 на \"Аэрофлот\", с полет от Москва за Мурманск на 5 май вечерта извънредно се върна на летище Шереметиево и извърши твърдо кацане след 28 минути полет. При кацането му се счупи шасито и двигателите избухнаха в пламъци. Според данни на Хидрометеорологичната служба на Русия, в същия ден в Подмосковието имаше гръмотевична буря.При катастрофата от 78 души на борда загинаха 41. Оцеляха четирима души от екипажа и 33 пътника.Следователите разглеждат различните версии на извънредни произшествия. Сред основните причини за катастрофата се смята недостатъчна квалификация на пилотите, диспечерите и техниците, които оглеждат самолета преди излитане, а също и неизправност на самолета и лоши метеорологични условия.", "date": "2019.05.09", "title": "Пожарът на летище Шереметиево може да е заради неизключена част от оборудването"}
{"url": "https://news.bg/regions/kola-blasna-61-godishna-zhena-na-zebra-v-shumen.html", "text": "61-годишна жена пострада след пътен инцидент в Шумен, съобщи БНР.Инцидентът е станал на кръстовище на улиците \"Цар Иван Александър\" и \"Алеко Константинов\".Водач на лек автомобил \"Опел Астра\" при излизане от \"Цар Иван Александър\" не пропуснала пресичащите пешеходната пътека жена на 61 години и мъж на 69.Жената била откара в болница, а малко по-късно за преглед сам отишъл и мъжът.На пострадалата е установена фрактура на лява подбедрица, а мъжът бил само с охлузни рани.53-годишната водачка на автомобила е тествана за алкохол, но пробите били отрицателни.", "date": "2019.05.09", "title": "Кола блъсна 61-годишна жена на зебра в Шумен"}
{"url": "https://news.bg/world/sasht-obyavyavat-braziliya-za-glaven-sayuznik-izvan-nato.html", "text": "САЩ обявяват Бразилия за главен съюзник извън НАТО. Това става ясно от съобщение на президента на САЩ Доналд Тръмп до Конгреса.В него се отбелязва, че американският лидер възнамерява да обяви Бразилия за главен съюзник извън Алианса.Тръмп признава последните ангажименти на правителството на Бразилия за увеличаване на военното сътрудничество със САЩ и признава, че е в национален интерес да се задълбочи координацията с Бразилия в областта на отбраната.По време на среща с бразилския си колега Жаир Болсонару в Белия дом през март Тръмп обяви, че обмисля членство на латиноамериканската държава в НАТО.", "date": "2019.05.09", "title": "САЩ обявяват Бразилия за главен съюзник извън НАТО"}
{"url": "https://news.bg/regions/voltova-daga-obgori-tezhko-dvama-elektromontyori-v-gabrovo.html", "text": "Волтова дъга обгори тежко двама електромонтьори в Габрово, съобщават от Областната дирекция на МВР.Пострадалите са на 56 и 32 години. Те са работели по подмяна на електромер в трафопост на бул. \"Бойката\" в града. Заради възникнала волтова дъга обаче те са получили изгаряния от различна степен.Мъжете са били прегледани в МБАЛ \"Д-р Тота Венкова\", след което са откарани за лечение в \"Пирогов\". 56-годишният служител е с опасност за живота.На местопроизшествието е извършен оглед. По случая е образувано досъдебно производство.", "date": "2019.05.09", "title": "Волтова дъга обгори тежко двама електромонтьори в Габрово"}
{"url": "https://news.bg/bulgaria/patriotite-ot-vmro-balgariya-ne-e-falshiva-novina-balgariya-e-sartseto-na-evropa.html", "text": "Фалшивите новини и обидите, отправяни срещу опонентите и най-вече тези срещу армията, изказани в национален ефир, са обида за българското общество. Клеймо са и за медиите ни.Няма нищо нормално в това да хулиш, клеветиш и каляш политическите си противници по най-долния и неподкрепен от факти и доказателства начин, създавайки фалшиви новини в национален ефир. \"Новини\", които оклеветяват твоята собствена държава и я представят по начин, който я дискредитира пред света.Това е категоричната позиция на Патриотите от ВМРО, изразена във връзка с изпълнената с фалшиви новини и придобиваща шизофренични параметри предизборна кампания за \"Евроизбори 2019\".Това не е лицето на България пред Европа и света. Това не е България, категорични са войводите.България не е фалшива новина! България е сърцето на Европа!А що се отнася до изявленията на индивиди, които си позволяват да изричат неистини и да се гаврят с честта на Българската армия, Патриотите от ВМРО са категорични, че да квалифицираш, да клеветиш, да обиждаш настоящи, бъдещи или бивши служители на Българската армия е не само предателство - това е родоотстъпничество.Наглост е да използваш държавни символи за предизборната си кампания и то на Българската армия, докато я плюеш по безобразен начин, това е безобразие.Тази кампания за \"Европейски избори 2019\" премина границите на допустимото. Нека отдадем нужното на нашите сънародници - да бъдем честни, смирени и просто да работим за благоденствието на хората, както ние, Патриотите от ВМРО, го правим.Даваме пример - вчера в НС бяха приети нашите предложения за разширяване на параметрите на неизбежната отбрана - да могат хората да защитават себе си и собствеността си. Отпадна и маловажното престъпление - крадеш буркан компот - носиш отговорност. Това е важно за хората - тяхната сигурност. Не скандалите и грозните сцени по телевизиите.Призоваваме медиите да бъдат бдителни, да защитават своята собствена чест и достойнство, като не допускат лъжи, квалификации и обиди в ефир.Нека всеки изрази позициите си, без да обижда. Да водим избирателите към техния избор без арогантност и агресивност. Само аргументи са нужни - това е.Ние, Патриотите от ВМРО - Българско национално движение, призоваваме всички политически сили да водят честна, неагресивна кампания, без фалшиви новини и да бранят интересите на хората. Нашите лични, би следвало, когато сме станали политици, да сме оставили на заден план.Защото ние, Патриотите от ВМРО, браним България вече 126 години!", "date": "2019.05.09", "title": "Патриотите от ВМРО: България не е фалшива новина! България е сърцето на Европа!"}
{"url": "https://news.bg/world/hlebarka-liberal-se-kachi-na-ramoto-na-duterte-po-vreme-na-rech.html", "text": "Президентът на Филипините Родриго Дутерте изглежда не се притесни, след като хлебарка с размер на човешки пръст се разходи по рамото му, докато говореше на предизборно събитие в сряда вечерта, информира \"Ройтерс\".74-годишният Дутерте подкрепи кандидат за сенатор на събитие в централната провинция Бохол, когато насекомото се качи на лявото му рамо.Съветничка на президента се опита да махне насекомото, но то слезе по тениската на държавния глава. След това Дутерте я премахна с ръката си и я стъпка. Той се пошегува, че насекомото може да е изпратено от основната опозиционна Либерална партия.\"Това е либерал, със сигурност\", пошегува се той, разсмивайки публиката.Дутерте след това продължи с останалата част от двучасовата си реч.", "date": "2019.05.09", "title": "Хлебарка „либерал” се качи на рамото на Дутерте по време на реч"}
{"url": "https://news.bg/int-politics/sasht-yaponiya-indiya-i-filipinite-predizvikvat-kitay-s-ucheniya-v-yuzhnokitaysko-more.html", "text": "САЩ, Япония, Индия и Филипините предизвикват Китай с учения в Южнокитайско море, показват способностите на военноморските  си сили. Американски ракетен разрушител, японски самолетоносач, два индийски военни кораба и филипински патрулен кораб са във водния път, оспорван от Китай, съобщава \"Ройтерс\".Макар и преди да са провеждани подобни учения в Южнокитайско море, комбинираното представяне на четири държави представлява ново предизвикателство за Пекин, след като американският президент Доналд .\"Професионалните ангажименти с нашите съюзници, партньори и приятели в региона са възможности за надграждане на съществуващите, силни взаимоотношения\", обяснява командир Андрю Дж. Клуг, капитан на американския разрушител USS \"Уилям П. Лоурънс\".Япония изпрати един от двата си големи самолетоносача - \"Изумо\", докато Индия разположи разрушител, \"ИНС Колката\" и танкер - \"ИНС Шакти\".Седмицата на съвместни учения, идва след като два други американски военни кораба плаваха близо до острови в региона, което предизвика протест от Пекин, който заяви, че действието нарушава нейния суверенитет.Американският флот твърди, че осъществява така наречената свобода на навигационните операции в международни води по света, дори в морета, претендирани от съюзниците им, без политически съображения.Китай претендира за почти цялото стратегическо Южнокитайско море, като Бруней, Индонезия, Малайзия, Филипините, Тайван и Виетнам имат контрапретенции към части от морския регион.САЩ, Япония и Индия нямат никакви териториални претенции там.В отделно предизвикателство към Пекин в азиатските води, \"USS Уилям П. Лоурънс\" и друг американски разрушител преминаха през Тайванския проток през април.", "date": "2019.05.09", "title": "САЩ, Япония, Индия и Филипините предизвикват Китай с учения в Южнокитайско море"}
{"url": "https://news.bg/int-politics/putin-na-parada-za-denya-na-pobedata-v-drugi-strani-bezsramno-lazhat-detsata-si-za-voynata.html", "text": "Русия отбеляза 74-годишнината от победата над нацистка Германия през Втората световна война с традиционния голям военен парад в Москва.Ежегодният парад е възможност за Москва да покаже своите военнослужещи и най-новите си военни технологии, отбелязват западните медии.Над 13 000 войници участваха в парада на Червения площад. Бяха показани над 130 единици военна техника.Част от парада бяха и хиляди хора, носещи портрети на роднини, които са воювали през Втората световна война като войници в руската армия. Маршовете под наслов \"Безсмъртния полк\" започнаха преди около седем години, като подобни маршове се провеждат в градове по целия свят, включително и в България.Продължилият малко над час военен парад мина под погледа на руския президент Владимир Путин и руския генералитет, както и други официални лица и гости. Не се съобщава за присъствие на чуждестранни държавни и правителствени ръководители на парада. Сред по-известните гости са били бившият президент на Казахстан Нурсултан Назарбаев и американският актьор с открити проруски позиции Стивън Сегал. Русия също така използва парада, за да покаже десетки от своите танкове, ракетни установки, други военни превозни средства и оръжия. Тази година беше показан и нов модел на автомата \"Калашников\", наречен АК-12.В речта си на Червения площад Путин настоя, че \"защитата на истинските герои на Великата отечествена война е свято задължение\", когато в редица страни \"безсрамно лъжат децата си\" за войната и \"предават предците си\". Путин нарече клетвата на защитниците на Брестката крепост основна гаранция за непобедимостта на руското оръжие. \"Тази клетва (\"Умирам, но не се предавам\") не е забравена, тази клетва е приета на въоръжение от сегашното поколение защитници на Отечеството и е основната гаранция за абсолютната надеждност и непобедимост на руското оръжие\", подчерта още руският държавен глава. Той добави, че написаните на стените на крепостта думи на нейните защитници \"Умирам, но не се предавам\" звучат и като клетва, и като заповед.Путин подчерта, че победата над фашизма стои на специално място сред победите на руското оръжие. Той я определи като \"възмездие за нацистите за всичките им безчинства, защото те се изживяваха като висша раса и отприщиха ужасна война\".\"На тази нагла сила се покориха много държави и безнаказаността замъгли очите на нацистите\", подчерта руският президент и допълни: \"Те смятаха, че ще успеят да смажат в рамките на няколко седмици Съветския съюз, хилядолетната историческа Русия. Не се получи!\"Русия ще продължи да развива своя отбранителен потенциал, но остава отворена за сътрудничество с други страни в борбата срещу тероризма, екстремизма и неонацизма.\"Направихме и ще направим всичко необходимо, за да гарантираме високата боеспособност на нашите въоръжени сили, отбранителния потенциал на най-съвременно равнище, ще укрепим още повече авторитета на военната служба, авторитета на войниците и офицерите, защитниците на Отечеството\", каза президентът. \"В същото време Русия е отворена за сътрудничество с всички, които са готови да се противопоставят на тероризма, неонацизма и екстремизма на практика\", добави той.", "date": "2019.05.09", "title": "Путин на парада за Деня на победата: В други страни безсрамно лъжат децата си за войната"}
{"url": "https://news.bg/crime/zadarzhanite-za-napadenieto-v-kuklen-obzhalvat-aresta-si.html", "text": "Тримата задържани за нападението в Куклен ще обжалват пред Пловдивския окръжен съд постоянния си арест, предаде bTV.Припомняме, преди седмица те бяха  по обвинения за хулиганство, нанасяне на лека телесна повреда на полицейски служители и увреждане на служебен автомобил.Навръх Великден  за проникване в частен имот и нападение над стопаните му заради забележка за силна музика. След пристигането на полиция, пияната и агресивна компания нападнала и служителите на реда, като с камъни счупили стъкла на служебния патрулен автомобил.5 от задържаните По-късно двама от тях бяха освободени.В съдебната зала тримата задържани отрекоха да са посягали на полицаи и заявиха, че са били малтретирани от служители на реда.", "date": "2019.05.09", "title": "Задържаните за нападението в Куклен обжалват ареста си"}
{"url": "https://news.bg/world/upravlyavashtiyat-afrikanski-natsionalen-kongres-vodi-na-provedenite-izbori-v-yuar.html", "text": "Управляващият Африкански национален конгрес (ANC) води след провеждането на парламентарните избори в Южноафриканската република (ЮАР). Президентът Сирил Рамафоса се надява управляващата партия да не изгуби подкрепа след вота, информират Би Би Си и \"Ройтерс\".Социологическите проучвания показват, че ANC ще получи мнозинство в 400-местния парламент, но анализатори прогнозират, че партията губи подкрепа.При 30% от преброените бюлетини партията е подкрепена от 55% от избирателите. Опозиционната Демократичен алианс е далеч назад с 26 на сто. Алиансът получи 22% на парламентарния вот през 2014 г.На последните избори през 2014 г. Африканският национален конгрес получи 62% подкрепа. Но сега партията ще получи по-слаб резултат, тъй като избирателите не са доволни от икономиката и ширещата се корупция.Регистрирана е 65% избирателна активност на парламентарните и местни избори в сравнение със 73% преди пет години. Окончателните резултати се очакват в събота.Ако подкрепата за ANC падне под 50%, може да изгуби контрол над най-голямата и най-богатата провинция в страната. В момента ANC контролира 8 от деветте провинции.Африканската държава проведе шестите демократични национални избори от прекратяването на сегрегацията преди 25 г.", "date": "2019.05.09", "title": "Управляващият Африкански национален конгрес води на проведените избори в ЮАР"}
{"url": "https://news.bg/energy/s-umni-elektromeri-sledim-na-vseki-15-minuti-potreblenieto-na-tok.html", "text": "Цената на тока за потребителите няма да се повиши. Това успокоение даде в кулоарите на парламента депутатът от ГЕРБ Валентин Николов, след като пленарна зала прие окончателно промените в Закона за енергетиката.Дава се възможност потребителите да контролират енергийната си ефективност чрез уредите за дистанционно отчитане. Те ще могат да следят тарифата на тока и да потребяват по-евтина енергия.С умните електромери няма да има забавяне на фактури, обясни още Николов. На всеки 15 минути онлайн потребителят ще може да вижда какво е потреблението му. Очаква се покачване на електрическата енергия на свободния пазар, призна той, но поясни, ще държавата има буфери, с които да компенсира този скок на регулирания пазар.Създаваме условия за нови когенерации, похвали се още Валентин Николов. Новите мощности ще се изграждат чрез търгове. Българският потребител е защитен, отново каза депутатът.", "date": "2019.05.09", "title": "С умни електромери следим на всеки 15 минути потреблението на ток"}
{"url": "https://news.bg/regions/arestuvaha-varnenets-zaradi-strelba-po-sasedi-s-gazov-pistolet.html", "text": "Задържаха варненец, стрелял с газов пистолет по свои съседи, съобщиха от Областната дирекция на МВР.47-годишният мъж бил арестуван за 24 часа и глобен, след като снощи в полицията постъпил сигнал за непристойно поведение и произведени изстрели с оръжието от тераса на апартамент на ул. \"Дубровник\".Материалите по случая са докладвани на дежурен прокурор и е съставен акт.", "date": "2019.05.09", "title": "Арестуваха варненец заради стрелба по съседи с газов пистолет"}
{"url": "https://news.bg/crime/mozhe-da-se-povliyae-na-protsesa-sreshtu-mestan-smyata-advokatat-na-postradaloto-semeystvo.html", "text": "\"Пътниците са видели много добре колата на Местан, очаквали са че той ще спре. Хората са много изплашени, имаме притеснения, че може да повлияе на процеса.\" Това заяви пред bTV адвокатът на пострадалото семейство при инцидента - Николай Димитров.По думите му до няколко дни трябва да му бъде прецизирано обвинението срещу Лютви Местан, защото има и други пострадали при катастрофата, освен детето.\"Излизайки от път без предимство, спрял или не на знака \"стоп\", той не се е уверил, че по пътя с предимство пристига кола. Той не е изпълнил своето задължение и не е спрял на знака стоп\", изтъква адвокатът.По думите му скоростта на движение на двете коли ще я определи експертизата по делото, но за своите клиенти той посочи, че са се движили със скорост 90 км в час.Адвокатът подчерта, че се проверява кой е направил обаждането до 112 след инцидента и дали е изпратен специален патрул, дали има обаждания до различни институции.Димитров отбеляза, че експертизите ще докажат дали майката е била с колан и дали детето е било в столче.Припомняме, че вчера в студиото на bTV Местан заяви, че Преди това пък стана ясно, че Припомняме, че Местан Тя му беше наложена от Окръжната прокуратура в Кърджали заради причинената катастрофа, при която загина 6-месечно бебе.Ден по-рано пък му беше Лютви Местан е обвинен за причинена  при  на разклона за село Загорско край Кърджали. Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.Преди това , след като събра необходимите доказателства за състоянието му.Главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.", "date": "2019.05.09", "title": "Може да се повлияе на процеса срещу Местан, смята адвокатът на пострадалото семейство"}
{"url": "https://news.bg/regions/pozhar-ostavi-burgas-bez-troleybusi.html", "text": "Голям пожар остави Бургас без тролейбуси.Пожарът е повредил и блокирал контактната мрежа на градския транспорт в града.При пожара са изгорели няколко машини за асфалтиране на строителната фирма \"Джи Пи Груп\".По данни на Областната дирекция на МВР в града пожарът е възникнал около 5 часа сутринта. В 5.20 часа в Четвърто районно управление е получен сигнал за инцидент в района на местността \"Капчето\", намираща се по пътя за квартал \"Меден рудник\".Установено е, че при пожара са горели 2 валяка на \"Джи Пи Груп\" - един малък и един голям, с които се извършвал ремонт в пътната отсечка. Ремонтът се извършвал от 20 дни.Малкият валяк е напълно изгорял, а по големия има нанесени материални щети. Стойността на щетите се изчислява.Причините за инцидента за момента не са ясни. Органите на реда разследват дали не става въпрос за умишлен палеж.", "date": "2019.05.09", "title": "Пожар остави Бургас без тролейбуси"}
{"url": "https://news.bg/society/nyama-da-slagat-plochki-s-imena-na-belezhiti-balgari-okolo-aleksandar-nevski.html", "text": "Тук е най-консервативната част от проекта за реконструкция на центъра. Гранитните павета на площад Александър Невски ще бъдат запазени.Това заяви пред БНТ общинският съветник Николай Стойнев.Той подкрепи думите на столичния кмет и се учудва на спекулациите, тъй като не се предвиждат революционни промени.\"Много политици ,запътили се към Европа не са забравили байганьовския манталитет\", отбеляза той.По думите му ще бъдат обновени само част от настилките и след приключване на ремонта ще се освободи повече място за хората и по-малко за автомобилите.От 2017 година утвърдения работен проект не предвижда промяна и подмяна на гранитните павета, както и при тротоарите. Относно осветлението пилони няма да бъдат поставяни, както няма да се поставят и плочки с имена на бележити българи. \"Всичко ще бъде, както сме свикнали да го гледаме\", посочи Стойнев.При градинката Кристал и тази на СУ \"Св. Св. Климент Охридски\" са възложени на фирмата изпълнител отстраняване на забележки по дейностите.\"Когато обектите се приемат от общината, ремонтът на площад \"Александър Невски\" ще започне\", обясни Стойнев.Проектът за обновяване на централната градска част включва зона 2 около Народното събрание и \"Граф Игнатиев\" и зона 4. Стойнев обаче успокои, че промени в проектите няма.Припомняме, че вчера столичният кмет Йорданка Фандъкова заяви, че ", "date": "2019.05.09", "title": "Няма да слагат плочки с имена на бележити българи около \"Александър Невски\" "}
{"url": "https://news.bg/politics/knsb-iska-poveche-evropari-za-obrazovanie-u-nas.html", "text": "Синдикатите искат от кандидатите за евродепутати от ГЕРБ повече средства за образование от европейските фондове. Те искат още нашата образователна система за бъде хвалена в ЕП.Янка Такева е притеснена от мобилността на младите. Нашите математици са в Канада, нашите физици са във Франция, посочи тя.Пламен Димитров пък акцентира върху дигитализацията на обучението. На европейско ниво България трябва да води битка за енергийна независимост и базови дигитални умения на гражданите, смята президентът на КНСБ.Без базови дигитални умения и \"Фолксваген\" да дойде, ще си отиде, предупреди синдикалист номер едно. Това за нас е национална кауза и битката е голяма, посочи още Пламен Димитров.Той коментира, че енергийната ни независимост е свързана с националната ни сигурност. Дигитализацията обаче, според КНСБ, плаши хората, както приватизацията. Въвеждането на нови технологии предполага намаляване на работни места, според Васил Яначков.Индустрията е притеснена, че практически стъпки не се правят достатъчно за хората, които са в заводите сега. Има ли интерес държавата да подготвя хората да заемат новите работни места, попита синдикалистът.КНСБ смята, че образованието само не може да се справи с проблема за четвъртата индустриална революция. България не е само лошо, каза Яначков. Имаме заводи, които са на световно ниво, похвали той.", "date": "2019.05.09", "title": "КНСБ иска повече европари за образование у нас"}
{"url": "https://news.bg/comments/den-na-pobedata-ili-den-na-evropa-izlishniyat-spor.html", "text": "Както всяка година у нас, така и сега около паметната дата 9 май се разгaря къде задочен, къде не толкова, спор за значението и съдържателността на този майски ден.Яростното отричане на Деня на Победата не прави Деня на Европа по-голям, значим и важен. Обратното важи със същата сила. Да погледнем историческите факти.Втората световна война е най-кръвопролитното военно стълкновение в световната история, което оказва огромно влияние върху следвоенната политическа обстановка в целия свят. През 1945 г. Европа е разрушена, окървавена, удавена в собствената си кръв, дала е милиони човешки жертви; 61 страни в света, което е 80% от населението на Земята, участват във Втората световна война. Според различни данни, загиналите са около 60 млн. души, като между 25 - 27 млн. са жертвите само на Съветския съюз (СССР). Краят на войната е не само победа на Антихитлеристката коалиция (начело с Великобритания, СССР и САЩ); краят на войната е край на проектното измерение на две антихуманни идеологии на XX век - нацизма и фашизма.9 май за руснаците и други народи (и за не малка част от Източна Европа), населявали някогашния СССР и пазещи паметта за Великата Отечествена война, както наричат II - та световна на Изток, е Денят на Великата победа над хитлерофашизма. 9 май на Запад е Денят на Европа, посветен на мира и обединението на стария континент. Двата празника не просто не се самоизключват, те се допълват и са взаимосвързани. 9 май не се нуждае от измислени, изкуствени спорове, породени от вярност към изкривена идеология на някое \"Министерство на истината\". Защото нямаше да има нито мир, нито обединение, ако нямаше победа.В нощта на 8 срещу 9 май 1945 г. в източното предградие на Берлин - Карлхорст се състои официалната капитулация на нацистка Германия. Делегацията на Съветския съюз е начело с маршал Жуков, американската се води от генерал Спатс, британската - от маршал Тедер, френската - от генерал Дьо Латр дьо Тасини. От името на Нацисткия Райх подписва фелдмаршал Кайтел. Това е официалният край на Втората световна война - новина, която обикаля света за секунди, дори по онова време. В Съветския съюз тази вест е посрещната с импровизирани празненства по улиците, а Москва - с грандиозен салют. За Съветска Русия приключва Великата Отечествена война, 1418 дни, зад които се крият реки от страдания, лишения и мъка.Неоценима заслуга за победата над хитлерофашизма в цяла Европа има съветската армия, чийто паметник единствено в България е поругаван, докато във Виена например му се отдава чест. Но това е тема за друг текст. Военният сблъсък между Райха и Съветския съюз започва в ранните часове на 22 юни 1941 г., когато германските войски нахлуват в пределите на СССР по цялото протежение на западната граница от Балтийско море до Карпатите. Важно е да се отбележи, че в подготвителната фаза на войната Москва и Берлин имат подписан Договор за ненападение. Това е и една от причините Йосиф Висарионович Сталин да не вярва до последно на уверенията на външния си министър Молотов, че нацистите се готвят да нападнат Съветския съюз. На 22 юни обаче няма къде повече да не вярва. В историческата наука няма еднозначна оценка защо Германия напада Съветската държава. Тук спорът може да бъде безкраен. Ако се съди по речите на Адолф Хитлер, в едни случаи той говори дълго и широко за природните ресурси на СССР и необходимостта на Райха от тях, в други - той се позовава на концепцията за расово - идеологическа война, според която славяните са родени за роби.Характерът на конфликта ни показва, че за нацистка Германия това е война на унищожаване, а за Съветска Русия - на оцеляване. Три факта говорят за това. 1. Окупираните територии на СССР са разделени на отделни части - Прибалтика и основната част от Беларус стават райхкомисариат \"Остланд\", Украйна и южните райони на Беларус са в състава на райхкомисариат \"Украйна\". Тези окупирани територии се третират като колонии и са под управлението на Министерство по въпросите на източните територии; всички ресурси са обявени за собственост на Райха. Големите германски производства следват администрацията е навлизат в новите земи, като поставят промишлеността под контрол. В заводите е въведен принудителен труд (става въпрос за 22 милиона души). Работният ден е бил с продължителност 14 - 15 часа в денонощие, а хлябът освен оскъден, се е произвеждал по \"рецепта за руснаци\". Забранени са всякакви събирания, организации, затворени са театри, музеи, даже детските градини.2. По данни на Съветския съюз в Германия като работници са изпратени 5,3 млн. души, по немски сведения - 2,8 млн. души. Повече от половината умират през годините на войната.3. В немските концентрационни лагери умират 3,3 млн. пленници, от които не само бойци на Червената армия. Смъртта на толкова много хора е резултат от ужасяващите условия на живот в лагерите, както и от преднамереното им избиване.Грандиозни са загубите на Съветска Русия след края на войната. Зад победата се крият милиони погубени животи, много тежки рани и проблеми, които години след това ще стоят на дневен ред. Според разсекретени документи, загубите на Червената армия са 8.7 млн. души, а демографската статистика дава ужасяваща обща оценка за жертвите - 27 млн. души. Десетки хиляди са разрушените градове и села, скъсана е социалната тъкан, деформирана е икономиката.На този фон няма нищо учудващо, че за руснаците войната е Велика отчествена, а 9 май - Денят на Великата победа. Казват, че ако всички загинали е трябвало да минат през Червения площад в Москва, шествието щяло да трае 19 денонощия...Трагедията на Втората световна война оставя Европа разбита, бедна и понесла огромни човешки жертви. Великобритания, например, е изгубила една четвърт от националното си богатство, а разходите за живот скачат 72 пъти. Лондон губи суверенитета и над Индия.Германия - от 4 429 875 войници е загубила 80% в битките на територията на Съветския съюз и Европа. През 1946 г. промишленото производство в страната спада до 1/3 от довоенното равнище. Почти 25% от германската територия е под контрола на съюзниците. Страната е разделена на сфери на влияние под контрола на СССР, САЩ, Великобритания и Франция. Освен това, страната е лишена от 706 големи промишлени предприятия.Материалните щети на Италия също са изключително сериозни. Страната достига довоенното си икономическо равнище едва през 1948 г. Налице е изключително висока инфлация, външният дълг е 1 трилион долара - десет пъти повече от годишния национален доход.Рекапитулацията само от \"Битката за Франция\" (Германия поставя под контрол Франция на 22 юни 1940 г.) е: 90 000 убити, 200 000 ранени и 1 800 000 военнопленници за Франция, 68 111 ранени и убити за Великобритания, 23 350 убити и ранени за Белгия, 9 800 убити, пленени и ранени за Нидерландия, 6 092 убити, пленени и ранени за Полша, 1 615 изчезнали за Чехословакия. Икономиките на всички държави са под критичния минимум.Едва ли е необходимо да се изброява още защо 9 май е Ден на Победата и Ден на Европа. Когато на 9 май 1950 г. френският външен министър Робер Шуман прочита декларацията си за обединение на Европа, той заявява: \"Световният мир не може да бъде запазен без творчески усилия, съответстващи на опасностите, които го заплашват.\" Днешната проекция на идеите на Шуман е Европейският съюз.Войната никога не е само оръжия и военни стратегии. Войната е нечий отнет дъх, нечий прекъснат поглед, скършен или обречен живот... Затова, 9 май няма нужда от спорове какво точно празнуваме на този ден.Нека не поругаваме паметта на милионите човешки жертви, благодарение на които днес си честитим празника. Нека и не опорочаваме идеала за мирна, просперираща и обединена Европа.", "date": "2019.05.09", "title": "Ден на Победата или Ден на Европа. Излишният спор"}
{"url": "https://news.bg/regions/ogranicheniya-po-am-trakiya.html", "text": "Днес ще има ограничения по АМ \"Тракия\" заради планиран ремонт, съобщиха от Агенция \"Пътна инфраструктура\" (АПИ).До 18 часа движението от 46 до 47 километър на аутобана в посока Бургас ще се извършва само в активната лента на движение. Шофьорите да се движат с повишено внимание и съобразена скорост, призовават от АПИ.", "date": "2019.05.09", "title": "Ограничения по АМ \"Тракия\""}
{"url": "https://news.bg/society/dopusnaha-vsichkite-pet-kandidati-za-kontsesiyata-na-letishte-sofiya.html", "text": "Всички пет кандидати са допуснати в участието за придобиване на концесията на летище \"София\". Toва стана ясно при отварянето на офертите за концесията на летище \"София\" в Министерство на транспорта, информационните технологии и съобщенията (МТИТС).Сред тях са Консорицум \"Витоша\", Консорциум \"Софткънект\", \"ССБ София Еърпорт\", Консорциум между \"Еърпорт Де Пари\" ЕС и ЕЙ и ТАВ Хавалинманларъ Холдинг\" А. Ш. и \"Фрапорт България\".Транспортният министър Росен Желязков откри заседанието за концесията в качеството си на модератор и заяви, че процедурата на летище \"София\" е по реда на Закона за концесиите.По думите му концесията на летището е една сравнително нова процедура, в нея участниците подават заявления и оферти, които са разгледани в първата фаза от комисията.Комисията се състои от членове, наблюдатели и консултанти, а председател е заместник-министърът на транспорта Велик Занчев. Оценяването на кандидатите е дълъг и сложен процес, защото характеристиките на участниците налага сериозна експертна оценка. Цялата документация е в защитени сейфове под 24-часово видеонаблюдение, както и сървърите, върху които се записва видеонаблюдението.Само обвързващите оферти са на хартия.Желязков пожела успех на всички участници и вярва, че състезанието за концесията на летище \"София\" ще бъде много силно и ще се избере най-добрият концесионер, с оглед всички интереси.Победителят ще получи летище \"София\" за срок от 35 години. Очаква се от концесията държавата да спечели над 2 милиарда лева. Кандидатите трябва да построят нов трети терминал до края на десетата година на концесията. Другите инвестиции в разширяването на инфраструктурата ще зависят от ръста на трафика.От бъдещия стопанин се иска да разшири Терминал 2, да направи проучване и при необходимост да построи втора писта.Ето и самите оферти:В 10-дневен срок предстои да се направи оценка на офертите.Припомняме, че на 20 март стана ясно, че Тогава Желязков припомни, че срокът за подаване на предложение, но след приемането на Закона за концесиите срокът ще бъде удължен до 11 април.Първоначално  След това по препоръка на консултанта на Министерството на транспорта ", "date": "2019.05.09", "title": "Допуснаха всичките пет кандидати за концесията на летище \"София\" "}
{"url": "https://news.bg/politics/balgariya-otpuska-180-000-leva-za-kostnitsata-kray-tsaribrod.html", "text": "България отпуска 180 000 лева за паметника костница \"Нешков връх\" край Цариброд.Предстои да бъде подписано споразумение за предоставяне на безвъзмездна финансова помощ между българското правителство и община Цариброд.Проектът на община Цариброд за изграждане на електрифицирана инфраструктура на комплекса \"Нешков връх\" е на стойност 180 000 лева и се реализира по линия на българската политика за сътрудничество за развитие.\"Костницата \"Нешков връх\" е сред най-значимите културно-исторически паметници в историята на България и Сърбия. В него почиват костите на загиналите българи и сръбски войни в братоубийствената война от 1885 г.\", посочват от Външното ни министерство.Тази година по линия на българската политика за сътрудничество за развитие ще бъдат подпомогнати и Източното партньорство на обща стойност близо 3,5 млн. лева.С реализирането на проекта \"Нешков връх\" ще се подобри инфраструктурата на историческата местност, достъпът до нея и до прилежащия манастирски комплекс \"Св. Троица\". Финансирането на проекта ще насърчи туризма и ще спомогне за по-голямата популяризация на \"Нешков връх\", изтъкват от ведомството ни.Първият етап от проекта, който България ще финансира, е изграждането на електрифицирана инфраструктура на комплекса. Планира се да се изгради и осветяване на паметника.Във втория етап от проекта е предвидено изграждането на асфалтов път между Цариброд и \"Нешков връх\", което ще бъде финансирано от община Цариброд.", "date": "2019.05.09", "title": "България отпуска 180 000 лева за костницата край Цариброд"}
{"url": "https://news.bg/euronews/prezidentite-na-21-strani-prizovavat-za-edinna-evropa-sled-izborite-za-ep.html", "text": "Държавните глави на 21 държави членки на ЕС, сред които и президентът Румен Радев, подписаха съвместна декларация с призив към европейските избиратели да определят със своя глас бъдещия път на обединена Европа.Декларацията подчертава значимостта на съхраняването на Европейския съюз, неговата сила и интеграция.Документът е подписан от лидерите на България, Чехия, Германия, Естония, Ирландия, Гърция, Франция, Хърватия, Италия, Кипър, Латвия, Литва, Унгария, Малта, Австрия, Полша, Португалия, Румъния, Словения, Словакия и Финландия.Европейската интеграция и единство са от изключително значение и само една силна общност е способна да се изправи пред съвременните предизвикателства, надхвърлящи националните граници, пише в декларацията.Президентите се обединяват около това, че Европа ще се справи успешно с глобалните рискове и ще продължи по пътя на икономическото и социално сближаване и развитие единствено при наличието на равнопоставеност в партньорството и съвместни действия.\"Не можем и не трябва да приемаме мира и свободата, просперитета и благосъстоянието за даденост. Необходимо е всички да останем активно ангажирани с голямата идея за мирна и интегрирана Европа\", се казва още в документа.Държавните глави посочват, че през последните месеци Европейският съюз повече от всякога е изправен пред безпрецедентни рискове и отстъпление от интеграционните процеси. В документа се подчертава, че както европейските граждани, така и държавите членки имат нужда от силен Европейски съюз, с общи институции, който е готов да възприема критично резултатите от своята дейност и е способен да се реформира.\"Европа се нуждае от оживен политически дебат за най-добрия път напред към бъдещето, използвайки зададената основа в Римската декларация от 25 март 2017 г.\", подчертават президентите.Съюзът е способен да възприеме широк обхват от мнения и идеи. Не трябва обаче да има връщане към Европа, в която държавите вече не са равнопоставени партньори, а опоненти, акцентират още в декларацията президентите.", "date": "2019.05.09", "title": "Президентите на 21 страни призовават за единна Европа след изборите за ЕП"}
{"url": "https://news.bg/regions/ne-razreshiha-na-tarnovskata-bolnitsa-da-prodade-chast-ot-dvora-si.html", "text": "Общинските съветници във Велико Търново не дадоха съгласието си за продажба на 22 декара от двора на областната болница \"Д-р Стефан Черкезов\", предаде БНР.Здравното заведение, в което общината е миноритарен акционер, иска да продаде шест болнични имота и да вложи получените средства от продажбата в изграждането на нов болничен корпус.На извънредна сесия обаче общинският съвет се обяви против продажбата на два от предлаганите имоти. По думи на кмета Даниел Панов сегашният двор на болницата едва отговаря на наредбите за площ според болничните легла.\"Категорично съм против продажбата на парцелите в Новата болница. Теренът в момента е точно \"на ръба\" за такова болнично заведение\", коментира той.Утре Общото събрание на акционерите на областната болница, в която мажоритарен собственик е държавата, ще гласува продажбата на шестте болнични имота.Управителят на болницата д-р Стефан Филев обясни, че имотите са неоперативни, т.е. нямат отношение към лечението на пациенти. По негови думи те са \"само в тежест\".Ако болничните имоти бъдат продадени, се очаква приход между 5,5 и 6 милиона лева. Идеята е средствата да бъдат вложени в строежа и оборудването на новия болничен корпус, който да обедини двете бази на областната болница.", "date": "2019.05.09", "title": "Не разрешиха на търновската болница да продаде част от двора си"}
{"url": "https://news.bg/society/rumen-radev-evropeyskiyat-sayuz-e-nay-golyamoto-postizhenie-na-evropa.html", "text": "\"Европейският съюз е най-голямото постижение на Европа, а най-голямото постижение на Европейския съюз е опазването на мира в Европа вече повече от седем десетилетия.\" Това заяви пред журналисти президентът Румен Радев, след като участва в церемонията по полагане на венци пред паметника на Незнайния воин в столицата по случай 74 години от края на Втората световна война.Той подчерта, че за да се реализира голямата идея на обединена Европа, това нямало как да стане без победата над хитлерофашизма.Радев добави, че сме длъжни да уважаваме и почитаме паметта на милионите жертви в борбата с нацизма и да не забравяме и приноса на България.Държавният глава призова да отдадем признателност на хилядите българи загинали във Втората световна война, както и на живите български ветерани.Той подчерта, че те са пример за родолюбие и отдаденост към отечеството. С тържествен ритуал пред сградата на президентството бе отбелязан Денят на Европа - 9 май. Изпълнени бяха химните на България и Европейския съюз. Денят на Европа е роден от Деня на Победата.Датата 9 май е избрана, тъй като на този ден е предложено създаването на предшественика на ЕС - Европейската общност за въглища и стомана - през 1950 г. Денят на Европа е един от европейските символи, които насърчават единството между европейците. Той е наричан още Ден на Шуман, в памет на Декларацията на Шуман. На 9 май 1945 г. приключва Втората световна война.В своята реч на 9 май 1950 г. в Париж Робер Шуман - тогава външен министър на Франция, споделя своята идея за нова форма на политическо сътрудничество в Европа, която да направи войната между европейските народи немислима. Неговата идея е да се създаде европейска институция, която да обедини и управлява производството на френските и западногерманските въглища и стомана.Само година по-късно е подписан договорът за създаване на подобна институция. Предложението на Шуман се смята за началото на общността, която днес наричаме Европейски съюз.Европейският парламент официално определя 9 май като почивен ден през октомври 2008 г. Емблематичната дата се отбелязва с много събития и инициативи у нас, като музикално-танцов концерт \"Европа танцува\" на Ларгото, концерти и изложби.Президентът Румен Радев, вицепрезидентът Илияна Йотова, председателят на 44-то Народното събрание Цвета Караянчева, вицепремиерът Красимир Каракачанов, вицепремиерът по демография Марияна Николова, лидерът на БСП Корнелия Нинова, депутатът и бивш министър на Българското председателство на Съвета на ЕС Лиляна Павлова, кметът на София Йорданка Фандъкова, шефът на Европейската комисия в България Огнян Златев, началникът на отбраната ген. Андрей Боцев, членове на президентската институция, народни представили, жители и гости на страната присъстваха на тържествената церемония по издигане на знамето на Европейския съюз.", "date": "2019.05.09", "title": "Румен Радев: Европейският съюз е най-голямото постижение на Европа"}
{"url": "https://news.bg/education/nad-1-600-uchenitsi-ot-32-gimnazii-se-obuchavaha-chrez-rabota.html", "text": "Политиката на Министерството на икономиката в процеса на въвеждане на дуалното обучение в България е насочена към преодоляване на недостига на квалифицирани кадри за предприятията в България и намаляване на младежката безработица. Това заяви министърът на икономиката Емил Караниколов по време на кръгла маса за дуалното и професионалното образование \"Знам, мога, богат съм и щастлив\".Министърът коментира проекта \"Домино\", който приключи през миналата 2018 година, като пример за въвеждането на практики, стимулиращи диалното обучение у нас. По думите на Караниколов проектът е дал много обнадеждаващи резултати.\"Включването на над 1600 ученици в обучение чрез работа, 32 професионални гимназии и 170 предприятия в проекта са доказателство за успешното изпълнение на проекта. Благодарение на приложението на дуалното обучение, младите хора започват да работят в приоритетни сектори на икономиката и в такива, в които бизнеса изпитва трудности с намирането на кадри\", заяви Караниколов.Секторите - машиностроене, електротехника, хранително-вкусова промишленост, газова техника, туризъм, автомобилна и промишлена мехатроника и мебелно производство.Проектът \"Домино\" е подкрепен от Швейцария за въвеждането на на принципите на дуалното обучение в българската образователна система. В него участват съвместно Министерството на икономиката, Министерството на образованието и науката и Министерството на труда и социалната политика.", "date": "2019.05.09", "title": "Над 1 600 ученици от 32 гимназии се обучаваха чрез работа"}
{"url": "https://news.bg/crime/severin-nyama-da-obzhalva-prisadata-ot-30-godini-zatvor.html", "text": "Северин Красимиров, убил журналистката Виктория Маринова, приема наложеното му от Окръжния съд в Русе наказание и няма да обжалва присъдата. Това съобщават от TVN - медията, чийто административен директор беше Маринова.Припомняме, жестокото престъпление . Тялото на младата жена бе открито до крайбрежната алея в Русе. Четири дни по-късно  укрилият се там Северин Красимиров.Той ще избегне най-тежкото наказание, след като се  и делото тръгна по На 22 април състав на Окръжния съд в Русе  - умишлено убийство, изнасилване и блудство и го осъди на 30 години затвор при първоначален строг режим.Според присъдата Северин Красимиров трябва да заплати и  на семейството ѝ. На Областна дирекция МВР-Русе Красимиров трябва да заплати 7015 лв. и 9000 лв. държавна такса.До изтичането на законоустановения срок защитата на подсъдимия не е внесла в Апелативния съд във Велико Търново жалба или протест по постановената присъда.", "date": "2019.05.09", "title": "Северин няма да обжалва присъдата от 30 години затвор"}
{"url": "https://news.bg/regions/otkrivat-rezervoar-za-mineralna-voda-v-selo-banya.html", "text": "Откриват компенсаторен резервоар за минерална вода в разложкото село Баня, информира БНР.Стойността на съоръжението е около 300 000 лева. Половината от сумата е осигурена от общинския бюджет на Разлог - от таксите за минерална вода на абонатите.Кметът на Разлог Красимир Герчев коментира, че по този начин се решава проблема с недостига на минерална вода при върхово потребление.Той отбелязва още, че с новия резервоар ще има достатъчни количества минерални води, покриващи нуждите на консуматорите, с издадени разрешения за ползване, които са изпитвали недостиг в моментите на върхово потребление.В Разлог ще бъдат открити и две улици - \"Пета\" в село Баня и \" Черна река\". За рехабилитация и изграждане на улици в населени места в община Разлог са отпуснати 892 000 лв.Улица \"Черна река\" е цялостно реновирана, като до всеки имот са изградени водопроводни и канализационни отклонения.На ул. \"Пета\" в село Баня е направен ремонт на цялото улично платно и на тротоарите.", "date": "2019.05.09", "title": "Откриват резервоар за минерална вода в село Баня"}
{"url": "https://news.bg/int-politics/tramp-obvini-kitay-che-e-narushil-sdelkata-v-targovskite-pregovori.html", "text": "Президентът на САЩ Доналд Тръмп обвини Китай, че е \"нарушил сделката\" в търговските преговори, засилвайки враждебността преди започването на преговорите между двете страни по-късно днес.Коментарите му бяха направени, след като Пекин се зарече, че ще отвърне с \"нужните контрамерки\", ако САЩ повишат митата за китайски продукти.Тръмп обеща в петък да увеличи митата повече от два пъти за китайски стоки на стойност от 200 млрд. долара.Въпреки това двете страни трябва да проведат търговски преговори в САЩ днес.Преди обсъжданията Тръмп обвини държавните ръководители на Китай, че са нарушили споразумението, което САЩ договориха за търговията.\"Те нарушиха сделката... Те не могат да го правят. Така че ще плащат\", обяви Тръмп пред свои привърженици по време на митинг във Флорида.Той каза, че ако двете страни не сключат споразумение, нямало \"нищо лошо да получаваме повече от 100 млрд. долара годишно\".Едва наскоро двете страни изглежда се приближиха до споразумение, което ще сложи край на търговската война.Но в неделя Тръмп заяви в \"Туитър\", че САЩ ще повишат митата за китайски стоки на стойност 200 млрд. долара тази седмица и могат да въведат нови мита.Търговският представител на САЩ Робърт Лайтхайзър по-късно обвини Китай, че се отказва от ангажиментите си в търговските преговори. Той обаче настоя, че сделка с Пекин била все още възможна.Митата са данъци, плащани от вносителите на чуждестранни стоки, така че 25% мито, наложено от САЩ върху китайски стоки, ще бъде платено от американски компании.Ескалацията на търговската война между Китай и САЩ разтърси финансовите пазари.Лайтхайзър публикува официално известие в сряда, че митническите ставки върху широк спектър от продукти като електрическо оборудване, машини, автомобилни части и мебели, произведени в Китай, ще бъдат увеличени до 25% в петък.Митата върху китайски стоки на стойност 200 млрд. долара трябва да нараснат до 25% от 10% в началото на годината, но това беше отложено, след като преговорите между Китай и САЩ напреднаха. Ако митата бъдат увеличени, китайците заявиха, че ще отвърнат реципрочно.", "date": "2019.05.09", "title": "Тръмп обвини Китай, че е \"нарушил сделката\" в търговските преговори"}
{"url": "https://news.bg/world/denvar-parvi-v-sasht-dekriminalizira-upotrebata-na-halyutsinogenni-gabi.html", "text": "Денвър ще стане първият американски град, който ефективно декриминализира употребата на халюциногенни гъби, които съдържат психоактивната съставка псилоцибин. Те също са известни като \"магически гъби\", съобщават местни медии.Инициатива 301 позволява на жителите на столицата на щата Колорадо на възраст над 21 г. да употребяват и притежават халюциногенни гъби, което ще се разглежда като престъпление с най-малък приоритет при прилагането на закона от страна на местните власти. Също се забранява на града да отделя ресурси за наказателно преследване на жителите, които притежават или употребяват такива гъби.Тя предвижда сформиране на комисия, която ще направи оценка и ще изготви доклад за ефектите от употребата на гъбите.Инициативата не легализира \"магическите гъби\". Те остават незаконни според щатските и федералните закони.Според \"Вашингтон пост\" през последните три години полицията на Денвър е арестувала по около 50 души на година за притежание или продажба на псилоцибин. Прокуратурата предприе действия само при 11 случая.През миналия месец започна гласуването в Колорадо и приключи във вторник. Изнесените в сряда резултати показват, че по-малко от 51% от жителите на Денвър са подкрепили Инициатива 301 - разликата е по-малко от 2000 гласа.Въпреки че окончателните резултати ще бъдат потвърдени на 16 май, властите обявиха, че мярката е подкрепена и ще влезе в сила.Опоненти се безпокоят, че декриминализирането може да доведе до по-голяма употреба на наркотици. Но поддръжници посочват като реално доказателство политиката на Португалия. Европейската държава декриминализира всички наркотици и това доведе до спад на смъртността и на употребата на наркотици.Подобна мярка не достигна до гласуване в Калифорния през миналата година, но се очаква нов опит през 2020 г. В Орегон също могат да гласуват за декриминализиране на халюциногенните гъби през следващата година.Преди няколко години Колорадо легализира марихуаната.", "date": "2019.05.09", "title": "Денвър първи в САЩ декриминализира употребата на халюциногенни гъби"}
{"url": "https://news.bg/press/bsp-vnese-zhalbi-do-tsik-i-sem-sreshtu-borisov-rumaniya-ni-predade-petima-alo-izmamnitsi.html", "text": "Вот. \"Дума\":БСП внесе жалби до ЦИК и СЕМ срещу Борисов\"БСП за България\" внесе жалби до ЦИК и СЕМ за използването на държавен ресурс за водене на предизборна кампания. Жалбите са във връзка с публичните изяви в последните дни на премиера Бойко Методиев Борисов, който оглавява Председателски предизборен щаб на ГЕРБ и партиите, подкрепили евролистата им за участие в изборите за членове на Европейския парламент на 26 май 2019 г.В жалбата до ЦИК левицата настоява да се санкционира министър-председателя Бойко Борисов заради нарушаване на правилата за финансиране на предизборната кампания, както и за нарушаване на правилата за предизборна агитация. \"Посредством своите изказвания, той цели да създаде негативно внушение в избирателите и неправилна преценка на обстоятелствата, се казва в текста.В жалбата си до СЕМ \"БСП за България\" иска да се сезира ЦИК, за да осъществят правомощията си и да санкционират министър-председателя Бойко Борисов заради нарушаване на правилата за финансиране на предизборната кампания, както и за нарушаване правилата за предизборна агитация. Левицата настоява и да се издадат задължителни указания на доставчиците на медийни услуги за спазване на изискванията по Закона за радио и телевизия, тъй като в репортажи с негови изказвания няма изрично указание, че следва излъчване на платен или безплатен репортаж с агитационно съдържание.Престъпници. \"Сега\":Румъния ни предаде петима ало измамнициРумънските власти ни предадоха петима участници в престъпната група за телефонни измами, измъкнали от доверчиви граждани над 2 млн. лева.Петимата - на възраст от 24 до 36 години, бяха обявени за международно издирване в Шенгенската информационна система на 18 април т.г. на основание на издадени от Специализираната прокуратура европейски заповеди за арест. Те са задържани от румънската полиция същия ден в рамките на проведената под надзора на прокуратурата операция, съобщиха от МВР.Една от най-големите организирани престъпни групи, занимавала се с телефонни измами, бе неутрализирана в хода на предприети действия на територията на София, Велико Търново и Румъния, припомни БГНЕС. В нея участваха служители на ГД \"Национална полиция\" и ОДМВР-В.Търново. Реализацията бе осъществена с помощта на румънските партньорски служби и на Евроджъст, съдействали за бързината на разследването. В рамките на действията бяха задържани пет лица от България - \"мулета\", в Румъния - още шестима от най-високото йерархично ниво на групата, включително и ръководителят, както и над 23-ма \"въртачи\", които постоянно набирали различни телефонни номера на територията на България. Разследването стартира през 2017 г. от Велико Търново. . Според събраните до момента данни, измамите, извършени от задържаната група, са за над 2 милиона лева. Катастрофа.\"24 часа\":5 нарушения за 2 г. има Иван с мерцедеса, който помете 4 деца до \"Герена\"5 нарушения за 2 години шофьорски стаж има 20-годишният Иван, който във вторник блъсна четири деца и падна с автомобила си в Перловската река до ст. \"Георги Аспарухов\". Столичанинът три пъти бил сниман да кара с превишена скорост, веднъж го хванали да говори по телефона, а един път не носел документи на колата, съобщи шефът на Пътна полиция комисар Росен Рапчев.Засега шофьорът не е обвинен, тъй като се чакат разпити на едно от пострадалите деца и автотехническа експертиза. Тя трябва да потвърди или отрече версията му, че е карал с 50 км/ч, но е бил засечен от минала на червено \"Алфа ромео\". \"За да не се сблъскам с него, завих надясно\", твърди Иван. Няколко потребители на фейсбук застъпиха същата версия в различни групи в социалната мрежа. Водачът на алфа ромеото остана на мястото на катастрофата и също бе разпитан.При удара луксозният \"Мерцедес Ес класа\" изхвърли в коритото на Перловската река 2 момичета, блъсна встрани други 2 деца, а самата кола също падна в канавката. Водачът и приятелката му се отърваха без травми благодарение на въздушните възглавници.Борисов. \"Монитор\":Бойко Борисов: Нямам доверие към Лозан Панов, изявява се като политикНямам доверие в председателя на ВКС Лозан Панов, той се изявява като политическа фигура и прави коментар на политически теми. Това заяви премиерът Бойко Борисов в предаването \"Лице в лице\" по бТВ, а поводът бе т.нар. \"апартаментгейт\".Министър-председателят бе попитан дали има доверие в работата на КПКОНПИ, председателя на комисията Пламен Георгиев. Борисов изтъкна, че ръководството на комисията се избира от НС и такава е политическата система. Същевременно обаче КПКОНПИ свършила много неща и запорирали над 2 млрд. лв. Той припомни, че проверката за терасата на Георгиев е приключила и най-вероятно ще трябва да се събори. Тогава обаче вметна: \"Защо ме питане само за КПКОНПИ, а не за председателя на ВКС?\" и добави:\"Не, нямам доверие в Лозан Панов, защото се изявява като политическа фигура. Трябва да си гледа съда. Да седи криво, но да съди право\".Според него двата случая - с Пламен Георгиев и Лозан Панов са идентично, но медиите задавали въпроси само за първия, който в момента бил в отпуска, а Панов - не.", "date": "2019.05.09", "title": "БСП внесе жалби до ЦИК и СЕМ срещу Борисов; Румъния ни предаде петима ало измамници"}
{"url": "https://news.bg/bulgaria/otbelyazvame-denya-na-evropa-i-denya-na-pobedata-2.html", "text": "9 май се отбелязва като Денят на Европа от ЕС и НАТО, но и като Денят на победата от Русия. Навършват се 74 години от края на Втората световна война и 66 години от декларацията на Робер Шуман.На 9 май 1950 г. френският министър на външните работи Робер Шуман произнася \"Декларацията на Шуман\". С нея той предлага създаването на Европейска общност за въглища и стомана (ЕОВС), която предвижда обединяване на производството на въглища и стомана на страните участнички.Основана от Франция, Западна Германия, Италия, Нидерландия, Белгия и Люксембург, ЕОВС е първата от редица наднационални европейски институции, които в крайна сметка се превръщат в това, което днес наричаме Европейски съюз.През 1950 г., пет години след края на Втората световна война, европейските страни все още се опитват да преодолеят нанесените от нея поражения.Твърдо решени да избегнат друга подобна война, европейските правителства стигат до извода, че обединяването на производството на въглища и стомана би направило войната между исторически съперници като Франция и Германия, \"не само немислимо, но и практически невъзможно\", по думите на Декларацията на Шуман.Правилно се е смятало, че обединяването на икономическите интереси ще подобри жизнения стандарт и ще бъде първа стъпка към една по-обединена Европа. Присъединяването към ЕОВС е било отворено за останалите страни.\"Обединението на Европа няма да стане отведнъж или според някакъв специален план. То ще бъде изградена чрез конкретни постижения, които първо създават чувство на солидарност.\", се посочва в Декларацията на Шуман.\"Световният мир не може да бъде запазен без творчески усилия, съответстващи на опасностите, които го заплашват\" - днес тези думи на Шуман се считат за първата стъпка към обединяване на европейските усилия в инициатива, която сега е прераснала в Европейския съюз, а той е считан за бащата на нова Европа.Робер Шуман предлага да се създаде наднационална европейска институция, която да отговаря за управлението на отрасъла. \"Декларацията на Шуман\" се счита за основополагаща за днешна Обединена Европа, за началото на поетия път към общност на споделени ценности и общи интереси.През 1985 г. ръководителите на страните от Европейския съюз, на свое заседание в Милано, решават 9 май да бъде честван като Ден на Европа. От тогава денят символизира стремежа към единство, мир и просперитет в Европа. Тази дата става символ на Обединена Европа наред със синьото знаме със златни звезди, Одата на радостта от Деветата симфония на Бетовен по текст на Фридрих Шилер и единната валута (еврото).На 8 май 1945 г. в предградието на Берлин Карлсхорст е подписан Акта за пълна и безусловна капитулация на Третия райх със Съюзническите сили. По изрично настояване на Сталин, ден по-късно началникът на генералния щаб на Вермахта фелдмаршал Кайтел, подписва отделно германската капитулация само пред СССР.Годишнината от края на Втората световна война (1939 -1945) се отбелязва в страните от антихитлеристката коалиция и в англоезичните документи се нарича Victory in Europe Day (често писан като акроним V-E Day или VE Day).На този ден представители на Германското върховно командване в лицето на фелдмаршал Вилхелм Кайтел, адм. Фон Фридебург, ген.-полк. Хорст Щумпф, в присъствието на представителите на главната квартира на Върховното главно командване на СССР маршал Георгий Жуков и на Върховното главно командване на англо-американските и френските войски (маршал Артър Тедър, ген. Карл Андрю Спатс, ген. Жан дьо Латр дьо Тасини) подписват Акта за капитулацията на германските войски във Втората световна война (1939-1945). Втората световна война започва на 1 септември 1939 г., когато германската армия навлиза в Полша.Те ще бъдат почетени със серия инициативи у нас и по света.Президентът и върховен главнокомандващ на Въоръжените сили Румен Радев ще участва в церемонията по полагането на венци и цветя пред паметника на Незнайния воин в столицата по повод 74 години от края на Втората световна война. Събитието, на което ще присъстват български ветерани и представители на военно-патриотични съюзи и организации, ще започне от 9.00 часа.Пред сградата на президентството на тържествена церемония от 10 часа ще бъде издигнато знамето на Европа. Церемонията ще се състои в присъствието на държавния глава, парламентаристи и представители на изпълнителната власт.", "date": "2019.05.09", "title": "Отбелязваме Деня на Европа и Деня на победата"}
{"url": "https://news.bg/weather/dazhdoven-i-vetrovit-chetvartak-2.html", "text": "Мрачен, дъждовен и ветровит четвъртък ни очаква. Това съобщават от НИМХ. Лошото време от последната седмица продължава и днес.Ще вали предимно над западната половина на страната, а нас останалата ще бъде предимно облачно.Ще духа до умерен вятър от юг-югозапад.Слабо ще се повишат максималните температури ще достигнат до 22 градуса на места. През следващите дни не се очаква съществена промяна.", "date": "2019.05.09", "title": "Дъждовен и ветровит четвъртък "}
{"url": "https://news.bg/world/venetsuela-zadarzha-zam-predsedatelya-na-parlamenta.html", "text": "Венецуелската полиция задържа зам.-председателя на Народното събрание Едгар Самбрано късно в сряда при операция в източната част на столицата Каракас, предаде The Washington Post. Той е първият висш опозиционен служител, задържан от социалистическото правителство след неуспешния опит за военен преврат миналата седмица, който целеше отстраняване на президента Николас Мадуро.Колата на Самбрано е била заобиколена от маскирани полицаи от разузнавателната полиция на Венецуела. Той e настанен в затвор с криминални престъпници.Самбрано е един от десетте опозиционни политици, обвинени в предателство, заговор и бунт от Върховния съд на Мадуро във връзка с бунта от 30 април.Арестът е бил потвърден от Хуан Гуайдо, председател на парламента и самопровъзгласил се за временен лидер на Венецуела.Припомняме, че по-рано  за подкрепа на предполагаем опит за преврат миналата седмица срещу президента Никола Мадуро.Върховният съд (TSJ) обяви решението си да разреши отнемането на имунитета на Хенри Рамос Алуп, Луис Герман Флоридо, Марианела Магаланес Лопес, Хосе Симон Калзадила Пераза, Америко Де Грация, Едгар Самбрано и Ричард Хосе Бланко Делгадо.Съдът обвини опозиционните депутати в държавна измяна, бунт и обществено подстрекателство. Главният прокурор Тарек Уилям Сааб ще се занимава с криминалното разследване.Народното събрание, водено от лидера на опозицията Хуан Гуайдо, критикува решението на съда с изявление, че нищо няма да спре опозицията в борбата за свободни избори.", "date": "2019.05.09", "title": "Венецуела задържа зам.-председателя на парламента "}
{"url": "https://news.bg/world/tramp-ironizira-demokratite-preizbirat-go-s-razsledvaniyata-si.html", "text": "С разследванията си срещу мен демократите в Конгреса ще помогнат за преизбирането ми през 2020 година.Това заяви президентът Доналд Тръмп на предизборен митинг в щата Флорида.Той се подигра с кандидатите за президент на демократите, като заяви, че изборът е между и .Джо Байдън не е умен колкото Бърни Сандърс, за конкурентите си.Припомняме, че на държавния глава се наложи да отговаря защо като бизнесмен е загубил  от средата на 80-те г. до средата на 90-те г. на миналия век.Той отбеляза, че в този период е било нормално предприемачите на пазара на имоти да понесат загуби заради данъчни политики. Тръмп също заклейми статията на вестник \"Ню Йорк таймс\" като \"фалшива новина, която удря пазара\".", "date": "2019.05.09", "title": "Тръмп иронизира демократите - преизбират го с разследванията си "}
{"url": "https://news.bg/world/burni-debati-po-vota-na-doverie-v-gratskiya-parlament.html", "text": "Бурно начало на дебатите  поставиха управляващи и опозиция в гръцкия парламент тази нощ, съобщиха местни медии.Премиерът Алексис Ципрас и лидерът на Нова демокрация Кириакос Мицотакис очаквано размениха яростни атаки по въпроси от икономическа политика до това как техните семейства са натрупали състоянията си.Припомняме, че вотът бе поискан от Ципрас, като това се случва за втори път от началото на годината.Ключовото гласуване ще се състои седмици преди насрочените за края на месец май европейски и местни избори.Ципрас заяви, че местните избори от 10 май и изборите на 26 май са гласуване за доверие на правителствената програма за стимулиране на икономиката.Ципрас разполага с крехко мнозинство от 152 гласа в 300 местния парламент.Дългът на Гърция скочи до 140 милиарда евро от 85 милиарда евро, изтъкна Мицотакис, който внесе искане за процедура по вот на недоверие срещу министъра на здравеопазването Павлос Полакис и премиера Ципрас. Ципрас обвини Мицотакис, че е неолиберал, който иска да отмени социалната държава, защото има тайна програма, изцяло съобразена с политиките на МВФ.Той критикува Мицотакис за подкрепата на Манфред Вебер, кандидата на консерваторите за председателството на Европейската комисия, който през 2015 г. подкрепи изхвърлянето на Гърция от еврозоната. След като на 7 май Ципрас обяви програмата си за икономически стимули, Вебер го атакува като безотговорен.Анализатори не очакват от Ципрас да свика предсрочни избори. Причините са две. Редовните парламентарни са насрочени за есента. Другата по-важна причина е, че опозиционната Нова демокрация води в социологическите нагласи с близо 10% пред управляващата Сириза.", "date": "2019.05.09", "title": "Бурни дебати по вота на доверие в гръцкия парламент "}
{"url": "https://news.bg/world/temer-se-vrashta-v-zatvora-reshi-brazilski-sad.html", "text": "Бившият бразилски президент Мишел Темер ще се върне в затвора. Това реши съдът, цитиран от \"Ройтерс\". Адвокатът му е заявил, че решението е незаконно и несправедливо.Самият бивш държавен глава е съобщил, че ще се предаде на властите на следващия ден.Експрезидентът беше задържан през март иТой бе арестуван заедно с бивши министри като част от широкомащабно разследване. Бившият президент последователно отрече всички обвинения. Десетки политици и бизнесмени са осъдени или са обвинени като част от операцията \"Автомивка\".Операцията разкрива корупционен скандал с петролната и газова компания \"Петробрас\", както и подкупи на големи строителни компании, и политици от няколко партии. Според бразилските власти, авторите на схемата са получили около 3,8 млрд. долара.Темер стана президент през август 2016 г. след импийчмънт на Дилма Русев.", "date": "2019.05.09", "title": "Темер се връща в затвора, реши бразилски съд "}
{"url": "https://news.bg/crime/razpitvat-rumen-porozhanov.html", "text": "Министърът на земеделието, храните и горите Румен Порожанов отива на разпит.Причината за разпита е разследването за източването на европари от програмата \"Млад фермер\".Порожанов няма да бъде разпитван в качеството на министър. Пред спецсъда той ще отговаря като бивш ръководител на Държавния фонд \"Земеделие\".Припомняме, основният обвиняем за злоупотребите с европари е алкохолният бос Миню Стайков. Според обвинението той е използвал като поставени лица децата на свои служители, които са спечелили субсидии за милиони левове. Реалният собственик на фирмата обаче бил именно Стайков.Припомняме, земеделският министър Порожанов се озова в центъра на скандала с къщите за гости.  след изнесени твърдения за злоупотреби с европари у нас.Преди две седмици  на всички проекти с предмет изграждане на жилищни сгради (къщи) за гости на територията на цялата страна. Ще се проверяват също така строителните фирми, изградили къщите.Скандалът стана повод и за оставката на Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.", "date": "2019.05.09", "title": "Разпитват Румен Порожанов"}
{"url": "https://news.bg/education/60-000-chetvartoklasnitsi-otivat-na-malki-maturi-po-bel.html", "text": "Днес се провежда Националното външно оценяване на децата в 4 клас. Изпитът е по български език и литература и започва в 10 часа.Продължителността на изпита е 1 учебен час, а за децата със специални потребности - 2 часа.По български език и литература четвъртокласниците ще бъдат оценявани върху диктовка и текст за четене с разбиране, към който има 11 задачи.Утре ще се проведе и външното оценяване по математика. Другата седмица пък децата ще пишат по \"Човекът и обществото\" и \"Човекът и природата\".По данни на Министерството на образованието и науката тази година на изпита ще се явят около 60 000 деца.Целта на Националното външно оценяване в 4 клас е да се измерят индивидуалните постижения на учениците по различните предмети, както и да се направи мониторинг на образователния процес.", "date": "2019.05.09", "title": "60 000 четвъртокласници отиват на малки матури по БЕЛ"}
{"url": "https://news.bg/health/uspokoyavat-che-nyama-da-zakrivat-tsentara-za-narkomanii.html", "text": "Националният център по наркомании в столицата няма да бъде закрит, а ще стане част от по-голяма структура, която се занимава с проблемите на общественото здраве, съобщи bTV.Taка от здравното министерство обясняват проекта за правителствено постановление, които предизвика много реакции.В социалните мрежи се появиха твърдения, че държавата обръща гръб на зависимите заради материален интерес към парцела, където се помещава центъра или даже че случващото се е вендета срещу успешната метадонова програма.Директорът на центъра д-р Пламен Попов заяви пред bTV, че \"прозира личностов, а не професионален подход\" по отношение на съдбата на центъра.Той е на мнение, че опитът да се закрие центъра е довело до напускането на много специалисти, а привличането на по-млади кадри е затруднено от ниското ниво на заплащане.Зам.-министърът на здравеопазването Светлана Йорданова смята пък, че  злоупотребява с болна за обществото тема. Тя е категорична, че метадоновата програма няма да бъде засегната, а също така и няма да бъде закрита единствената у нас лаборатория, която следи динамиката на заразяване с ХИВ и хепатит сред зависимите.Всички специални звена ще минат към Националния център за обществено здраве и анализи.Йорданова подчерта, че за първи път проблемите с наркозависимите са изведени като един от водещите проблеми на управлението.Желяз Турлаков от Терапевтична общност \"Ново начало\" коментира, че ако наистина се говори за преструктуриране на центъра, а не за закриване, това може да бъде и добър вариант.\"Крайно време е този проблем да бъде разглеждан с останалите проблеми на общественото здраве\".Припомняме, че само преди два дни излезе поставновление на Министерски съвет, където се съобщава, че се ", "date": "2019.05.09", "title": "Успокояват, че няма да закриват Центъра за наркомании"}
{"url": "https://news.bg/health/startira-nova-usluga-v-pomosht-na-horata-s-uvrezhdaniya.html", "text": "Ще чуем исканията на хората с увреждания, готови сме да ги приемем и ако има пробойни в закона, те ще бъдат обект на промяна. Това заяви пред БНТ зам.-министърът на труда и социалната политика Зорница Русинова.Коментарът на Русинова идва във връзка с днешния протест на хора с увреждания, който ще се проведе пред сградата на министерството.По думите на зам.-министъра всеки закон може да бъде надграждан, когато започне да се прилага. За ведомството работата с хората с увреждания винаги е била приоритетна, обясни тя.Русинова посочи, че МТСП стартира нова услуга в помощ на хората с увреждания. Тя ще бъде насочена и към възрастните хора, които се нуждаят от специални грижи.\"Работим по подзаконовата нормативна уредба, днес дори имаме възможност с около 30 общини да подпишем договори по схемата патронажна грижа. Това е нова услуга през общините в България, тъй като голяма част от хората с увреждания, както и възрастните хора имат нужда не само от социална работа и личен асистент, но и от медицинско лице, което да ги посещава\", заяви Русинова и допълни, че с новата услуга до два часа на ден болногледач или медицинска сестра ще може да посещава хората в такава нужда.Заместник-министърът обясни и че към момента от общините са подадени 120 проекта, като крайният срок за останалите проекти е до утре, 10 май. Условията за кандидатстване по новата услуга са събиране на целева група от минимум 50 души, а финансирането ще се определя според размера на общините.\"Целта е да надградим дейността на социалния патронаж и всички останали услуги. Надяваме се над 15 000 човека да могат да ползват тази услуга\", каза още Русинова.Тя коментира и спряната Стратегия за закрила на детето, която предизвика редица публични възражения, включително и от църквата. Според нея законът за закрила на детето подкрепя децата, които са изпаднали в риск. \"Надявам се всички мерки по отношение на подкрепа на семейството, които сме предприели, да продължим да работим по тях\", обясни Русинова.", "date": "2019.05.09", "title": "Стартира нова услуга в помощ на хората с увреждания"}
{"url": "https://news.bg/tourism/angelkova-zabila-posledniya-piron-v-kovchega-na-balgarskiya-turizam.html", "text": "С такива закони за Черноморското крайбрежие и за планините това, което прави министерството, е да забива последния пирон в ковчега на българския туризъм. Това заяви пред БНР председателят на Българската асоциация за алтернативен туризъм Любомир Попйорданов.Той изрази мнение, че министърът на туризма Николина Ангелкова и цялото министерство искат българските туристи да не почиват на Българското Черноморие. Той отбеляза, че се отчита спад и на чуждите туристи.Според Попйорданов не се разбира за кого се правят промените в Закона за устройство на Черноморското крайбрежие. Той бе категоричен, че министър Ангелкова не познава като цяло туризма.Затова се чудя наистина този закон кого обслужва - дали обслужва туризма, или обслужва определени лобита, на които трябва да се разчистят едни терени, за да могат да строят, коментира той, добавяйки, че се преследва свободното къмпингуване и плажуване.Попйорданов направи аналогия между това, което се иска да се прави по пистите в зимните курорти, и това на Черноморието ни: \"Всичко да парцелираме, всичко да концесионираме, всичко да определим нормативно\".Относно заложените високи глоби той бе категоричен, че по този начин плажуването се превръща в \"обществено опасно деяние\".\"Законът се развива в посока на административно-наказателни разпоредби. Това е изкривяване на смисъла на закона, той се отклонява от целите\", посочи Попйорданов.Според него нито Министерството на околната среда и водите, нито регионалното ведомство трябва да мълчат за \"безобразията в защитените територии по морето\".Трябва да дадем шанс на Българското Черноморие да започне да диша, категоричен бе той, настоявайки да се спрат строежите по морето.Според него при настоящата ситуация неизбежно ще се стигне до протести.", "date": "2019.05.09", "title": "Ангелкова забила последния пирон в ковчега на българския туризъм"}
{"url": "https://news.bg/society/so-se-vklyuchva-v-proekt-za-spravyane-s-gradskata-bednost-i-sotsialnoto-izklyuchvane.html", "text": "Столична община се включва в европейската мрежа за обмен на добри практики Com.Unity.Lab.Проектът търси решения за справяне с градската бедност и социално изключване чрез овластяване на местните общности.\"Com.Unity.Lab предлага една по-различна перспектива към темата за социалното изключване, която да допълни и развие вече съществуващи политики по отношение на образование, жилища и труд\", заяви по време на откриването на проекта Любо Георгиев, директор на ОП \"Софпроект - ОГП\".Проектът цели създаването на условия за овластяване на гражданите, живеещи в по-трудни социални условия, така че те самите да имат възможност да предприемат действия и да станат част от промяната, коментира още Георгиев, който е и ръководител на проекта.В проекта участват 8 европейски града - Лисабон (Португалия), Бари (Италия), Олборг (Дания), София (България), Острава (Чехия), Люблин (Полша), Хага (Холандия) и Лил (Франция).Водещият партньор е община Лисабон, която споделя своите добри практики от стратегията си за местно развитие за приоритетни територии на интервенция, натрупани в рамките на повече от 10 години.Екипът на Com.Unity.Lab в София ще съсредоточи работата си върху прилагането на два от ключовите инструменти, успешно приложени от лисабонската община - картиране на приоритетни зони за въздействие и създаване на местни работни групи от заинтересовани страни.", "date": "2019.05.09", "title": "СО се включва в проект за справяне с градската бедност и социалното изключване"}
{"url": "https://news.bg/politics/rumen-radev-kritikuva-borisov-za-kampaniya-s-darzhavni-pari.html", "text": "\"Равноотдалечен съм от всички партии, но не мисля, че трябва да се води предизборна кампания с пари от държавния бюджет\". Това заяви президентът Румен Радев пред журналисти отговор на премиера Бойко Борисов, че трябва да стои равноотдалечен от партиите.Той припомни, че началникът на кабинета му първо е напуснал президентската институция и тогава е започнал да води предизборна кампания, от което могат да се поучат и други участници в кампанията.Според държавния глава опитите скандалите с имотите на властта да бъдат заглушени с всякакви други мероприятия няма да сполучат, защото гражданите вече очакват \"разнищване на тези скандали и реални действия и противодействие на корупцията\".Държавният глава отново посочи, че президентството не е феодална институция и всеки е свободен да взема решение за своето бъдеще.\"Моите условия са ясни - напуска се президентството и всеки е способен да се кандидатира за каквото си поиска\", добави Радев.", "date": "2019.05.09", "title": "Румен Радев критикува Борисов за кампания с държавни пари"}
{"url": "https://news.bg/finance/prognozirat-ikonomikata-ni-da-e-v-top-3-po-rastezh-v-tsentralna-i-iztochna-evropa-za-2019-g.html", "text": "За 2019 година икономиката на България ще запише ръст от 3.3% и ще увеличи брутния си вътрешен продукт (БВП) до 58.4 милиарда евро. Това ще я постави на трето място в региона на Централна и Източна Европа (ЦИЕ) по растеж, става ясно от доклад на икономистите на \"УниКредит\", представен на Годишната среща на Европейската банка за възстановяване и развитие.Що се отнася до всички държави в ЦИЕ, те ще запазят икономически ръст над глобалните нива, като в още 5 държави ще има нарастване с над 3.2% - Полша, Унгария, Словакия, Сърбия и Словения.През следващата година обаче забавянето на глобалния растеж ще се усети и в ЦИЕ, като това ще доведе до забавяне там.\"Подобно на останалия свят, ЦИЕ ще бъде засегната от глобалното забавяне, но регионът е по-добре позициониран от други развиващи се пазари да се справи с външните насрещни ветрове, благодарение на силното вътрешно търсене, подкрепящата парична политика и стабилните капиталови потоци към повечето страни от региона. Очаква се икономическата среда да остане благоприятна през 2019 година\", казва Мауро Марано, старши икономист на \"УниКредит\" за ЦИЕ, цитиран от .Като рискове той определя бавното разширение на Еврозоната и неяснотите около Брекзит, чийто ефект вече се усеща в някои от страните под формата на спад на експорта.\"Ръстът на икономиката на България и останалите страни от региона се дължи в голяма степен на повишеното вътрешно търсене, подкрепено и от нарастващите доходи на населението\", посочват експертите.Очакванията за увеличението на реалната заплата у нас, коригирана с инфлацията, са в рамките на около 6,5%.", "date": "2019.05.09", "title": "Прогнозират икономиката ни да е в топ 3 по растеж в Централна и Източна Европа за 2019 г."}
{"url": "https://news.bg/world/seul-severna-koreya-izstrelya-dve-raketi.html", "text": "Северна Корея изстреля неопределен модел снаряди в източна посока от западен регион, северно от Пхенян, съобщиха от Обединените генерални щабове на Южна Корея, цитирани от \"Йонхап\".КНДР е изстреляла снарядите \"от Северен Пхьонан в източна посока в 16,30 часа днес\", се допълва в съобщението.По-късно Сеул уточни, че КНДР е изстреляла две ракети с малък обхват. Едната е изстреляна в 16,29 часа местно време и е прелетяла разстояние от 420 километра, а другата в 16,39 часа местно време и е прелетяла 270 километра. Няма конкретна информация къде са паднали ракетите и какъв модел са.Малко след първото изпитание Япония обяви, че няма севернокорейски ракети в териториалните води на страната.Преди пет дни Пхенян  към Японско море. Ученията се проведоха под ръководството на лидера на КНДР Ким Чен-ун. Вчера външното министерство на тоталитарната държава обяви, че ", "date": "2019.05.09", "title": "Сеул: Северна Корея изстреля две ракети"}
{"url": "https://news.bg/crime/dvama-mladezhi-otkradnaha-11-lv-ot-zakusvalnya-v-popovo.html", "text": "Двама младежи откраднаха 11 лв. на монети от закусвалня в Попово, съобщават от МВР-Търговище.По първоначална информация неизвестен извършител чрез взлом на врата проникнал в закусвалня в района на кооперативния пазар в Попово. От там той откраднал 11 лв. на монети от незаключен монетник.След разследване по случая за установени извършителите на деянието - непълнолетно момче от Попово и малолетно момче от Обретеник, община Борово.По случая е образувано досъдебно производство.", "date": "2019.05.09", "title": "Двама младежи откраднаха 11 лв. от закусвалня в Попово"}
{"url": "https://news.bg/int-politics/yaponiya-ogranichava-chuzhdestrannite-investitsii-v-tehnologii.html", "text": "Японското правителство затяга ограниченията за чуждестранните инвеститори, които купуват в местни високотехнологични производители, в ход, който е близък до САЩ и твърдата политика по отношение на инвестициите от Китай, съобщава Nikkei Assian Review. Според плана на Япония, който трябва да бъде изпълнен до края на тази година, всяка инвестиция в производителите на технологични продукти като персонални компютри, мобилни телефони и чипове може да бъде блокирана, ако се счита за заплаха за националната сигурност. Това ще изисква изменение на Закона за валутната търговия и външната търговия.Целта е да се предотврати изтичането на технология и укрепването на киберсигурността. Китай е възприеман като основна цел за тази политика.Законът за обмен и търговия вече ограничава чуждестранните инвестиции в чувствителни индустрии, включително въздухоплавателни средства, ядрено оборудване и оръжия.Предложената промяна ще добави още 20 сектора, включително интегрални схеми и устройства с полупроводникова памет. Тя ще обхваща и разработчиците на софтуер и услуги за обработка на данни.Сегашният закон защитава компаниите, които произвеждат средства за предаване на данни за оръжия и това ще бъде разширено, за да включи производители на невоенни продукти.Изменението ще изисква всеки чуждестранен инвеститор, който планира да придобие най-малко 10% от акционерно дружество или всяка част, която не е включена в списъка да докладва на правителството за проверка.Ако има причина за безпокойство, правителството ще има властта да нареди на инвеститора да промени или отмени плановете си.Предприятията като Hitachi, NEC и Panasonic, както и техните филиали и партньорски компании в подобни сектори се очаква да бъдат засегнати от правилата.Планът е в момент, когато чуждестранните инвеститори играят все по-голяма роля в съживяването на затруднените японски производители.Скорошен пример е Japan Display, които бяха придобити от тайванско-китайски консорциум. Миналата година Toshiba продаде своя чип памет Toshiba Memory на японско-американско-южнокорейски алианс, воден от Bain Capital.", "date": "2019.05.09", "title": "Япония ограничава чуждестранните инвестиции в технологии "}
{"url": "https://news.bg/society/na-28-yuni-stava-yasen-noviyat-shef-na-bnr.html", "text": "Днес Съветът за електронни медии откри процедурата за избор на генерален директор на Българското национално радио, съобщават от медията.Документи за кандидатстване могат да се подават до 17.00 часа на 27 май, а изслушването на кандидатите ще бъде на 26 и 27 юни. Окончателният избор ще бъде направен на 28 юни.Мандатът на настоящият  изтича на 29 май.Днес стартира и процедурата за избор на генерален директор на БНТ. Подаването на документите ще приключи на 3 юни, а самият избор ще бъде на 5 юли.", "date": "2019.05.09", "title": "На 28 юни става ясен новият шеф на БНР"}
{"url": "https://news.bg/world/chuzhdentsi-kupiha-16-kashti-v-sitsiliya-na-targ-zapochnal-ot-1-evro.html", "text": "Град в Сицилия, който продава празни къщи за 1 евро в опит да увеличи населението, е продал 16 къщи на чужденци, макар че те са продадени за повече от 1 евро, пише \"Гардиън\".Местният съвет прие стратегия през януари, която стана модерна в Южна Италия: продажба на изоставени къщи на всеки, който иска да участва на търг, на който цената започва от 1 евро.\"Ако тези, които участват, не платят по-висока цена, къщите ще се продадат на цената на кроасан\", коментира заместник-кметът на Самбука Джузепе Качиопо през януари.Новината бързо се разпространи и на следващия ден стотици хора от Великобритания, Дубай, Панама и Русия са пристигнали в Самбука, който се намира на около час с автомобил от Палермо.В продължение на седмици телефоните на местната община не са спрели да звънят.\"Те звъняха от Сидни, Лондон и Ню Йорк\", заяви Качиопо пред британското издание.\"Няколко седмици след съобщението ние получихме почти 100 000 имейла от много потенциални купувачи, хванали първите възможни полети към Сицилия\", добави той.В сряда кметът обяви, че са продадени първите 16 къщи, собственост на общината. Най-евтината е продадена за 1000 евро, а най-скъпата е продадена за 25 000 евро. Останалите средно са продадени между 5000 и 10 000 евро.Сред новите собственици има британци, руснаци, чилийци и израелци.Качиопо каза, че други 50 къщи са продадени частно на чуждестранни купувачи.\"Не очаквахме да бъде толкова успешно\", отбеляза той и съобщи, че са получили инвестиции в размер на 1 милион евро, което според него е реално богатство за малък град като техния.Преди в градчето живееха около 9000 души, а в момента е населяван от 5000 души. Спадът на населението е в резултат на индустриализацията на селскостопанския сектор.И други градове и села в Италия се опитват да възвърнат живота със същата стратегия.", "date": "2019.05.09", "title": "Чужденци купиха 16 къщи в Сицилия на търг, започнал от 1 евро"}
{"url": "https://news.bg/crime/7-g-zatvor-za-shofyor-prichinil-smartta-na-vazrasten-peshehodets.html", "text": "Седем години затвор получи шофьор, прегазил пешеходец на зебра, съобщиха от прокуратурата. Подсъдимият К.В. е правоспособен водач, който има многократни административни наказания за нарушение на правилата за движение. Бил е осъждан за извършено престъпление по транспорта през 2012 г.На 28 юни 2018 г., около 11 ч., К.В. управлявал кола \"Фолксваген\" в гр. Перник с пределно допустимата скорост за населено място - 50 км/ч. Когато наближил \"зебрата\" от лявата му страна 82-годишният С.П. започнал да пресича на пешеходната линия. Според документите, макар подсъдимият да имал видимост на около 150 м пред себе си и възможност да спре преди пешеходната пътека, той не е сторил това.След удара шофьорът се обадил на спешния телефон 112, пристигнала линейка, но въпреки лечението пешеходъцът починал. Според съдебномедицинска експертиза причината за фаталния край на живота на С.П. е тежка съчетана травма - открита черепно-мозъчна, лицева, шийна, гръдна и на двата горни крайника.Освен ефективна присъда 7 г. затвор подсъдимият К.В. няма право да шофира за осем години. Присъдата не е окончателна и подлежи на обжалване пред Софийския апелативен съд.", "date": "2019.05.09", "title": "7 г. затвор за шофьор, причинил смъртта на възрастен пешеходец"}
{"url": "https://news.bg/politics/vik-proekti-za-2-mlrd-leva-podobryavat-zhivota-na-2-miliona-balgari.html", "text": "На финалната права сме в подготовката на инвестиция от близо 2 млрд. лв. в отрасъл ВиК, която не само ще подобри качеството на живот на над 2 милиона българи, но ще създаде заетост, нови възможности за бизнес, развитие, растеж. Ще помогне и за създаване на устойчив във финансово и технико-експлоатационно отношение бранш. Това заяви зам.-министърът на регионалното развитие и благоустройството Николай Нанков на дискусионен форум за новите инвестиции в отрасъла.Всички ВиК оператори, които ще бъдат бенефициенти по Оперативна програма \"Околна среда 2014-2020\", са подали проектните си предложения преди крайния срок и в момента проектите са в процес на оценка. Пилотният проект на ВиК-Смолян за модернизация на мрежата в областта на стойност 91 млн. лв. е в изпълнение с обявени обществени поръчки. С обществените поръчки са готови и в Русе, Шумен, Стара Загора.Нанков изрази надежда, че до края на годината ще може да се пристъпи към реалното изпълнение на проектите.През последните 10 години МРРБ води постоянна и дългосрочна политика в подкрепа на ВиК отрасъла, изтъкна той и напомни, че през първия програмен период са били изградени 51 пречиствателни станции за отпадъчни води и над 2600 км водопроводна и канализационна мрежа. Отделно Министерството на регионалното развитие и благоустройството е инвестирало близо 80 млн. лв. във ВиК инфраструктура, а със заем от 130 млн. лв. от Световната банка за се изграждат язовири за питейни нужди.Зам.-министърът обясни, че основната разлика с предишния програмен период, когато бенефициент на средствата са били общините, е, че проектите ще се изпълняват от консолидираните ВиК оператори.Ще се изграждат над 400 обекта в 50 населени места, посочи още Нанков и допълни, че ще се строят над 800 км водопроводна мрежа, пречиствателни и помпени станции, съоръжения за третиране на утайки и други.", "date": "2019.05.09", "title": "ВиК проекти за 2 млрд. лева подобряват живота на 2 милиона българи"}
{"url": "https://news.bg/politics/razkrivat-191-sektsii-v-chuzhbina-za-evrovota.html", "text": "Разкриват 191 секции в 64 страни за предстоящите европейски избори на 26 май.Това обяви говорителят на ЦИК Александър Андреев по време на редовния брифинг на Централната избирателна комисия, съобщи БГНЕС.Във Великобритания ще бъдат разкрити 24 секции, в Германия- 24, Испания - 16, Гърция - 13. Техният брой е по-голям за разлика от евроизборите през 2014 г. Тогава секциите са били 179 в 35 държави като във Великобритания са били 25, в Германия - 10, от които в последствие са били намалени на 8, в Гърция секциите са били 11, а във Франция - 12.До момента в ЦИК са постъпили 14 сигнала и 10 жалби, като всички от тях са разгледани, увери Андреев. Шест от сигналите са свързани с провеждането на предизборната кампания.По негови думи всички органи са изразили готовност да предприемат необходимите действия за осигуряването на реда по време на изборите, както по отношение на киберсигурността, така и по отношение на организацията на изборния ден.От ЦИК благодарят за съдействието на прокуратурата, МВР и ДАНС.До утре трябва да бъдат доставени и всички машини за машинното гласуване, за да може да започне инсталирането на софтуера, каза още Андреев.", "date": "2019.05.09", "title": "Разкриват 191 секции в чужбина за евровота"}
{"url": "https://news.bg/world/kurts-yuzhnite-darzhavi-chlenki-na-es-s-udovolstvie-priemat-parite-ni.html", "text": "Канцлерът на Австрия Себастиан Курц заяви, че страните членки на ЕС, които отказват да приемат мигранти и имат големи дългове, \"с удоволствие приемат парите ни\". Курц настоява да му се одобри планът ЕС да наказва държави, които не приемат мигранти и имат големи дългове, информира \"Ройтерс\".Курц предложи предоговаряне на основния договор на ЕС и въвеждане на мерки за наказване на страните членки, които не регистрират мигрантите и увеличават дълговете си. Очевидно той има предвид най-вече Италия и Гърция.Австрийският лидер каза, че планира да представи предложението си на днешната среща на евролидерите в Румъния, въпреки че изглежда няма голям апетит за промяна на договора.Запитан от австрийската медия ORF за предложенията си за мигрантите и дълга, той отговори: \"Ние тук говорим за държави, които с удоволствие приемат парите ни\".Курц отбеляза, че плановете му за промяна на основния договор, които включват намаляване на състава на Европейската комисия и затваряне на централата на Европейския парламент в Страсбург, се подкрепят от някои страни членки.\"Мнозина, преди всичко по-младите правителствени ръководители, знаят, че ние трябва да направим промени в ЕС, ако искаме да го запазим. Различни правителствени ръководители сред либералите, но също и в Европейската народна партия имат подобни на моите виждания\", обясни той.", "date": "2019.05.09", "title": "Курц: Южните държави членки на ЕС „с удоволствие приемат парите ни”"}
{"url": "https://news.bg/euronews/borisov-iska-strategiya-za-liderstvo-na-es.html", "text": "Трябва да зададем стратегическата рамка, така че ЕС да запази лидерството си в многостранния подход на търсене на решения, предвид предизвикателствата, пред които се изправени днес. Това заяви министър-председателят Бойко Борисов в изказването си по време на работния обяд на държавните и правителствени ръководители на страните членки на ЕС, които участват в среща на върха в румънския град Сибиу.\"Затова от ключово значение е утвърждаването на Европа, която обединява, Европа, която защитава, Eвропа - лидер в световен мащаб и Европа на иновациите\", каза Борисов.\"Само една обединена и силна Европа може да гарантира мира и справедливостта\", посочи още премиерът пред колегите си. Той призова Европа да запази единството си чрез спазването на европейските ценности и декларирането на отговорност спрямо бъдещето на гражданите.Българският министър-председател изброи пред лидерите предизвикателствата, пред които е изправена Общността - глобални миграционни потоци, заплахите върху сигурността, темпото на демографските и технологичните промени и все по-тежки екологични опасности.Борисов отбеляза и че насърчаването на икономическото, социалното и териториалното сближаване, както и на солидарността между държавите членки на ЕС следва да останат водещи принципи. Фокус в изявлението на министър-председателя Бойко Борисов беше и обединяването на европейските усилия в борбата с тероризма, нелегалната миграция, кибератаките и дезинформацията, както и гарантирането на сигурността на външните граници.В тази връзка българският премиер акцентира пред участниците в срещата, че Европейската политика за съседство и политиката за разширяване на ЕС със Западните Балкани имат важна роля.\"Ускоряването на процеса на реформи в тези страни е от съществено значение за постигането на устойчива стабилност, просперитет и сигурност за региона и за Европа като цяло\", подчерта той, допълвайки, че България ще продължи да подкрепя шестте държави от Западните Балкани по пътя им към ЕС.Пред участниците в срещата Борисов подчерта още, че ефективното управление на миграцията и борбата с тероризма изискват засилване на контрола по всички граници на общоевропейско ниво, както и подобрено сътрудничеството между компетентните органи.\"Ще продължим да отстояваме категоричната си позиция, че е необходимо солидарно разпределение на тежестта и че никоя държава членка не трябва да бъде оставена сама да се справя с предизвикателствата на миграцията\", изтъкна още министър-председателят.", "date": "2019.05.09", "title": "Борисов иска стратегия за лидерство на ЕС"}
{"url": "https://news.bg/politics/blizo-31-000-sa-podadenite-zayavleniya-za-individualna-otsenka-na-horata-s-uvrezhdaniya.html", "text": ". От тях 926 са заявленията, в които е заявена индивидуална оценка на потребностите с цел включване в механизма на личната помощ. Тези 962 броя заявления за включване в механизма на личната помощ касаят 62 деца и 864 възрастни хора.Данните представи социалният министър Бисер Петков на брифинг, посветен на новото законодателство на хората с увреждания и в отговор на днешния протест на хора с увреждания пред министерството.На въпрос как би коментирал днешния протест на хората с увреждания срещу Закона за личната помощ, Бисер Петков заяви, че , след като министерството не е автор на закона и не го е внесло в Народното събрание.По думите му има различни концептуални виждания как да бъде регламентирана личната помощ, но тя е била регламентирана като асистентска подкрепа и услуга.От 1 април започна индивидуалната оценка на потребностите на хората с увреждания. Агенцията за социално подпомагане (АСП) направи необходимата организация, процесът по подаване на заявленията да протича нормално, обясни още Петков.В срок са подготвени формулярите за заявления, самооценките и .\"\", посочи той.Социалният министър припомни вече приетите закони за хората с увреждания и посочи, че . Бисер Петков се надява, че чрез законите за хората с увреждания да се даде една правна рамка на специфичния сектор, както и насърчавания на хората..По отношение на Закона за личната помощ от 1 септември започва да се предоставя и финансира личната оценка за хората с увреждания. Социалният министър изтъкна, че трябва да се разработи и подготви подзаконова нормативна уредба за прилагане на наредба за включване в механизма за реда на личната помощ. .Във връзка със Закона за социалните услуги, който трябва да влезе в сила в началото на 2020 г., Бисер Петков заяви, че той . Освен това законът предотвратява социално изключване, което е основен риск за хората с увреждания.Над 45 млн. лв. са предвидени за мобилните интегрирани здравно-социални услуги, които са за до около 17 000 хора с увреждания или възрастни хора, с невъзможност за обслужване. Осигурена е заетост на над 9 000 хора с трайни увреждания от общини и частни работодатели. Социалният министър се надява, че все повече хора с увреждания ще бъдат подпомогнати и интегрирани чрез заетост в обществото.Бисер Петков похвали политиката на правителството за хората с увреждания да се осигури устойчивост на услугите в домашна среда, които преди това са били финансирани по различни проекти - Оперативна програма \"Развитие на човешките ресурси\".", "date": "2019.05.09", "title": "Близо 31 000 са подадените заявления за индивидуална оценка на хората с увреждания"}
{"url": "https://news.bg/regions/zapochnaha-spasitelnite-razkopki-po-traseto-na-gazovata-vrazka-s-gartsiya.html", "text": "Започнаха спасителните археологически разкопки по трасето на интерконекторната връзка Гърция - България, предаде БНР.Дейностите се провеждат в района на Кърджали, тъй като бъдещият газопровод ще преминава именно от там. Той ще бъде с дължина 182 км и ще свързва Комотини със Стара Загора.На терен работят няколко екипа с водещи български археолози. До края на годината към тях трябва да се присъединят още учени.Общо 3 млн. лева са отделени за спасителните разкопки.В област Кърджали има регистрирани 11 археологически обекта, като по два от тях се работи още от миналата година.", "date": "2019.05.09", "title": "Започнаха спасителните разкопки по трасето на газовата връзка с Гърция"}
{"url": "https://news.bg/int-politics/estoniya-predyavi-teritorialni-pretentsii-kam-rusiya.html", "text": "Министърът на вътрешните работи на Естония и лидер на националистическата Консервативна народна партия (EKRE) Март Хелм смята, че Русия частично контролира територия на прибалтийската република.\"Не трябва да има двойни стандарти, към момента в ръцете на Русия се намира 5,2% от територията на Естония. Русия не иска нито да ни върне тази територия, нито да ни даде компенсация за нея, нито изобщо да обсъжда този въпрос\", подчерта Хелм по време на правителствена пресконференция.Министърът отбелязал, че Естония е готова да изчака решение на този въпрос в рамките на международното право.\"Не се подготвяме да воюваме с Русия\", изтъкнал естонският вътрешен министър.Партията EKRE, която е част от управляващата коалиция, се противопоставя на ратифицирането на пограничния договор с Русия, като смята, че този документ дава на Москва територия отвъд Нарва и част от Печора, което противоречи на конституцията на Естония.Съгласно Тартуския мирен договор, сключен между Естония и Съветска Русия през 1920 г., Естония се е изтеглила от част от руските земи - Ивангород с прилежащия район и по-голямата част от Печорския край.През 1944 г. територията е върната на СССР. Москва разглежда Тартуския договор като исторически документ, който няма юридическа сила.", "date": "2019.05.09", "title": "Естония предяви териториални претенции към Русия"}
{"url": "https://news.bg/world/korbin-otkri-kampaniyata-za-evrovota-nov-referendum-mozhe-da-bade-lecheben-protses.html", "text": "Втори референдум може да бъде \"лечебен процес\", който ще сложи край на процеса по Брекзит.Това заяви лидерът на Лейбъристката партия Джереми Корбин, който даде начало на предизборната кампания на партията за евровота, пише \"Индипендънт\".Той повтори, че партията ще уважи резултата от референдума през 2016 г., но лейбъристите подкрепят варианта за втори вот, ако не бъде прието споразумение за Брекзит или не се проведат предсрочни парламентарни избори.Корбин също намекна, че няма големи шансове за постигане на споразумение с управляващата Консервативна партия за излизане от политическата безизходица около Брекзит. По думите му \"трудно\" е да се преговаря с \"разпадащото се правителство\" на Мей, тъй като министрите се концентрират върху битката за лидерския пост вместо да работят за споразумение.Въпреки че разговорите между лейбъристите и правителството навлязоха в седмата си седмица, той обяви: \"До момента в тези разговори все още няма голямо предложение и червените линии остават\".Над 17 милиона души гласуваха за напускане на ЕС. Като демократични социалисти ние не можем да пренебрегнем това. Ние гласувахме през 2017 г. за задействане на Член 50 и обещахме да уважим резултатите от референдума в нашата програма на парламентарните избори и отново на партийната ни конференция през миналата година. Ако не успеем да получим разумно споразумение, алтернативен план или парламентарни избори, лейбъристите ще подкрепят вариант за публичен вот, каза той по време на реч в Медуей, Кент.Бих искал да бъде възприемано като лечебен процес, който ще доведе този процес до завършек, продължи той.На 23 май британците ще гласуват за запълване на 73 места в 751-местния парламент. Предизборната кампания неизбежно ще бъде доминирана от Брекзит, отбелязва АП.", "date": "2019.05.09", "title": "Корбин откри кампанията за евровота: Нов референдум може да бъде лечебен процес"}
{"url": "https://news.bg/crime/konstitutsionnite-sadii-shte-talkuvat-delo-za-tsarska-bistritsa.html", "text": "Конституционният съд (КС) за втори път ще се занимава с т.нар. дело за царските имоти - ще разглежда казус, свързан с \", пише \"24 часа\".Конституционните съдии трябва да отговорят на въпроса: \" г. С него като противоконституционен бе определен  от 31 декември 1947 г.\".На 21 март 2019 г. делото \"\" бе спряно във Върховния касационен съд (ВКС). Трима съдии - Маргарита Соколова, Розинела Янчева и Светлана Калинова от Гражданската колегия поискаха тълкуване от Конституционния съд.В искането си те посочиха, че за произнасяне по , трябва да се прецени правната характеристика и последиците от решението на Конституционния съд (КС) от 4 юни 1998 г.Мотивът на магистратите е, че Според едното становище . Според другото - само въз основа на него не може Симеон Сакскобургготски и сестра му да получават имоти.Въпреки нееднозначното тълкуване на 3 април Общото събрание на Гражданската колегия на ВКС отказа да прати питането на трите съдийки в КС.Съдиите сами са отправили питането си към Конституционния съд, което не е в съгласие с друго решение на КС - от 5 април 2005 г. Според него Върховният касационен съд и Върховният административен съд може да се обръщат към КС само чрез общите събрания на колегиите или чрез пленума, а съдебните състави - за противозаконност на отделни закони по повод конкретни дела..В определението си от днес конституционните съдии казват, че е \"\".Докладчик по делото е бил бившият национален омбудсман и настоящ конституционен съдия Константин Пенчев.Пред bTV професорът по конституционно право Пламен Киров определи, че това е пробив в практиката на Конституционния съд. Според него, вече и други конкретни граждански спорове могат да стигнат до конституционните съдии.Въпросът пред съда постави адвокатът на царската фамилия по делата за Царските имоти Валя Гигова. Тя е защитник на фамилията по всички пет дела, водени от държавата, за повторно отнемане на собствеността на Симеон Сакскобургготски.Решението на съда ще има конкретни последици за имотите на Симеон Сакскобургготски.Припомняме, със заповед на столичния кмет Стефан Софиянски през 2001 г. от актовите книги на общината са отписани дворецът \"Врана\" и паркът около него с площ от 800 000 кв. м. Те са предадени във владение на Симеон Сакскобургготски и сестра му Мария Луиза Хробок.На 18 юли 2018 г. Сакскобургготски загуби дело за , които остават във владението на държавата. Съдът обаче приема, че имотът е придобит от интендантството, което е държавна институция и е държавен.Апелативният съд приема, че през 1946 г., когато имението \"Врана\" е било отнето от Сакскобургготски, майка му и сестра му, те всъщност не са били собственици.На 23 август магистратите от Софийския градски съд решиха, че дворецът , а не на българската царска династия.До момента , хижите \"Ситняково\" и \"Саръгьол\". Още не са приключили съдебните спорове за двореца \"Царска Бистрица\" и 16 000 дка рилски гори.Много преди бившият монарх Симеон Сакскобургготски да стане премиер на България (24 юли 2001 г. - 17 август 2005 г.), в интервю за БНТ той заяви, че няма имотни претенции към държавата.", "date": "2019.05.09", "title": "Конституционните съдии ще тълкуват дело за Царска Бистрица"}
{"url": "https://news.bg/health/lekarite-iskat-ot-nzok-po-skapi-klinichni-pateki-v-pediatriyata.html", "text": "Ръководството на Българския лекарски съюз ще поиска мандат от Събора на организацията да преговаря с Националната здравноосигурителна каса за  в педиатрията. Това съобщи за БНР председателят на БЛС д-р Иван Маджаров.\"При педиатрията ниската цена беше за сметка на заплащането на труда на лекарите и медицинските сестри в тези отделения. Така че ние се надяваме процентът, с който успеем да договорим повишение на цените на пътеките, да бъде директно насочено от управителите на лечебни заведения към възнаграждения на самия персонал\", посочи той.Целта на преговорите между БЛС и Здравната каса е да се договори разпределението на 50 млн. лева от резерва на НЗОК.", "date": "2019.05.09", "title": "Лекарите искат от НЗОК по-скъпи клинични пътеки в педиатрията"}
{"url": "https://news.bg/int-economics/fich-bmw-i-daimler-biha-bili-osnovnata-zhertva-ot-targovskata-voyna-s-kitay.html", "text": "BMW и Daimler биха били основната жертва от търговската война с Китай, предупреди рейтинговата агенция \"Фич\".Нейни анализатори посочват, че заплахата идва от възможността Пекин да вдигне вносните мита за автомобилния сектор.\"Фич\" коментира, че макар и рисковете от търговската война между двете най-големи икономики в света да имат \"ограничено влияние върху рейтинга на всички световни производители на автомобили\", те биха могли да \"изострят други структурни тенденции, които да променят индивидуалните кредитни уязвимости на индустрията и производителите\".През последните седмици отново се засили напрежението между САЩ и Китай в търговската им война.", "date": "2019.05.09", "title": "Фич: BMW и Daimler биха били основната жертва от търговската война с Китай"}
{"url": "https://news.bg/world/dzhef-bezos-shte-gradi-baza-na-lunata.html", "text": "Предприемачът милиардер Джеф Безос ще развива мисии до Луната, съобщи АП.Вицепрезидентът на САЩ Майк Пенс вече призова НАСА да построи космическа платформа в лунната орбита и да изпрати американските астронавти на южния полюс на Луната до 2024 г.Това е четири години по-рано от планираното от Белия дом завръщане на Луната.Джеф Безос и Елън Мъск скоро биха могли да бъдат съседи - на Луната.През последните години се засили страстта на двамата милиардеритда притежават космически компании. Елън Мъск мечтаеше за лунните бази и космическото такси със своята компания SpaceX, а сега Безос очевидно планира следващия ход за своята Blue Origin.Този ход може да включва мисии на Луната и разработване на лунен апарат с надеждата да се помогне на САЩ да създаде преден пост на Луната само за следващите пет години, съобщи Ройтерс.", "date": "2019.05.09", "title": "Джеф Безос ще гради база на Луната"}
{"url": "https://news.bg/crime/izdirvat-izbyagal-zatvornik-ot-bobov-dol.html", "text": "Затворник е в неизвестност.От министерството на правосъдието потвърдиха, че арестант от Бобов дол не се е върнал след края на домашен отпуск. Мъжът е обявен за общодържавно издирване.Затворникът е осъден за кражба и до излежаването на присъдата му оставали 10 месеца, информира бТВ.", "date": "2019.05.09", "title": "Издирват избягал затворник от Бобов Дол"}
{"url": "https://news.bg/crime/politsiyata-v-pleven-izdirva-dve-momicheta.html", "text": "Пет екипа на областната дирекция на МВР в Плевен издирват две момичета на 10 и на 11 години, съобщи БНР.Сигналът е подаден от майката на 11-годишното момиче.\"По случая са сформирани и работят 5 екипа на областна дирекция на МВР Плевен. По свидетелски показания децата са забелязани в един от кварталите на Плевен. Всички сили са насочени натам. Продължават оперативно-издирвателните мероприятия в този квартал\", каза директорът на областната дирекция на МВР Красимир Начев.", "date": "2019.05.09", "title": "Полицията в Плевен издирва две момичета"}
