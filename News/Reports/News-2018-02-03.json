{"url": "https://news.bg/world/hilyadi-korsikantsi-na-protest-sreshtu-poseshtenie-na-makron.html", "text": "Хиляди корсиканци участваха в протест днес срещу предстопящото посещение на френския президент Еманюел Макрон, предаде АФП. Около 25 000 души са взели участие в проявата, проведена в столицата Аячо. Това обаче са данни н организаторите и те значително се различават от тези на властите, които съобщават за 6000 участници. Протестът бе организиран от корсиканските националисти, които спечелиха местните избори миналата година и веднага поискаха по-голяма автономия от Париж. Това искане бе отхвърлено, въпреки че централната власт е склонна на редица отстъпки. С днешната демонстрация те считат, че са изпратили ясен сигнал към президента Макрон. Сред въпросите, които корсиканските регионални власти искат сами да решават са корсиканския език, притежаването на имущество и правата на затворниците.На острова живеят около 330 000 души.  Визитата на Макрон ще се проведе следващата седмица. ", "date": "2018.02.03", "title": "Хиляди корсиканци на протест срещу посещение на Макрон "}
{"url": "https://news.bg/society/nov-protest-na-selo-dzherman-sreshtu-depo-za-otpadatsi.html", "text": "Жители на село Джерман протестират срещу депо за отпадъци. В продължение на 7 години местните се борят с намеренията да бъде построено сметище на 400 метра от къщите им, съобщава БНТ.В 12 часа жителите на село Джерман блокират за движение главния път Е-79, който преминава в района на селото. Основните опасения на хората са, че с изграждане на депото в непосредствена близост до къщите им, ще се замърси въздухът, почвата и водата.\"Вече 7-ма година протестираме и ще продължаваме още 7, ако трябва, но се надяваме премиерът на Република България най-сетне да разбере за какво става въпрос, защото през последните години той е манипулиран и лъган от управляващите в Дупница, че тук няма проблем, а проблемът е голям\", коментира Борислав Тасков, председател на инициативен комитет \"Бъдеще за Джерман\".Общината в Дупница обяснява, че няма друг вариант освен този парцел. С него е спечелен проект за европейско финансиране, който ще бъде реализиран. Очаква се реализацията и стартът на изграждането на депото тук да стартира около средата на годината.", "date": "2018.02.03", "title": "Нов протест на село Джерман срещу депо за отпадъци"}
{"url": "https://news.bg/politics/sds-nastoyava-za-obektivno-izuchavane-na-komunisticheskiya-rezhim.html", "text": "Десетки граждани се събраха в почивния ден за заупокойната молитва, с която е почетена паметта на жертвите от комунистическия режим. Тя бе отслужена пред паметника, който се намира в градинката срещу Апелативния съд в Бургас.По традиция нейни организатори са СДС, които дълги години водиха борба за създаване на паметника, както и Съюзът на репресираните от комунизма.  Денят за почит към жертвите е 1-ви февруари, но понеже датата е през работната седмица, Бургас го отбеляза в събота.\"Когато историята на един народ бъде отнета, първото поколение, родило се след това, е тълпа, а второто вече става стадо. Ние не искаме българският народ да бъде стадо. Затова категорично настояване за изучаване на цялата истина\", заявява  членът на НИС на СДС Тошко Иванов. \"Има закон, който признава комунистическия режим за престъпен. Парламентарната асамблея на Европа постави знак за равенство межди фашизма, националсоциализма и комунизма, но все още в България хората се отнасят толерантно към този човеконенавистен строй. Учудваща е за мен толерантността както по отношение на близкото минало, така и към паметниците на тоталитарния режим. Трябва да преминем този етап и да ги сложим в една експозиция, а който иска може да ходи и да им се кланя\", заявява Иванов.Според него и според председателя на Съюза на репресираните в Бургас д-р Андрей Найденов реакцията на БСП с \"шумната\" минута мълчание в Народното събрание на 1-ви февруари е показала обвързаността на БСП към режима.\"Вместо да се отрекат от това престъпно минало, те продължават да го толерират, което е много жалко. Успешните нации са тези, които, макар да са претърпели такива режими, са се отърсили, преживели са катарзис и не изпитват носталгия към тях. Представете си сега в Германия улиците да са окичени със свастики или с хитлеристки символи. Ще го толерират ли това самите германци и изобщо всички? А в момента не само Бургас, а цяла България е изпълнена с комунистически символи\", допълва Иванов.Той споделя, че срещу изграждането на паметника на жертвите на комунизма е имало съпротива 27 години както в Общинския съвет, така и в обществото. А мисията на този паметник е хората, които не знаят къде са гробовете на техните близки, да могат да ги почетат, да запалят свещ и да им поднесат цветя.Според него е крайно време обществото да не се съмнява дали режимът е бил добър или лош.\"Комунистическият режим е обявен за престъпен. Тъй като сме правова държава нека не подлагаме под съмнение добър ли е бил или лош. Истинската българска история трябва да бъде изучавана обективно. Когато историята на един народ бъде отнета, първото поколение, родило се след това, е тълпа, а второто вече става стадо. Ние не искаме българският народ да бъде стадо. Затова категорично настояваме за изучаване на цялата истина и всички да знаят какви са били престъпленията на този режим\", допълва Тошко Иванов.", "date": "2018.02.03", "title": "СДС настоява за обективно изучаване на комунистическия режим"}
{"url": "https://news.bg/world/aktivist-kreshti-sreshtu-sasht-i-nato-na-lektsiya-na-amerikanskiya-poslanik-v-sarbiya.html", "text": "Активист скочи с викове на публична реч на посланика на САЩ в Сърбия, съобщи IBNA. По време на речта на Кайл Скот, която се проведе в университета в Ниш, активист - \"председател на НПО\" - започна да крещи срещу НАТО и САЩ и да хвърля листовки, чиито надписи гласят: \"Не се нуждаем от американска демокрация \",\"Убийци\",\" Косово е Сърбия, а Крим е Русия \".Мъжът похвали руския президент Владимир Путин и поиска от Москва да създадат военни бази в Сърбия.Полицаите бързо отстраниха мъжа от залата.Проведената от посланик Скот реч се отнасяше за \"неразбирането на американската политика в Сърбия\". Лекцията му бе организирана от местния клуб за сръбско-американско приятелство и сътрудничество.Американският дипломат подчерта, че \"неверните митове за Америка, разпространявани от някои таблоиди в Сърбия, са се увеличили до степен, в която сръбският народ е започнал да им вярва\".\"Ако четете таблоидите всеки ден, бихте помислили, че Америка не иска нищо друго освен да навреди на Сърбия, че Америка е враг на Сърбия и иска да създаде хаос в Сърбия и война на Балканите, но всичко това е просто боклук\", изтъкна посланик Скот във Факултета по електронно инженерство в Ниш.Политиката на САЩ е, че Сърбия трябва да бъде стабилна и силна държава, която допринася за стабилността на целия регион, подчерта посланикът.През 2017 г. в свое изявление Скот каза, че информационният таблоиден вестник Informer е \"измет\" и че не се основава на факти, а само на лъжи.По време на речта си посланикът отново акцентира, че даването на дипломатически статут на руско-сръбския хуманитарен център в Ниш ще бъде \"неприемливо\" за неговата страна.Въпросът за този център е проблем за Сърбия от години. Докато Русия изисква дипломатически имунитет, твърдейки, че центърът играе само хуманитарна роля, САЩ смятат, че това е разузнавателна единица.", "date": "2018.02.03", "title": "Активист крещи срещу САЩ и НАТО на лекция на американския посланик в Сърбия"}
{"url": "https://news.bg/bulgaria/silniyat-vyatar-obarna-tir-na-patya-vratsa-mezdra.html", "text": "Силният вятър обърна тежкотоварен автомобил. ТИР-ът се е движел по пътя Враца-Мездра и се обърнал в следствие на силния вятър.Движението по пътя Враца-Мездра се осъществяваше само в едната лента и се регулираше от пътна полиция. В участъка движението беше възстановено малко преди 16:00 часа.Заради бурния вятър по-рано беше ограничено и движението на товарните автомобили над 12 т по път I-1 Ботевград - Монтана.От Агенция \"Пътна инфраструктура\" призовават всички шофьори да се движат щ с повишено внимание и съобразена скорост, поради силния вятър.Припомняме, жълт код за силен вътър е обявен в почти цялата страна. В област Кърджали кодът е оранжев. Поривите на вятъра са до 100 км/ч.", "date": "2018.02.03", "title": "Силният вятър обърна ТИР на пътя Враца-Мездра"}
{"url": "https://news.bg/world/mazh-strelya-po-minuvachi-v-italianskiya-grad-maserata.html", "text": "При стрелба по улиците на италианския град Масерата най-малко шест души бяха ранени, съобщава РИА новости, позовавайки се на италианските медии.Според една от версиите, която цитира вестник La Repubblica, мъжът е стрелял по минувачи от движеща се кола. Вестник Corriere della Sera пише, че скандал между няколко чужденци с \"неевропейски произход\" води до престрелката.Според местните медиите шест души са ранени, четирима от тях са в тежко състояние.Свидетели на престрелката споделиха снимки в социалните мрежи. Според постовете предполагаемият извършител на стрелбата е блокиран на един от централните площади в града.", "date": "2018.02.03", "title": "Мъж стреля по минувачи в италианския град Масерата"}
{"url": "https://news.bg/health/vdovitsa-oprovergava-interpretatsii-na-dokumenti-i-prodalzhava-bitkata-s-mz.html", "text": "С второ отворено писмо до медиите вдовицата на починалия Георги Хрисимов потвърджава решимостта си да доведе докрай битката с институциите у нас, за да не допусне да продължават да умират хора поради чиновническа небрежност и забавяне на документи.В писмото от днес Христина Хрисимова опровергава интерпретациите на предоставено от Министерство на здравеопазването писмо на проф. Клепетко от 30 януари 2018 г. Хрисимова заявява категорично, че никъде в писмото не се посочва, че съпругът й не е годен за трансплантация към юли 2016 г., когато именно се случва забавянето на документите по случая от страна на Комисията за лечение в чужбина /КЛЧ/.Като доказателство тя прилага кореспонденция между нея и проф. Клепетко от същия период, където се изразява готовност за лечение на пациента и няма отказ от страна на специалиста от Виена да приеме Георги Хрисимов за лечение.Очевидно е, че Министерство на здравеопазването се опитва за пореден път да заблуди гражданите и да прехвърли цялата отговорност на пациента, като инициира подобни запитвания до Виенската клиника, вместо да впрегне усилията си в подобряване работата на КЛЧ и своите служители, заявява Христина Хрисимова и посочва:Единственото, което доказва това писмо на проф. Клепетко е, че Министерство на здравеопазването може да получи всякакъв отговор, становище или каквато друга информация им е необходима в рамките на ЕДИН ДЕН и няма абсолютно никаква причина преписката на съпруга ми да се бави ЧЕТИРИ МЕСЕЦА!Припомняме, в началото на седмицата с писмо до медиите Хрисимова информира, че съди Министерството на здравеопазването за незаконосъобразни действия, бездействие и неоснователно бавене на процедурата по одобрение, които са довели до невъзможността съпругът й да дочака трансплантацията. Стойността на иска е 500 000 лв.Писмото на Христина Хрисимова предизвика спешната реакция на МЗ, като, че работата на Комисията за лечение в чужбина вече се проверява обстойно и е разпоредена проверка и по конкретния случай.В писмото си Христина Хрисимова разказва с подробности как на всяка стъпка от процедурата по кандидатстване към Комисията за лечение в чужбина към Министерството на здравеопазването има забавяния в сроковете и протакане, които в крайна сметка отнемат надеждата на съпруга й за живот.\"Искам МЗ да понесе реална отговорност за действията и бездействията си! Искам членовете на комисията да понесат публична, морална, \"професионална\" отговорност! Искам всички те да запомнят името на съпруга ми - Георги Хрисимов! Искам да ги осъдя, за да знаят, че смъртта на съпруга ми им е струвала 2 пъти повече от лечението му, което не позволиха да се случи! Искам да знаят, че за мен, независимо от решението на съда, те са причината за смъртта на съпруга ми!\"- пише към края на писмото си с главни букви Христина Хрисимова.Тя посочва и имената на виновните според нея: - членовете на комисията и тогавашните министър и зам.-министър на здравеопазването: д-р Ивелина Георгиева, проф. Николай Габровски, проф. Георги Михайлов, доц. Костадин Ангелов, д-р Мария Гичева, Стела Здравкова, проф. Любомир Спасов; и Петър Москов и Ваньо Шарков.", "date": "2018.02.03", "title": "Вдовица опровергава интерпретации на документи и продължава битката с МЗ"}
{"url": "https://news.bg/int-politics/rusiya-yadrenata-doktrina-na-sasht-i-studenata-voyna.html", "text": "САЩ не възнамеряват да изоставят ядрените оръжия, особено в условията на \"руската модернизация на ядрения потенциал\". Това бе обявено в петък, с публикуваната нова ядрена доктрина на Съединените щати, съобщава ТАСС\"Ядрените оръжия играят и ще продължават да играят ключова роля за възпиране на ядрена атака и предотвратяване на мащабни военни операции с конвенционални оръжия между ядрени сили в обозримо бъдеще\", отбелязва към предговора на документа, Джеймс Матис.Според него, \"никой американски президент не смята да използва ядрено оръжие, освен в екстремни случаи, за да защити нашите жизнени интереси и интересите на съюзниците. Нашата цел е да убедим противниците си, че няма да спечелят нищо и ще загубят всичко, ако използват ядрено оръжие\", добави Матис.Ядрената доктрина на страната се обновява на първо място \"заради действията на Русия.\" Макар че сред страните, които представляват \"ядрена заплаха\" за Съединените щати и техните съюзници включени в документа от 75 страници са и Китай, Иран и Северна Корея.Експерти на Пентагона, след консултации с Държавния департамент и Министерството на енергетиката, са анализирали ролята на ядрените оръжия в света днес, положението на международната сцена, количеството и състава на ядрените сили, необходими за осъществяване на политиката на страната. Стратегията е предназначена за период от 5 до 10 години. Предишната доктрина е одобрена от президента Барак Обама през 2010 г.\"През последното десетилетие, въпреки че САЩ се опитва да намали ролята и арсенала от ядрени оръжия, други ядрени сили засилват своя арсенал, засилват стойността на ядрените оръжия в своята политика за сигурност, както и в някои случаи, продължават да развиват нови ядрени способности и да заплашват други нации. Предишните американски администрации се въздържаха от необходимата модернизация на ядрените оръжия, инфраструктурата и системи. Ядрената доктрина от 2018 г. има за цел да се справи с тези предизвикателства\", коментира Тръмп.Според него актуализираната стратегия има за цел \"да направи използването на ядрени оръжия по-малко вероятно. Това засилва ядреното възпиране, то подчертава нашата ангажираност за контрола над въоръженията и неразпространението на ядрените оръжия, поддържа мораториум върху ядрените опити, и се ангажира с предотвратяването на ядрен тероризъм\", обяснява американският президент.Русия е стратегически съперникКакто е посочено от авторите на документа, \"Съединените щати нямат желание да третират като враг Русия или Китай и търсят стабилна връзка и с двете страни. Очакваме с нетърпение да възникнат условия, които отново ще позволят на Съединените щати да създадат мирно и конструктивно взаимодействие с Русия\", подчертава доктрината.В същото време, Матис коментира, че Русия е разработила военна стратегия, която включва \"ядрена ескалация\" за изпълнение на поставени свои задачи. \"Това развитие, заедно с анексирането на Крим и ядрени заплахи за нашите съюзници, отбелязват завръщането на Русия по нейно собствено желание в конкуренция с великите сили\", допълва той.Според изготвилите доктрината, \"най-големият проблем е политиката, стратегията и доктрината за национална сигурност на Русия, включително акцент върху заплахата от ограничен ядрена ескалация, както и продължаване на разработването и внедряването на нарастваща гама от различни ядрени оръжия\".\"Москва заплашва с ограничено превантивно използване на ядрено оръжие, което предполага погрешно очакване, че ядрената заплаха или ограниченото използване (на ядрени оръжия) ще парализират САЩ и НАТО и по този начин ще се приключи (потенциален) конфликт при условия, благоприятни за Русия. Някои в САЩ го наричат ​​Руска доктрина \"ескалация за деескалация\". Деескалацията в този смисъл произтича от погрешното допускане за западна капитулация с благоприятни за Москва условия\", се цитира от документа.Съединените щати трябва да гарантират, че \"руските лидери няма да се ръководят от идеята за превантивно ограничено използване на ядрени оръжия - или регионално или срещу САЩ. Русия трябва да разбере, че използването на ядрени оръжия на първо място, макар да са ограничени, няма да постигнат целите им, коренно променят характера на конфликта и ще доведат до непредвидими загуби за Москва\", се посочва в доктрината.Авторите на документа припомнят, че САЩ и Русия \"в миналото са поддържали стратегическия диалог, за да не излизат извън контрол рисковете в областта на ядрената сфера, но през последните години конструктивното взаимодействие е намалял значително\".В същото време те твърдят, че Русия има \"значителни преимущества\" пред Съединените щати и техните съюзници в производството на стратегически и тактически ядрени оръжия, активно модернизират ядрения си арсенал и създават усещане за \"нови ядрени бойни глави и ракети\". По-специално, е записана в документа, че Русия развива \"най-малко две\" междуконтинентални балистични ракети, свръхзвуков ядрена бойна глава, \"ново междуконтинентално подводно ядрено автономно торпедо\" и разработване на нов изтребител за своята противоракетна отбранителна система.Взаимни ибвинения и отказ за преговориДоктрината гласи, че Москва отхвърля предложения на САЩ за нови преговори за съкращения на ядрените оръжия. \"Русия отхвърля усилията на САЩ да гарантират нов договор за намаляване на стратегическите нападателни оръжия, последван от нов кръг от съкращения (на арсеналите на Москва и Вашингтон) чрез преговори, както и за намаляване на нестратегическите ядрени сили\", пишат авторите на документа.На брифинг, американският помощник държавен секретар по контрола на въоръженията, проверката и инспекцията на споразумения Анита Фрид подчертава, че Съединените щати \"са отворени за потенциала на контрол над въоръженията и в бъдеще, но се нуждаем от подходящи условия за сигурност и желанието на един партньор да направи стъпки, които досега не е\".Заплахи от други държави\"Китай също модернизира и разширява вече значително своите ядрени сили. Освен това, Китай модернизира и конвенционалните си оръжия, оспорва на традиционното военно превъзходство на САЩ в западната част на Тихия океан\", коментира Матис.\"Ядрената провокация на Северна Корея заплашва мира в региона и в целия свят, въпреки единодушното осъждане от ООН. Активната програма на Северна Корея да разработи ядрено оръжие и балистични ракети, предполага възможност за приложение на ядрени оръжия, превантивно от страна на КНДР\", посочва документа.\"Нашата стратегия за ядрено задържане на Северна Корея показва ясно, че последствията от ядрен удар към САЩ или техни съюзници ще бъдат опустошителни за режима на Ким Чен-ун. Не съществува сценарий, при който може да се предположи, че режимът на Ким Чен-ун ще бъде в състояние да използва ядрени оръжия и след това да оцелее\", подчертават авторите на доктрината.Що се отнася до Иран, според Пентагона, Техеран, докато \"дори и съгласявайки се да ограничи ядрената си програма, все още \"запазва технологичните си възможности за разработване на ядрени оръжия в рамките на една година, ако правителството им реши\". \"Деиствията на много от ограниченията определени с ядреното соразуение, ще изтекат 2031 г., което намалява времето, през което Иран може да произведе ядрен материал в количества нужнии за създаване ядрено оръжие\", се съобщава в документа.Според изготвилите доктрината, Иран \"продължава да инвестира в най-големите програми за балистични ракети в Близкия изток и може в бъдеще да заплашва с \"използването на тези ракети, с монтирани на тях ядрени бойни глави\", ако създадат такива бойни глави\"Употребата на ядрени оръжияАдминистрацията на Тръмп не изключва използването на ядрени оръжия в случай на ядрена атака срещу Съединените щати, каза първият заместник-министър на отбраната Патрик Шанан.Самият документ коментира, че Вашингтон \"ще обмисли възможността за използване на ядрени оръжия само при спешни обстоятелства, за да защити жизнените интереси на САЩ, съюзниците и партньорите\". В същото време се уточнява, че \"извънредните обстоятелства могат да включват значими стратегически атаки, които не са ядрени\". Към тях се отнасят, \"нападения срещу цивилни граждани или инфраструктура на САЩ, нейните съюзници и партньори, нападения срещу американските ядрени сили и техните съюзници, техните командни и контролни структури и системите им за ранно предупреждение (за ракетна атака).\"Доктрината посочва, че концепцията на САЩ за \"неядрена атака\" включва използването на потенциалени химически и биологични оръжия, както и \"кибер атаки\" от страна на техния противник.\"Съединените щати няма да използва ядрено оръжие или да заплашват да използват ядрено оръжие срещу неядрени държави, които са членове на Договора за неразпространение на ядреното оръжие и да изпълняват своите задължения в областта на неразпространението на ядрено оръжие\", допълват авторите на доктрината.Те също така твърдят, че към днешна дата немогат да се ангажират с идеята да не използват превантивен удар с ядрени оръжия. \"Американската политика оставя определена двусмисленост относно точните обстоятелства, които биха могли да доведат до американски ядрен отговор\", се казва в документа.Според местни анализатори, условията за използване на ядрени оръжия, които се съдържат в новата доктрина, са идентични с тези, които се споменават в документ от 2010 г., с изключение на \"кибератаки\".Ядрената триадаДокументът отново потвърждава \"значението на запазването на ядрената триада\" на страната и стратегическите и сили - междуконтинентални балистични ракети-МБР, тактически бомбардировачи-ТБ и тактически ядрени подводници. \"Неспазването на някой от компонентите на триадата ще улеснени значително плана на потенциалния враг да атакува и да позволи на врага да концентрира ресурсите и внимание към унищожаване на останалите два компонента. Ние ще се запази съществуващата система, докато не се реализират програми за тяхното заместване\", отбелязват изготвящите документа.Забележката на Държавния департамент гласи, че в американския арсенал има 399 оперативно разположени междуконтинентални балистични ракети-МБР, а в резерв има още 281 ракети. Американският флот разполага с 212 Trident II - БРПЛ, с които са въоръжени стратегическите ядрени подводници и 215 Trident II в резерв. Пентагонът споменава и 49 тежки бомбардировачи - 11 B-2 и 38 B-52. Други девет B-2 и осем B-52 са в резерв.Матис заявява, че Съединените щати е необходимо през следващите 10-те години, да увеличат повече от два пъти разходите за ядрено оръжие - поддържане на бойна готовност на съществуващите системи и разработване на нови такива.Според оценките на Бюрото по бюджет на САЩ, модернизацията и обезпечението на ядрените оръжия ще струват 1,2 трилиона долара през следващите 30 години.Пентагона очаква да замени всички налични подводници от класа на \"Охайо\", оборудвани с ракети Trident II. Сега има 14 от тях, а най-старата е пуснат през 1983 г. В допълнение, Военновъздушните сили възнамеряват да закупят бомбардировач B-21, който е в процес на разработване, и се очаква всеки да струва около 550 млн. Долара.Планирано е също така да се заменят МБР Minuteman III, които са на въоръжение почти 50 години. Бюджетни анализатори предполагат, че новите подводница ще струват около 313 милиарда долара, новите МБР - 149 милиарда долара, а за бомбардировачи около 266 милиарда долара. Още 44 милиарда долара са предвидени в за развитие на други оръжейни системи.Препоръки за нови бойни главиДокументът очертава, както посочва Шанахан, препоръки \"за укрепване на потенциала за ядрено възпиране\". Става въпрос за планове за намаляване на капацитета на наличните ядрени бойни глави за балистични ракети на подводници, както и развитието на крилати ядрени ракети за морско базиране.От гледна точка на стратезите на Пентагона такава крилата ракета ще позволи на САЩ да осигурят \"не-стратегическо (ядрен) регионално присъствие\".Според доктрината за развитие, създаването им не нарушава разпоредбите на Договора за среден обхват между руско-американските ядрени сили. Освен това тази ракета, отбелязана в документа, ще се превърне в една от формите на реакцията на САЩ срещу \"нарушения на Русия\" във връзка с Договора за ракети със среден обхват.\"Ако Русия се върне към спазване на Договора, намали своя стратегически ядрен арсенал и коригира други форми на своето дестабилизиращо поведение, то САЩ може да преразгледа плановете си за създаване на нови ядрени морско базирани крилати ракети\", уточнява доктрината.\"Нито една от тези препоръки няма да изисква създаването на нови ядрени бойни глави и няма да разширяваме нашия ядрен арсенал\", уверява Шанахан.Американски ядрен чадърДоктрината също така гласи, че под \"ядрения чадър\" на Съединените щати в момента има над 30 съюзнически страни. \"За да се защитят страните от НАТО, САЩ има стратегически ядрени сили и ядрени оръжия разположени в Европа. Структурата на нашите съюзи в Азия е различен от това, което имаме в Европа. В Азия имаме серия от двустранни споразумения... Съединените щати изтеглиха всичките си ядрени оръжия от Азия и разчитат на ядрените си възпиращи способности\".Пентагонът е извел ядрените си оръжия от територията на Южна Корея през 1991 г. Американски ядрен \"чадър\" над съюзниците са извършва от стратегически подводници, разположени в Тихия океан, както и от МРБ и ТБ, базирани в САЩ.Според директора на програмата за ядрена информация на Федерацията на американските учени, Ханс Кристенсен, САЩ разполагат с около 180 тактически ядрени бойни глави в пет страни: Белгия, Германия, Холандия, Италия и Турция.Каква реакция се очаква в МоскваКакто посочва Фрид по време на брифинга, Съединените щати са информирали Русия за съдържанието на доктрината преди нейното публикуване, както и Китай.На въпрос към един от водещите разработчици на документа, заместник-помощник секретарят на отбраната за ядрената и ракетната отбраната Робърт Суфера - каква според него, ще е реакцията на новата доктрина от страна на Москва, той отговаря: \"Не знам, сигурен съм, че няма да реагират положително\".", "date": "2018.02.03", "title": "Русия, ядрената доктрина на САЩ и Студената война"}
{"url": "https://news.bg/bulgaria/silniyat-vyatar-sabori-pokriva-na-malkiya-tsum-v-stolitsata.html", "text": "Силният и бурен вятър нанесе щети в цялата страна. В групата във Фейсбук \"Видяно в София\" граждани публикуваха снимки на пораженията от вятъра.Вятърът събори покрива на малкия ЦУМ, който се намира на пешеходната ул. \"Пиротска\" в центъра на столицата.Към момента няма информация за пострадали, а екипи са на място, за да разчистят улицата.В групата през днешния ден са публикувани и други снимки от пораженията, които нанася силният вятър. Скършено дърво препречва едното платно на улица до \"Площад на авиацията\", като създава проблеми при преминаване на автомобили.В кв. \"Студентски град\" пък светофарна уредба е паднала в кофа за боклук.Освен в София силните ветрове нанесоха поражение и във Враца. Кметът на Враца Калин Каменов в своя публикация във Фейсбук призовава жителите на града да ограничат излизането навън и да преустановят движението с лични автомобили на територията на цялата община.\"Всички екипи на пожарната, полицията, Гражданска защита и БКС работят за справяне с десетките материални щети. Силата на вятъра в града достигна 115,2 км. в час.\", пише Каменов в поста си.В града е свикан и кризисен щаб, който заседава в момента.Припомняме, днес в почти цялата страна е обявен жълт код за силен вятър. В област Кърджали кодът дори е оранжев.", "date": "2018.02.03", "title": "Силният вятър събори покрива на малкия ЦУМ в столицата"}
{"url": "https://news.bg/crime/arestuvaha-tineydzhar-prebil-46-godishna-zhena.html", "text": "Криминалисти от Кюстендил и Дупница задържаха 15-годишно момче за побой на 46-годишна жена. Криминалистите стигат до тинейджъра, работейки по горещи следи.Снощи около 22:30 часа в полицията в Дупница е получен сигнал за 46-годишна жена, която лежала в дома си в безпомощно състояние.Пристигналите на адреса полицейски и медицински екипи установили множество наранявания в областта на главата на жената, нанесени включително и с нож. Жената веднага била откарана в близа болница.При огледа на място е установено, че нападателят е нахлул с взлом в дома на жената и е избягал с дамската й чанта.В хода на разследването е задържан 15-годишен младеж от Дупница. Той е разпитан пред съдия и с постановление на прокуратурата мярката му за задържане е удължена до 72 часа. При процесуално-следствени действия са открити ножът и чантата на потърпевшата.По случая е образувано досъдебно производство, работата по него продължава под наблюдението на прокуратурата.", "date": "2018.02.03", "title": "Арестуваха тинейджър, пребил 46-годишна жена"}
{"url": "https://news.bg/politics/bsp-se-pita-koy-plashta-garantsiyata-na-kmeta-na-septemvri.html", "text": "Кой плаща гаранцията от 250 000 лв. на кмета на Септември? Това пита народният представител от \"БСП за България\" Славчо Велков по време на пресконференция в гр. Септември. По думите му има симбиоза между власт и бизнес.\"Вследствие на това, което се случва, се създава впечатление, че държавата се управлява от една добре смазана корупционна машина\", изтъкна той.Той припомни и други проблеми в общината. \"С пистолета на един общински председател бе убит човек и веднага бе вменена вина на едно 6 годишно дете. Когато жителите на Варвара преграждаха пътя и протестираха, нямаше такава реакция. И аз се надявам специализираната прокуратура да не спре дотук в област Пазарджик\", каза Велков и допълни, че това се случва в цялата държава.Атанас Зефиров от ИБ на БСП пък се зачуди защо и как този кмет се е сдобил с документ на ДАНС. \"Кметът на гр. Септември трябва да бъде отстранен от работа\", категоричен е социалистът. \"Заявяваме ясното ни и категорично намерение да водим до успешен край борбата с паралелната държава\", отсече Зефиров.В срещата участие взе и депутатът БСП за България Йордан Младенов. Той каза, че у кмета на Септември е намерено тефтерче, в което е описана всяка една обществена поръчка. \"Това не дава ли чувството за безнаказаност. Не се ли е притеснявал, че може да бъде проверяван, за да си води чинно счетоводни доказателства? Срещу този кмет се води и друго дело - за укриване на данъци, в особено големи размери\", обясни Младенов.", "date": "2018.02.03", "title": "БСП се пита кой плаща гаранцията на кмета на Септември"}
{"url": "https://news.bg/world/italiya-zadarzha-mazh-sled-strelbata-po-migranti.html", "text": "Италианската полиция задържа мъж след стрелбата по мигранти по-рано днес, предаде BBC. Това е 28-годишният италианец Лука Траини, известен с пристрастията си към \"Северна лига\" и крайнодясна идеология. Той е местен жител. Не е оказал съпротива при ареста. При задържането му, мъжът е носел увит около врата си националния флаг и е направил фашистки знаци. Медиите разпространиха и снимка на мъжа. Припомняме, че най-малко шестима души бяха ранени след нападение срещу неевропейски мигранти. Един от пострадалите е в тежко състояние. Това се случва дни, след като бе разкрито жестоко убийство на италианка, извършено от нигерийски мигрант. Деянието разгневи обществеността, която попита защо такъв човек е бил допуснат в страната. На 4 март, страната провежда избори, а мигрантската криза ще е една от основните теми в предизборните дебати. Италия е една от най-тежко засегнатите от проблема европейски държави, в която всяка година пристигат стотици хиляди бежанци, основно от Африка. ", "date": "2018.02.03", "title": "Италия задържа мъж след стрелбата по мигранти "}
{"url": "https://news.bg/bulgaria/svetiyat-sinod-utvardi-izborite-za-vidinski-mitropolit.html", "text": "Изборите за нов Видински митрополит бяха признати за легитимни от Светият Синод на Българската православна църква, съобщава БГНЕС.Новият митрополит на Видин ще бъде избран утре измежду двамата кандидати.Епархийските делегати излъчиха двама кандидати на състоялите се на 28 януари избори. Техни Преосвещенства Драговитийски епископ Даниил и Мелнишки епископ Герасим получиха повече от половината от гласовете на избирателите.Изборът им бе признат за легитимен от БПЦ. Като неприемливи Църквата определи опитите на някои среди да упражняват натиск и да отправят противоуставни искания и претенции.По време на заседанието на Светия синод пред сградата се бяха събрали граждани на молитвено бдение.Каноничния избор ще се проведе на 4 февруари в параклиса \"Св. цар Борис - Покръстител\" в Синодалната палата.", "date": "2018.02.03", "title": "Светият синод утвърди изборите за Видински митрополит"}
{"url": "https://news.bg/bulgaria/dvama-raneni-i-80-signala-za-shteti-sled-buryata-samo-v-sofiyska-i-vrachanska-oblasti.html", "text": "Най-малко двама души са пострадали заради бурята днес. Две жени са били приети в \"Пирогов\", след като мазилка е паднала върху тях в столицата, предаде БНТ. Близо 80 сигнала са били подадени днес до 16 часа за щети заради бурния вятър в Софийска и Врачанска области.Повечето от тях са за паднали клони и дървета. Припомняме, че по-рано бе съобщено за паднал покрив на столичната улица \"Пиротска\" и обърнат ТИР на пътя Враца-Мездра. Това показват данните на ГД \"Пожарна безопасност и защита на населението\", съобщават от пресцентъра на МВР. От ГДПБЗН припомнят основните правила за безопасност при такива обстоятелства:- Ако сте в къщи, при възникване на смерч или необичайно силен вятър, изключете тока, водата и газта, затворете плътно вратите и прозорците;- Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи;- Ако сте далеч от дома си, влезте в обществена сграда, подлез, потърсете сигурен подслон.- Ако сте на път, спрете автомобила на открито място, далеч от електропроводи, дървета и от надвиснали скални маси. Потърсете подслон!- Ако сте на полето или в планината, потърсете ниски места до отминаване на опасността.Работи се по отстраняване на щети. Очаква се и утре опасно време. В четири области на страната е обявен жълт код. ", "date": "2018.02.03", "title": "Двама ранени и 80 сигнала за щети след бурята само в Софийска и Врачанска области "}
{"url": "https://news.bg/world/11-zaginali-i-13-raneni-pri-atentat-v-pakistan.html", "text": "Най-малко 11 души са загинали, а 13 други са били ранени при атентат в Пакистан, предаде \"Ройтерс\".Самоубийственият акт на насилие е бил извършен край военна база в северната част на страната. Жертвите и пострадалите са военни. В изявление на армията се казва, че те са играели волейбол, когато е била извършена атаката. Премиерът Шахид Абаси е осъдил атентата. Районът преди е бил под контрола на талибаните. Те са поели и отговорност за атаката, която обясняват като отмъщение. В съобщението бойците се заканват да последват още атаки. Джихадистите са били изтласкани през 2009 година. Около 2000 бойци на групировката са били прогонени. ", "date": "2018.02.03", "title": "11 загинали и 13 ранени при атентат в Пакистан "}
{"url": "https://news.bg/weather/zhalt-kod-v-4-oblasti-za-valezhi-i-buren-vyatar-v-nedelya.html", "text": "Жълт код за валежи бурен вятър е обявен в 4 области на страната за неделя. Това съобщават от НИМХ на БАН. Той е в сила за областите Бургас, Кърджали, Сливен и Хасково. Ще има значителни валежи от дъжд, сумарно за денонощието 20-25 л/кв.м. В сутрешните часове ще продължи да духа силен южен вятър с пулсации до 24-25 м/сек, с тенденция към отслабване.Максималните температури ще са между 7 и 14 градуса. Атмосферното налягане ще се понижава, но ще остане по-високо от средното за месеца. Припомняме, че заради опасното време днес бяха подадени стотици сигнали за паднали покриви, откъртени клони и други в цялата страна. ", "date": "2018.02.03", "title": "Жълт код в 4 области за валежи и бурен вятър в неделя "}
{"url": "https://news.bg/world/siriya-otricha-da-e-otgovorna-za-himicheski-ataki.html", "text": "Сирийските власти отрекоха американските обвинения, че са отговорни за проведени химически атаки, при които пострадаха цивилни, предаде \"Ройтерс\".Последната такава атака е била проведена в анклава Източна Гута, в близост до столицата Дамаск, под контрола на бунтовници. Според режима, обвиненията са безпочвени и лъжливи. В петък, американският министър на отбраната Джим Матис обвини Дамаск, че са използвали хлор. През януари, САЩ остро разкритикуваха Русия за неуспеха ѝ да контролира съюзника си - сирийския президент Башар Асад, след появили се по-рано днес информации за нова атака с химически оръжия от страна на сирийския режим.Правозащитни организации твърдят, че 21 души, включително деца, са пострадали, като са имали затруднения с дишането след предполагаема химическа атака срещу обсаден анклав край столицата Дамаск, контролиран от бунтовниците.", "date": "2018.02.03", "title": "Сирия отрича да е отговорна за химически атаки "}
{"url": "https://news.bg/bulgaria/chetiri-koli-se-udariha-na-tsarigradsko-shose-v-sofiya.html", "text": "Верижна катастрофа затрудни движението по \"Цариградско шосе\" в София. Инцидентът е станал на моста на 4 км. в посока Пловдив, съобщи зрител на bTV, който ни изпрати снимки от мястото.Ударили са се 4 коли. Според очевидци няма пострадали.", "date": "2018.02.03", "title": "Четири коли се удариха на \"Цариградско шосе\" в София"}
{"url": "https://news.bg/world/sasht-udari-hizbula-s-novi-sanktsii.html", "text": " САЩ обявиха нови санкции, насочени срещу финансовата мрежа на ливанското шиитско движение Хизбула, предаде АП.Наказателни мерки са били наложени на шестима души и седем компании. Според американският финансов министър Стивън Мнучин, Хизбула е \"главната подставена групировка на Иран, използвана за подкопаване на легитимните арабски правителства в Близкия изток.", "date": "2018.02.03", "title": "САЩ удари Хизбула с нови санкции"}
{"url": "https://news.bg/world/gaza-obstrelya-izrael.html", "text": "Газа обстреля Израел с ракета, съобщава в. \"Аарец\".Въздушна тревога е било обявено за района на Шаар ха-Негев.Няма данни за жертви и разрушения.Газа възобнови обстрела с ракети, след като президентът на САЩ Доналд Тръмп призна Йерусалим за столица на Израел.", "date": "2018.02.03", "title": "Газа обстреля Израел"}
{"url": "https://news.bg/world/phenyan-e-spechelil-usd200-mln.html", "text": "Северна Корея е спечелила близо $200 милиона през 2017 г., предаде Ройтерс.Агенцията отбелязва, че парите са спечелени чрез нарушение на международните санкции.Част от сумата е дошла от продажбата на оръжия за Сирия и Мианма. Това се посочва в поверителен доклад на независими експерти, изготвен по поръчка на ООН.Международната организация наложи санкции заради ядрените амбиции на комунистическия режим.", "date": "2018.02.03", "title": "Пхенян е спечелил $200 млн."}
{"url": "https://news.bg/world/pentagonat-nyama-da-prashta-novi-voyski-v-afganistan.html", "text": "САЩ нямат намерение да изпращат допълнителен военен контингент в Афганистан. Това заяви в петък американският министър на отбраната Джеймс Матис, цитиран от АП.Преди това вестник \"Вашингтон поуст\", позовавайки се на източници в армията на САЩ съобщи, че Съединените щати планират да изпратят допълнителни войски в Афганистан, наброяващи 1000 военни.Те трябва да се противопоставят на засилена дейност на талибаните.Войната на САЩ в Афганистан струва $680 млрд.На 1 август американският президент Доналд Тръмп обяви нова американска стратегия за Южна Азия, която предвижда засилен сценарий за решаване на афганистанския проблем. Отсега нататък, Вашингтон няма да докладват за броя на войниците си в страната и планира да обяви в началото или в края на военните операции, американските сили ще бъдат концентрирани там в борбата срещу тероризма.", "date": "2018.02.03", "title": "Пентагонът няма да праща нови войски в Афганистан"}
{"url": "https://news.bg/world/nikolas-maduro-be-izdignat-za-nov-mandat.html", "text": "Управляващата във Венецуела социалистическа партия издигна Николас Мадуро за неин кандидат за президент на предсрочните президентски избори, предаде АП.Популярността на Мадуро в последно време се увеличи леко. Но все пак 70 процента от венецуелците са недоволни от него заради ширещата се хиперинфлация в страната.Във Венецуела има и недостиг на храни и медикаменти.Изборите за президент се очаква да се проведат на 30 април.", "date": "2018.02.03", "title": "Николас Мадуро бе издигнат за нов мандат"}
{"url": "https://news.bg/world/sasht-pravyat-bombardirovach-b-21-raider.html", "text": "Бомбардировач от ново поколение B-21 Raider ще се появи в САЩ, съобщава АП.Агенцията отбелязва, че неговата разработка е част от новата ядрена доктрина на страната.Предвижда се в рамките на тази програма самолетите да бъдат оборудвани така, че да могат да носят и ядрени оръжия.В момента САЩ имат 14 подводници от типа \"Охайо\" с балистични ракети. Те ще останат на въоръжение, докато не бъдат заменени от подводници тип \"Колумбия\".Предвижда се САЩ да имат нова наземна система за стратегическо възпиране.", "date": "2018.02.03", "title": "САЩ правят бомбардировач B-21 Raider"}
{"url": "https://news.bg/world/obviniha-orazheen-targovets.html", "text": "Обвиниха оръжейния търговец от Аризона Дъглас Хейг, че е продал бронебойни патрони на Стивън Падок. На 1 октомври 2017 г. той окървави музикален фестивал в Лос Анджелис, предаде АП.Агенцията разкрива, че Дъглас Хейг е произвел и продал въпросните патрони без да има необходимия лиценз. Властите стигнали до оръжейния търговец, след като открили негови отпечатъци на гилзите.На 1 октомври Стивън Падок откри стрелба по музикален фестивал от хотелската си стая. Той уби 58 души, а над 500 бяха ранени.", "date": "2018.02.03", "title": "Обвиниха оръжеен търговец"}
{"url": "https://news.bg/world/rusnatsi-s-rekord-v-otkritiya-kosmos.html", "text": "Двама руски космонавти поставиха рекорд в открития космос, предаде РИА Новости.Агенцията се позовава на информация от Центъра за управление на полетите.Космонавтите Александър Мисуркин и Антон Шкаплеров имали задача за ремонт по антената на Международната космическа станция (МКС).Монтажът се забавил повече от предвиденото и те прекарали МКС шест минути повече в открития космос спрямо досегашното постижение, което е 8 часа и 7 минути.Работа извън МКС е опасна заради космическата радиация и графикът е разчетен до минути.Световният рекорд за продължителността на работа в космическото пространство е 8 часа 56 минути и принадлежи на американските астронавти Джеймс Вос и Сюзън Хелмс.", "date": "2018.02.03", "title": "Руснаци с рекорд в открития космос"}
{"url": "https://news.bg/world/gaf-ili-signal-kam-es.html", "text": "Гаф или ясен сигнал към ЕС се спори в социалните медии на Румъния. Дискусията избухна около новата обща снимка на правителството.Наблюдателни читатели забелязаха, че министрите са се снимали на фона на румънското знаме. Досега всички снимки са правени на фона на румънското и европейското знаме.Все пак някои потребители смятат, че става дума за протоколен гаф, а не за ясно послание към Брюксел.", "date": "2018.02.03", "title": "Гаф или сигнал към ЕС"}
{"url": "https://news.bg/world/strana-s-rekordna-inflatsiya-prez-2018-g.html", "text": "Страната с рекордна инфлация през 2018 г. ще е Венецуела, предаде АП.Агенцията се позовава на прогноза на Международния валутен фонд (МВФ). Според нея хиперинфлация от 13000% ще удари Венецуела.Сривът на петрола допълнително утежни финансите на латиноамериканската страна. В страната има и недостиг на храни и медикаменти.", "date": "2018.02.03", "title": "Страна с рекордна инфлация през 2018 г."}
{"url": "https://news.bg/health/gripnata-epidemiya-za-sofiya-grad-kyustendil-i-pazardzhik-se-otmenya.html", "text": "Грипната епидемия в областите София-град, Кюстендил и Пазарджик се отменя от днес, 3 февруари, съобщиха от Министерството на здравеопазването.На територията на трите области се отменя забраната за провеждане на детските и женските консултации, свижданията в лечебните заведения за болнична помощ и поставянето на имунизации.Регионалната здравна инспекция-Разград обявява грипна епидемия на територията на област Разград от 2 февруари, с всички произтичащи от това противоепидемични мерки.", "date": "2018.02.03", "title": "Грипната епидемия за София-град, Кюстендил и Пазарджик се отменя"}
{"url": "https://news.bg/weather/zhalt-kod-za-silen-vyatar.html", "text": "Днес времето ще е динамично. Облачността ще е по-често значителна и главно в планинските райони ще има валежи. Ще духа южен вятър, ще е поривист и в районите, северно от планините временно ще се усилва до бурен. Остава топло за февруари с максимални температури - между 13° и 18°, малко по-ниски в крайните северозападни райони.Това съобщават от НИМХ към БАН.Атмосферното налягане е по-ниско от средното за февруари и ще продължи да се понижава.Над планините ще преобладава облачно време с превалявания от дъжд, над 2200 метра - от сняг. Ще е ветровито, със силен по билата - бурен югозападен вятър. Температурите ще се повишат и максималната на височина 1200 метра ще е около 11°, на 2000 метра - около 4°.Над Черноморието облачността ще е значителна, почти без валежи. Ще духа силен юг-югозападен вятър. Максималната температура на въздуха ще е 13-16°. Температурата на морската вода е 6-7°. Вълнението на морето ще бъде предимно 3 бала.", "date": "2018.02.03", "title": "Жълт код за силен вятър"}
{"url": "https://news.bg/society/premestiha-tri-detsa-ot-dom-hrizantema-v-gabrovo.html", "text": "Един младеж и две деца с увреждания от центъра за настаняване от семеен тип в Габрово са преместени в други два центъра в града, съобщава БНТ. Те са лежащо болни и имат нужда от медицинска грижа, която няма как да получат в \"Хризантема\"., след разпространените кадри на насилие.Двама младежи и пет деца остават в дома, а за тях се грижат служители, командировани от други градове на страната. Припомняме, кметът на Габрово Таня Христова прие оставката на Директора на дирекция \"Образование и социални дейности\" в Община Габрово Даниела Василева.Припомняме, по случая бе . Полицията продължава работата си. В срок от един месец резултатите от проверката ще бъдат ясни.Припомняме,  в Габрово, станаха публично известни през януари 2018 г.", "date": "2018.02.03", "title": "Преместиха три деца от дом \"Хризантема\" в Габрово"}
{"url": "https://news.bg/int-politics/irakskata-armiya-prochistva-ot-ekstremisti-granitsata-sas-sauditska-arabiya.html", "text": "Иракската армия провежда кампания по прочистват на въоръжени групировки на терористи от ДАЕШ (Илямска държава) в провинция Анбар, на границата със Саудитска Арабия. Това съобщи командирът на щаба на въоръжените сили на операциите на държавите в Анбар, бригаден генерал Махмуд ал-Фалех, съобщава ТАСС.\"Армията, Федералната полиция, сунитските милиции племенни гранични войски с въздушната подкрепа на международната антитерористична коалиция провеждат тежка операция по прочистване на пустинните райони в провинция Анбар в посока на границата с Ирак и Саудитска Арабия\", съобщава военния телевизионен канал \"Ал Сумария\".Според генерал ал-Фалех, целта на операцията е унищожение на терористични клетки, скривалища и \"джобове\" с  бойци на по границата със Саудитска Арабия.Министър-председателят на Ирак Хайдер ал-Абади обяви окончателното поражение на ДАЕШ на 10 декември.Според регионални експерти, след военното поражение на терористите, клетки на групата представляват основната опасност за Ирак. Повечето от екстремистите, след освобождението на иракските територии, са се укрили в пустинята на провинция Анбар.", "date": "2018.02.03", "title": "Иракската армия прочиства от екстремисти границата със Саудитска Арабия"}
{"url": "https://news.bg/politics/stanishev-nedovolen-ot-bsp-vmro-i-prezidenta-radev.html", "text": "Двадесет кризисни центъра за жени, жертва на домашно насилие може да бъдат изградени с парите, които БСП и ВМРО искат държавата да похарчи за референдум \"за\" и \"против\" Конвенцията на Съвета на Европа за борба с насилието над жени и домашното насилие, коментира пред БТВ лидера на ПЕС Сергей Станишев.Според него документът е станал обект на \"безумни интерпретации\" в България и в него нито \"третия пол\", нито \"еднополовите бракове\", които гневят консервативни кръгове в политиката и обществото.\"Едно от следствията на ужасно изкривения начин, по който се води дискусията, е, че ние показваме на жертви и насилници абсолютно погрешен сигнал - че като общество толерираме това. Никой няма да го каже открито, но изкривената дискусия, акцентирането върху неща, които изобщо не съществуват в тази конвенция, фиксирането върху страхове хипотетични загърбва реалния проблем\", коментира Станишев.Посещавайки кризисен център за жертви на насилие, лидерът на ПЕС е чул \"покъртителни истории\" за жени, които буквално нямат къде да отидат. Само през този обект за 5 години са минали 2200 жертви. \"Колко жени си мълчат, защото това е традицията, защото е срамно да те бият вкъщи\", коментира той и припомня статистиката, според която една от три българки е жертва на домашно насилие.По думите му Истанбулската конвенция \"не е някаква конвенция на османския султан\", а най-мащабният международен договор за превенция и борба с насилието, в който са заложени ангажименти на държавите и инструменти за защита на жените, които в момента в нашето законодателство просто отсъстват. Станишев припомни, че у нас тормозената от мъжа си жена трябва да доказва, че е жертва.За така спорния термин \"джендър\" лидерът на ПЕС даде своя превод: \"Означава социалните роли, които са били различни в различните общества и се променят в хилядолетията. Преди 100 г. жените не са имали право да гласуват, социалната роля на жените е била да си стоят вкъщи\".Съветът на Европа реагира на медийната и политическа истерия в България със специална декларация, в която се подчертава, че конвенцията не въвеждат сексуално образование в училище, еднополови бракове и подобни. На пленума на БСП тази декларация е била раздадена на участниците, но, по думите на Станишев, \"не беше чута\".\"В политиката често има конюнктурни съображения, има страхове. Отговорността на политиците е да мислят с главите си дългосрочно\", заяви Сергей Станишев.Станишев признава, че се притеснява и от позицията на президента Румен Радев, който в Брюксел се обяви срещу Истанбулската конвенция: \"Аргументите, които той сподели, са стряскащи. Правата на човека в България или в Полша, или във Франция, или в друга страна от Съвета на Европа не са вътрешна работа и аргументът, че се отнемат права от държавата и се дават на НПО не е състоятелен - освен че държавата не си върши работата в тази сфера\".Той се възпротиви и срещу твърдението, че борбата с насилието над жените е работа само на полицията: \"Това е комплексен обществен проблем, който започва от създаването на културни нагласи за ролята на жената. Това означава \"джендър\" - какво може да прави жената, какво не може, каква е ролята в семейството - дали е равноправна, дали е подчинена\".Припомняме, ПЕС заявиха, че , редактиране и окончателно приемане на Истанбулската конвенция в процедурата на обсъждане в ПЕС.Също така, след като ратификацията на Исатнбулската конвенция мина през Министерски съвет и стигна до Народното събрание се разрази , но и сред политическите партии. Освен  ратификацията, от ВМРО и \"Атака\" също се възпротивиха. Социалистите дори дадоха заявка и . Само няколко дни след като заявиха това, . Позицията на БСП  Да организира референдум се закани и лидерът на ВМРО Красимир Каракачанов.", "date": "2018.02.03", "title": "Станишев недоволен от БСП, ВМРО и президента Радев"}
{"url": "https://news.bg/press/spravki-ot-dans-v-noshtnoto-shkafche-na-kmet-po-visok-danak-za-troshkite-na-patya.html", "text": " Справки от ДАНС в нощното шкафче на кмета на Септември, пуснаха го срещу 250 000 леваПо първото обвинение на Рачев ще му се търси отговорност за 7 сделки на общината с частна фирма за ремонти на уличната мрежа в града, при които щетата за държавата надхвърля 100 хил. лв. Рачев бил собственик на фирмата до момента, в който седнал на кметския стол. След това ръководството на фирмата поела негова втора братовчедка.Другото обвинение срещу кмета е за сключване на неизгодна сделка за купуване на имот от същата братовчедка. При контракта пазарната цена е завишена 100 пъти, твърдят от прокуратурата.Разследването е по сигнал за източване на 13 млн. лв. от общината с обществени поръчки. Според обвинението злоупотребите са станали между 2016-2017 г. Засега прокуратурата имала доказателства, че голяма част от парите са източени от роднините на Рачев чрез фирми, зад които стои самият той.По-висок данък за трошките на пътяМинистърът на финансите Владислав Горанов ще предложи нова концепция за облагане на колите и имотите. По-високи данъци ще се плащат за старите коли, които изхвърлят много вредни газове в атмосферата. За по-скъпите лимузини, които отговарят на новите еконорми, данъчната тежест ще се намали. Това стана ясно от думите на министъра на финансите Владислав Горанов в парламента.От 1 до 10 млн. евро оставят чужди филмови продукции у насМежду 1 до над 10 милиона евро внасят чуждите филмови продукции, заснети на български терен. Сумата варира според мащаба и сложността на проекта, като в нея са включени наемите на студиа, декор, техника, хонорарите на специалистите и т.н. Така продуцентите на по-малките продукции внасят в страната ни между 1 и 3 милиона евро за средно около 2 месеца работа.ЕС обмисля среща на високо равнище с Турция в СофияЕвропейският съюз обмисля възможността за провеждане на среща на високо равнище с турското ръководство, съобщи на пресконференция говорителят на Европейската комисия Александър Винтерщайн.\"Все още обмисляме възможността за провеждане на такава среща, но не мога да потвърдя дата\", каза Винтерщайн. По-рано германският в. \"Велт\" съобщи като се позова на собствени източници, че ЕС и Турция планират среща на високо равнище в края на март. България е в топ 5 в ЕС по високи екоданъциБългария се оказа една от държавите с най-високи екологични данъци в ЕС. Евростат публикува обобщена картина, според която страната ни е в челната петорка по тежест на този тип облагане. У нас \"зелените\" данъци дават близо 10% от всички бюджетни приходи от данъци и осигуровки, докато делът им средно за ЕС е едва 6.5%.Къде са хоратаДевет души. Толкова напускат област Смолян всеки ден според статистиката на НЗОК, която издава документи при смяната на личен лекар. Ако го умножите по 365 дни (защото за миграцията няма почивен ден), ще откриете какво означава това за област, в чиито десет общини към 2016 г. населението е било малко под 110 хил. души.България в последните почти три десетилетия приличаше много на Смолян. Заради спадащата раждаемост и миграцията само между 2000 и 2016 г. населението се сви с 1.05 млн. души. И въпреки това икономиката се разрасна с бързи темпове, което логично доведе до момента, в който се намираме - за да продължи да расте, бизнесът има нужда от хора.", "date": "2018.02.03", "title": "Справки от ДАНС в нощното шкафче на кмет, По-висок данък за трошките на пътя"}
{"url": "https://news.bg/society/lavchetata-masud-i-terez-zaminavat-za-spasitelniya-tsentar-felida.html", "text": "Двете лъвчета Терез и Масуд, които бяха спасени от незаконния зоопарк в Разград миналата година, вече имат всички документи, за да могат да отпътуват за спасителния център \"Фелида\" в Холандия. Днес сутринта от Българска агенция по безопасност на храните издадоха транспортните документи, които доскоро спъваха заминаването. Терез и Масуд ще отпътуват от Столичния зоопарк в неделя, 4 февруари, в 10 ч., съобщават от От \"Четири лапи\" и \"Дивите животни\". Съдбата на двете малки лъвчета развълнува хиляди. Часове след раждането си в началото на септември миналата година, те бяха отхвърлени от майка си и изпотъпкани пред погледите на десетки посетители в разградския зоопарк. Бяха спасени единствено благодарение на бързата намеса на местни доброволци и ветеринарни лекари. Благодарение на фондация \"Дивите животни\" лъвчетата бяха транспортирани и настанени в столичната ветеринарна клиника \"Добро хрумване\", където останаха за лечение и отглеждане до намирането на спасителен център, готов да поеме грижите за тях.През ноември \"Четири лапи\" изяви готовност да осигури грижи за Терез и Масуд в своя спасителен център \"Фелида\" в Холандия и за целта сключи споразумение с разградския кмет. Само месец по-късно обаче кметът предложи на общинския съвет да гласува да дари животинчетата на зоопарка в Пазарджик, който до този момент няма опит в отглеждането на лъвове. След като общинският съвет гласува това решение, последва протест на защитници на животните в София с настояване институциите да се намесят и да осигурят заминаването на лъвчетата за холандския спасителен център.Ангажимент това да се случи поеха Министър-председателят Борисов и Министърът на околната среда и водите Димов. Това обаче не се случи и преди седмица Общинският съвет в Разград потвърди решението си двете лъвчета да заминат в Пазарджик, което породи масово недоволство в социалните мрежи. На състояла се във вторник среща с представители на \"Четири лапи\" и \"Дивите животни\" премиерът Борисов пое ангажимент случаят да има разрешение в най-скоро време предвид нестабилното състояние на Терез и Масуд и липсата на подходящи условия за отглеждането им у нас.При пълен медицински преглед, извършен на 27 януари, беше установено, че при Терез се забелязва неправилен растеж на костите на предните лапи, което изисква спешна намеса - отначало с промяна на диетата и постоянно наблюдение на проблема от тесни специалисти, а при липса на подобрение - и с извършване на операция. Прегледът на двете лъвчета беше извършен от д-р Марк Йолкел, който пристигна за случая от Берлинския институт за изследване на зоопаркови и диви животни \"Лайбниц\" и от специалистите от \"Централна ветеринарна клиника\" в София, която е и с най-голям опит при лечението големи котки в България.Здравословните проблеми при Масуд и Терез се обуславят от няколко фактора - на първо място е фактът, че те са поне второ поколение близкородствено развъждане - техните родители и родителите на техните родители са брат и сестра, което е предпоставка за предразположение към здравословни проблеми. На второ място идва стресът и цялостната ситуация около раждането им, отхвърлянето от майката и отглеждането им от хора със заместители на майчиното мляко.Рискът този тип животни да не оживеят в първите дни и дори месеци след раждането е огромен. Така Терез и Масуд загубиха сестричката си. Дори и когато оцелеят обаче тези животни се нуждаят от специализирани грижи и постоянно наблюдение, защото рискът за здравето им остава огромен. Виждаме това при настоящето състояние на Терез.В спасителния център за големи котки \"Фелида\" в Холандия за посрещането на Терез и Масуд е готов техният временен дом, съобразен с индивидуалните им нужди - вътрешно заграждение с отопление около 20 кв.м. с лежанки, платформи, пясъчник и допълнително средово обоготяване. Те също така ще имат достъп до външно заграждение около 30 кв. м., което също е съответно средово обогатено спрямо нуждите им.На животните ще се даде време да се адаптират към новата среда - около 14 дни, като през това време ще бъдат наблюдавани постоянно. Предвижда се още един пълен медицински преглед като здравослвоното им състояние ще продължи да бъде следено от експертите в Института \"Лайбниц\" в Берлин. Ще се правят консултации и с най-добрите експерти в Европа. След като двете лъвчета пораснат, ще бъдат преместени в заграждение за възрастни животни, разполагащо с много по-голяма външна площ.\"Фелида\" е специализиран спасителен център за отглеждане на големи котки със здравословни или поведенчески проблеми. В момента там са настанени 6 тигъра. Броят на животните е малък, за да може да им се оказва максимално добра помощ. Идеята е \"Фелида\" да бъде само транзитен център за стабилизиране на здравословното състояние на големите котки преди те да поемат пътя към своя постоянен дом в среда максимално близка до естествената им в Африка. За всяко животно във Фелида са изготвени индивидуална програма - специфичина диета, оценка на психическото и физическото им състояние и изготвяне на насоки за подобряването им. В случай, че здравословното състояние на животните не позволява те да бъдат транспортирани заради риск за живота им, те остават на постоянно отглеждане в центъра. За да се гарантира максимално спокойствието на животните, \"Фелида\" не е отворен за свободни посещения. Постоянно за големите котки се грижат 4-ма професионални гледачи с необходимото образование и опит.След период от 1-2 години във \"Фелида\" и в случай, че състоянието на Масуд и Терез позволи, целта е тяхната крайна дестинация да бъде един от най-големите спасителни центрове за големи котки в Южна Африка - Лайънсрок. В него има над 100 спасени големи котки от различни краища на света. Очаква се тази пролет там да бъдат приютени лъвът Симба, спасен от \"Четири лапи\" от зоопарка в Мосул и лъвът Саид, спасен от организацията от увеселителен парк край Алепо.От \"Четири лапи\" и \"Дивите животни\" изказват благодарността си на всички, проявили съпричастност към съдбата на двете лъвчета и канят приятелите на Масуд и Терез на тяхното изпращане в неделя в 10 ч. в Зоопарк София, източен вход.", "date": "2018.02.03", "title": "Лъвчетата Масуд и Терез заминават за спасителния център \"Фелида\""}
{"url": "https://news.bg/regions/vidin-protestira-sreshtu-loshite-patishta-trafika-i-chestite-katastrofi.html", "text": "Жители на Видин излязоха на пореден протест срещу лошите пътища в района, натоварения трафик и честите катастрофи. Протестиращите настояват да се изградят магистрала Видин-София.Гражданско обединение \"Единни за промяна\" организира протеста с настояване за конкретни ангажименти от страна на правителството.\"Ние искаме решение на МС, в което ясно да е разписано, че започват неотложни спешни действия за изграждане на магистрала Видин-София и тунел под Петрохан, за което може да бъде направен разчет, график и краен срок на завършване 2021 година\", обяснява председателят на организацията Росица Кирова.Организаторите ще се обърнат и към Европейския парламент: \"Искаме директно да се свържем с всеки един от тях. Ще ги поканим да дойдат до Видин, да минат по този път да видят как живеят хората в този регион на България. В този регион на Европа.\"Протестът започна от булевард \"Панония\" и продължава с шествие към изхода на Видин. Все още не е ясно дали протестиращите ще блокират международния път за \"Дунав мост 2\". Втори сборен пункт е пред паметника на Скърбящия воин - там всички желаещи, които са без автомобили могат да се присъединят в посока път Е79.Няма да обикалят околовръстния път до разклона за Капитановци, Видин и Дунав мост 2, защото за там не получават разрешение за протест. ", "date": "2018.02.03", "title": "Видин протестира срещу лошите пътища, трафика и честите катастрофи"}
{"url": "https://news.bg/politics/ninova-predlaga-sofiyska-konventsiya-za-demografskata-kriza.html", "text": "\"Нямам обяснение защо се получи такава истерия и такъв натиск за Истанбулската конвенция. В политическия си живот, доста натиск съм преживяла, такова нещо не ми се е случвало. Не може ли със същия натиск и сила да направим Софийска конвенция за демографската криза и всички европейски държави, които са в такава криза, да решим, че ще направим всичко за проблема. И младите да остават в България, и да се раждат българчета\", коментира лидерът на БСП Корнелия Нинова.Тя обясни, че истинската същност на текстовете проличава не толкова в Конвенцията, а от т. нар. обяснителен доклад към нея на Съвета на Европа. \"В него се обяснява всеки член от Конвенцията и истината тук лъсва. Може би неслучайно този доклад не беше придружаващ решението на МС за одобрението\", коментира тя.Нинова цитира чл.53 от този доклад: \"Определени групи физически лица могат също да се сблъскат с дискриминация, въз основа на тяхната полова идентичност, което с прости думи означава, че полът, с който те се идентифицират не е в съответствие с пола, който им е отреден по рождение. Това включва някои категории лица като например: транссексуални, транвестити, травестити и други групи от хора, които не отговарят на това, което обществото е отредило като принадлежащо към категорията на мъжете или жените\".\"Чл.311 - страните по Конвенцията, се изисква да признаят, че насилието, свързано с пола, може да придобие размери на преследване и да доведе до предоставяне на статут на бежанец\", посочи още тя.По нейните думи това са различни хора, на които на тази база, трябва да им се даде статут на бежанец. \"В доклада има и за образованието в училище, където се казва, че на базата на тези постановки там, където е възможно, да се въведат в училищните програми обучения за нестандартните роли на пола. Виждате какво започна още преди да е ратифицирана конвенцията - различни енциклопедии тръгнаха в публичното пространство, комикси за деца в тази посока\", каза още лидерът на БСП.Нинова обясни, че в един референдум има информационна кампания. \"Всеки от нас ще изрази позицията си, ще тръгне по страната, ще обясняваме на хората едната и другата страна. Най-разумното в това разделение, в което попаднахме е хората да се произнесат. Президентът призова депутатите да проявят разум и да не ратифицират Конвенцията и тогава вече референдум наистина няма да бъде необходим\", уточни Нинова.\"Никога не съм подкрепяла тази Конвенция. Ние дори физически не бяхме в залата, когато това е гласувано, защото по това време, с благодарност към Сергей Станишев и към екипа му, ни бяха направили двустранни срещи, извън форума\", заяви председателят на БСП.\"Колко демократично е в една такава организация да ти кажат, ако си на различно мнение ще те изключим от организацията? Сергей го намекна на пленума на НС. Колко демократично е да ти кажат в едно такова писмо - веднага да си оттегли предложението, в което се призовава за референдум? Демократичните партии не си ли питат народите? Какво по-добра реакция от това да не гласуваш или да свикаш Националния съвет? Ако бяхме в залата щяхме да гласуваме против. Казвам, че не сме били там, защото се показва един протокол, в който сме се регистрирали за участие\", обясни Нинова.Тя попита как ПЕС ще изключи от редиците си една от двете партии в цялото семейство, които в последната година печелят избори - БСП и португалците. \"Ако искат да се лишат от едната партия, която от многото социалистически и социалдемократически в Европа през последните години има подем, тяхно е решението. Не мисля, че ще се стигне дотам\", подчерта тя.Нинова припомни, че други държави в ЕС като Хърватия, Чехия, Гърция, Ирландия, Латвия, Унгария, Литва, Люксембург, Словакия, Великобритания не са ратифицирали Конвенцията и те не са обявени за антиевропейски.Бивши членове на БКП, а сега от ГЕРБ, говорят срещу хора от БСП, които нямат нищо общо с онова време, обясни Нинова по повод учебника по история на 10 клас. Допълни, че БСП не е против да се изучава периодът на социализма, но трябва да се изучава обективно. \"В новите учебници 11 века от историята на България са засегнати в 15 теми, а 45 години, Социалистическият период, в 12 теми. Виждате ли несъответствието?\", попита тя.По нейните думи това, което е било качено за обществено обсъждане, няма нищо общо с крайния резултат. \"На обществото бяха представени едни учебници, бяха обсъдени и приети и някой след това подмени този период. Разликата между това, което са видели хората и другото е огромна\", категорична е Нинова.Лидерът на БСП е на мнение, че чрез миналото се посяга на бъдещето, защото това го учат деца, които нямат представа какво е било: \"Те няма спомени за онези периоди и ще го попият такова, каквото им се представя в учебниците. Чрез миналото това е битката за бъдещето на децата\".Според нея парадоксалното е, че бивши членове на БКП, които по това време са били на много активни позиции и са се възползвали от онзи период, излизат и говорят срещу хора от БСП, които не са били членове на БКП. \"Погледнете първия ред на нашата парламентарна група, няма един член на БКП, погледнете първия ред на ръководството на ГЕРБ - две трети са били членове на партията. Това е лицемерно\", допълни тя.Във връзка с поискания от БСП одит на Сметната палата, Нинова е на мнение, че управляващите ще я подкрепят, ако искат прозрачност и почтеност в харченето на парите. \"Нямаме подозрения, а факти - 1.5 млрд. лв. миналата година правителството разпредели, извън бюджета. Само от началото на тази година - може би 200 млн. лв. В тази правова и парламентарна държава има ред\", категорична е тя.Според нея Борисов нарушава Закона за бюджета и правилата на парламентарната република, като след това разпределя средства, извън бюджета. \"Нормалното и редното е да влезе в парламента и да поиска актуализация, ако уважава парламента. Ако не, взима еднолично решение и дава парите там, където има протест, защото го е страх от протест\", коментира Корнелия Нинова.\"Ако има сериозни сигнали за корупция, няма наши кметове, няма ваши. Който е нарушавал закона и е крал, да си носи отговорност\", подчерта председателят на БСП. Тя припомни, че през месец Октомври депутати от БСП от Пазарджик са дали пресконференция, на която са показали схема на \"Кумгейт\" в Септември. \"Това тръгна от БСП, а днес този кмет е с повдигнато обвинение и беше арестуван\", каза още Корнелия Нинова.", "date": "2018.02.03", "title": "Нинова предлага Софийска конвенция за демографската криза"}
{"url": "https://news.bg/society/pipalata-na-satanata-i-parite-na-oligarhiyata-ot-wall-street-nameseni-v-konventsiyata.html", "text": "Не на Истанбулската конвенция, Долу Истанбулската конвенция, Запазете децата ни, Не на Истанбулската конвенция, Не на джендър идеологията в училище. Това са част от лозунгите на протест срещу Истанбулската конвенция.Недоволството събра трийсетина мъже, жени и деца пред парламента. Тази конвенция е писана от слугите на сатаната, заяви протестираща. Вътре в нея има сатанински белези, според нея. Пуснали са пипала в обществото, смята възмутената жена.Това не е защита на жените, а защита на лесбийките, е мнението на друга протестираща. Даниела също е срещу документа. Този въпрос няма да бъде решен еднозначно в парламента. Подкрепя идеята да се инициира допитване до народа, макар че парите за референдума можело да се похарчат за други по-важни проблеми.Тази конвенция се бори срещу бъдещето и децата ни, подчерта и Румен Дечев- възмутен мъж, дошъл на протеста. Конвенцията искала да разруши обществото ни, според него. Трябва да покажем, че сме българи и сме преживели няколко империи, изтъкна той.Ще преживеем и олигархията от Wall street, убеден е той. Протестиращите носеха и трибагреника. Противниците на конвенцията смятат да разширят в бъдеще протеста си и ще организират всенародно хоро, с което да покажат кои са истинските ни традиции.", "date": "2018.02.03", "title": "Пипалата на сатаната и парите на олигархията от Wall street намесени в конвенцията"}
{"url": "https://news.bg/regions/do-kraya-na-2025-g-kartografirat-seizmichniya-risk-v-stranata.html", "text": "До края на 2025 г. сеизмичният риск в страната трябва да бъде картографиран. Това предвижда проект на Методика за анализ, оценка и картографиране на сеизмичния риск в Република България. Проектът й е публикуван за обществено обсъждане на интернет страницата на Министерството на регионалното развитие и благоустройството и на Портала за обществени консултации.Картографирането на сеизмичния риск е свързано с изграждането на динамична, постоянно обновяваща се система със специализирана геопространствена информация. То ще съдейства за определяне на неблагоприятните последици, които могат да бъдат претърпени в резултат на бъдещи земетресения. Оценката е част от превантивните действия за намаляване на загубите при бедствия.Резултатите от анализа, оценката и картографирането на сеизмичния риск ще бъдат включени в нормативни документи, издавани от министъра на регионалното развитие и благоустройството или съвместно с министъра на вътрешните работи. Те ще бъдат ползвани от всички участници в инвестиционния процес.Методиката е разработена от Националния институт по геофизика, геодезия и картография при БАН по възлагане на Министерството на регионалното развитие и благоустройството. Според направената оценка необходимите средста за изпълнение на заложените в нея дейности са 10 млн. лв.", "date": "2018.02.03", "title": "До края на 2025 г. картографират сеизмичния риск в страната "}
{"url": "https://news.bg/world/450-zhertvi-i-raneni-pri-turskata-operatsiya-v-siriya.html", "text": "Най-малко 150 са жертвите на турската военна операция в Сирия, предадоха световните информационни агенции. Други 300 души са били ранени.Всички те са цивилни. Много от тях са жени и деца. Данните са на местни власти. Те предупреждават, че информацията им най-вероятно е непълна и реалният брой е много по-голям. Турската армия съобщи, че в събота при сражения са загинали най-малко 8 турски военни. Днес е денят с най-много жертви от началото на операцията в Африн. Анкара предприе трансгранична офанзива в Африн на 20 януари, за да прогони сирийската кюрдска милиция, която тя твърди, че е свързана с кюрдските бунтовници, които воюват срещу Турция в югоизточната част на страната. Най-малко четирима души са били убити при ракетни нападения по двата града от началото на турската офанзива.", "date": "2018.02.03", "title": "450 жертви и ранени при турската операция в Сирия "}
{"url": "https://news.bg/world/saglasie-za-energetikata-sporove-okolo-zdraveopazvaneto-v-germaniya.html", "text": "Съгласие за енергетиката и земеделието, но и спорове около здравеопазването. Това е резултатът от днешния пореден ден на преговори за управляваща коалиция в Германия, предаде \"Ройтерс\".До неделя трябва да се стигне до окончателно споразумение, но това може да се случи и през следващата седмица. Остават различия по въпроси, които вероятно ще бъдат обсъждани и изглаждани до самия край на преговорите.  Припомняме, че вече бяха постигнати споразумения в сферата на образованието, политиката по отношение на бежанците и мигрантите.В преговорите участват консерваторите на канцлера Ангела Меркел и социалдемократите на Мартин Шулц. Те продължават вече повече от 4 месеца след изборите. ", "date": "2018.02.03", "title": "Съгласие за енергетиката, спорове около здравеопазването в Германия "}
{"url": "https://news.bg/world/makedoniya-i-albaniya-boryat-zaedno-terorizma.html", "text": "Споразумение за съвместна борба с тероризма подписаха днес Македония и Албания, предаде МИА. Под документа подписи сложиха вътрешните министри Оливер Спасовски и Фатмир Джафай. С него става възможно сътрудничеството на властите в двете държави. Полицията ще може да получава и предава информация за лица, свързани с терористични групировки. Засилва се и граничният контрол. Двамата министри подчертаха, че тероризмът не е местна и регионална, а глобална заплаха, затова и взетите мерки са наложителни. Обсъдена е била и съвместната борба с наркотрафика. ", "date": "2018.02.03", "title": "Македония и Албания борят заедно тероризма "}
{"url": "https://news.bg/world/40-zadarzhani-za-pedofiliya-v-ispaniya.html", "text": "Най-малко 40 души са били задържани в Испания по обвинение в педофилия, предадоха световните информационни агенции. Сред задържаните има и учители. Операцията е била проведена в 17 провинции в страната. Претърсени са били 42 адреса. В столицата Мадрид също са били извършени акции. Има данни, че арестуваните са разпространявали порнографски материали, в които са били включени и деца. Иззети са били компютри, дискове и други. Стана ясно, че е бил използван софтуер, с помощта на който да се затрудни проследяването на замесените в интернет. ", "date": "2018.02.03", "title": "40 задържани за педофилия в Испания "}
