{"url": "https://news.bg/int-politics/nad-750-kg-kokain-izpluvaha-po-frenski-plazhove.html", "text": "Повече от 750 кг кокаин (по-голямата чат е с 83% чистота) в пластмасови опаковки се появи по френския бряг на Атлантическия океан, съобщава БиБиСи.Наркотиците са открити на плажове от Ланде на юг, до устието на Лоара на запад от Нант. Прокурорите в Бретан събират иззетите пакети. Те все още не знаят откъде са дошли наркотиците.В Жиронд, близо до Бордо, са затворени няколко плажа. На хората е казано да не поместват нито един от пакетите с наркотици.Стойността на кокаина по улични цени е около 60 милиона евро. \"Всяко откритие трябва да бъде докладвано незабавно на полицията или жандармерията, без да се докосва\", съобщава прокуратурата в Рен, столицата на Бретан.Транспортирането на наркотици като кокаин се осъжда с до 10-годишен затвор във Франция, за физическо лице. Прокурорът на Рен Филип Аструк заяви, че 763 кг кокаин, открит по плажовете, \"вероятно идва от Южна Америка и струва много\".Полицията също предупреди, че чистотата на кокаина представлява риск за здравето на всеки, който влиза в контакт с него. Прокуратурата поддържа връзка с Американската администрация за борба с наркотиците и европейската полиция за борба с наркотиците.", "date": "2019.11.11", "title": "Над 750 кг кокаин изплуваха по френски плажове"}
{"url": "https://news.bg/politics/manolova-si-sapunisva-imidzha-yadosaha-se-gerb.html", "text": "ГЕРБ се ядосаха на Мая Манолова.На брифинг в партийната централа Цветомир Паунов заяви, че има български съд, който ще отсъди има ли основание за касиране на вота. Според него обаче с нагнетяването на омраза трябвало да се спре.Омразата и противопоставянето в политиката не водят до нищо добро, категоричен бе той.Герберът е недоволен от непрестанното очерняне на опонента. Някои кандидати никога няма да влязат в нормално политическо отношение, изтъкна Паунов. Няма да допуснем да станем обект на политическо внушение, закани се още той.Паунов нападна Манолова, която непрекъснато сапунисвала и използвала различни перилни препарати, за да лъска своя имидж. От ГЕРБ прогнозираха, че с нейното поведение не я чака нищо добро в бъдещия й политически проект.ГЕРБ ли беше виновен за купонната система и за всичко, което се е случило в държавата, недоумява той.На тези избори не е имало автобус с двойно дъно, както при аферата Костинброд, за да се твърди, че вотът е подменен. През цялата кампания, по думите му са правени опити за дискредитиране.Нормалното поведение е било загубилият да се обади и да поздрави победителя. За Цветомир Паунов победители и победени трябвало да работят заедно за доброто на хората.Лорита Радева пък обясни, че в СИК броя на представителите на ГЕРБ и БСП е равен и няма как през протоколите да е манипулиран вотът. Според нея подобни твърдения са лъжливи и манипулативни.Радева обвини кандидатът на БСП за районен кмет на \"Искър\" Борис Цветков, който също касира вота, че не познава улиците в района, който иска да управлява.", "date": "2019.11.11", "title": "Манолова си сапунисва имиджа, ядосаха се ГЕРБ"}
{"url": "https://news.bg/int-politics/ukrayna-obyavi-gotovnost-da-se-zashtitava-samostoyatelno-ot-rusiya.html", "text": "Министърът на отбраната на Украйна Андрий Загороднюк разказа в интервю за украинската телевизия \"1+1\" за готовността на страната да се \"защитава самостоятелно от Русия в случай на нападение\".По думите му украинското военно ведомство има предвид подобен сценарий и има отработен отговор на агресивни действия.\"Имаме готов отговор на подобен сценарий\", обяви Загороднюк.Ръководителят на украинското военно министерство отбелязал, че Украйна продължава да си сътрудничи с НАТО. Той добави, че Северноатлантическият алианс доставя в страната оръжие, техника, а също така помага и при подготовката на украински бойци.", "date": "2019.11.11", "title": "Украйна обяви готовност да се защитава самостоятелно от Русия"}
{"url": "https://news.bg/society/s-karnavalen-privkus-gabrovo-predlozhi-svoy-kandidat-za-shef-na-bfs.html", "text": "Столицата на хумора Габрово, който през септември отбеляза 100 години организиран футбол в града, се зарече да вкара отбора си \"Янтра\" в А група и за целта предложи \"свой човек\" в управата на БФС.В духа на отбелязването на карнавалното време габровци предложиха Черната котка -символ на града за нов президент на Българския футболен съюз.Организаторите отбелязват, че черната котка притежава неоспорими качества за тази позиция.Като за начало -козината ѝ е истинска, а не фалшива. Понеже по думите им фалшива коса означава фалшив футбол, а съответно истинска козина - истински футбол.Те отчитат още, че пиела само вода и мляко, а заради габровския си произход ще наложи сериозна финансова дисциплина в БФС.Габровци са категорични, че черната котка ще унищожи \"мишките\" в българския футбол. Според тях тя ще покаже на света, че въпреки всичко не сме расисти, защото самата тя - като бъдещо лице на футбола в България - е с черна козина.В шеговития си стил габровци отбелязват, че котката президент ще си позволи и една волност - да прехвърли \"Янтра\" от В група директно в Шампионската лига.Това не е първият път, в който сдружението се опитва да повлияе на гражданския ред в страната. През 2017 г. то организира референдум, с който предложи един лев от годишната държавна субсидия на политическите партии и коалиции да бъде превеждан в сметката на карнавала. Решението тогава не е прието.Този път обаче габровци са убедени в успеха на идеите си и вярват, че след като си имат вицепремиер, заслужават и другия най-важен пост в държавата - този на президента на Българския футболен съюз.", "date": "2019.11.11", "title": "С карнавален привкус Габрово предложи свой кандидат за шеф на БФС"}
{"url": "https://news.bg/int-politics/vanshno-preduprezhdava-za-zatvaryane-do-sryada-na-ispano-frenskata-granitsa-v-kataluniya.html", "text": "Протестиращи в Испания затвориха ГКПП Жонкера, намиращ се на границата с Франция, в района на Каталунските Пиринеи. Блокадата започна в 10 часа днес и е обявена да продължи до сряда вечерта.По информация на Генералното консулство на България в Барселона напълно затворена е трансредиземноморската магистрала АР-7, където са се образували няколко километрови задръствания. За два часа трафикът е бил пренасочван през крайбрежната магистрала Н-II, но от 12 часа и тази отбивка е затворена от демонстрантите.Предвид ясно заявените намерения на протестиращите да задържат блокадата, малко вероятно е движението през сухопътните граници между Испания и Франция по цялото протежение на територията на испанската автономна област Каталуния да бъде пуснато.Препоръчва се на българските граждани, пътуващи с автомобилен транспорт, да не ползват тази седмица маршрутите за пресичане на испано-френската граница в каталунската й част.", "date": "2019.11.11", "title": "Външно предупреждава за затваряне до сряда на испано-френската граница в Каталуния"}
{"url": "https://news.bg/world/tri-ednovremenni-atentata-raztarsiha-pazar-v-kyurdskiya-siriyski-grad-kamishli.html", "text": "Три едновременни атентата разтърсиха пазар в град Камишли, с преобладаващо кюрдско население в североизточната част на Сирия, съобщава АФП.Загинали са най-малко шестима цивилни, поне 30 души са ранени, съобщава кюрдски източник за сигурност.Сирийската обсерватория за защита на правата на човека заявява, че са причинени от две коли бомби и мотоциклет с взривни вещества.", "date": "2019.11.11", "title": "Три едновременни атентата разтърсиха пазар в кюрдския сирийски град Камишли"}
{"url": "https://news.bg/int-politics/holandiya-tryabva-da-vrashta-detsa-na-mayki-ot-daesh.html", "text": "Холандия трябва активно да подпомага връщането в страната на децата на жени, които са се присъединили към терористичната групировка ДАЕШ (\"Ислямска държава\"). Това е постановил съд в Хага, съобщава \"Ройтерс\".Самите майки не е необходимо да бъдат приети обратно в Холандия, добави съдът.Адвокатите на 23 жени, които са се присъединили към ДАЕШ от Холандия, са поискали от съда в петък да постанови държавата да върне обратно тях и техните 56 малки деца от лагери в Сирия.Жените и децата са живели в \"плачевни условия\" в лагера Ал Хол в Северна Сирия, аргументирал се техният адвокат.Около 68 000 победени терористи от ДАЕШ и техните семейства са задържани в лагера, уточняват от Червения кръст. Те бяха държани в затвори, охранявани от сирийските кюрдски сили, след като те завзеха и последния анклав, контролиран от джихадистката групировка.Според данни на холандската разузнавателна служба към 1 октомври е имало 55 терористи от ДАЕШ, които са пътували от Холандия и най-малко 90 деца с холандски родители, или родители, които са живели дълго време в Холандия, в Северна Сирия.", "date": "2019.11.11", "title": "Холандия трябва да връща деца на майки от ДАЕШ"}
{"url": "https://news.bg/economics/izticha-srokat-za-obsazhdane-na-proekta-za-novata-programa-po-pchelarstvo.html", "text": "Изтича срокът за обществено обсъждане на проекта на Наредба за прилагане на новата тригодишна Национална програма по пчеларство 2020-2022 г.След отразяване на постъпилите бележки, тя ще бъде публикувана в Държавен вестник. Веднага след това ще бъде отворен и приемът на заявления за подпомагане по програмата. Финансовите средства за 2020 г. в размер на 6 399 405 лева, от които 50% са от националния бюджет.Бюджетът по програмата за тригодишния периода 2020-2022 г. е с 35 % повече от този за предходния период - общо 19 199 412 лева. Към момента са изплатени 3 677 335 лева за 2019 г., което е 77% от определения годишен бюджет.Наредбата поставя акцент на пчеларските сдружения и организации на производители на пчелен мед и пчелни продукти, с цел преодоляване на раздробеността и съществуващото разединение в сектора към настоящия момент.Тя има за цел да промотира произведените пчелни продукти, достигайки директно до крайния потребител чрез организиране на базари. Те ще могат да кандидатстват и за доказване на резистентност към причинителя на заболяването вароатоза, което нанася най-големи щети в сектора.За първи път в проектонаредбата е предвидено финансиране за изследване разпространението на нозематозата, както и за наличие на остатъчни количества пестициди в хранителните запаси на пчелните семейства.През 2019 г. на земеделските стопани, отглеждащи пчели, беше предоставено трикратно подпомагане под формата на държавна помощ от типа de minimis, като осигурените финансови средства са в размер на 8 600 000 лв. По две от подпомаганията, право да получат финансова помощ имаха всички регистрирани земеделските стопани, притежаващи 20 и повече пчелни семейства, реализирали на пазара качествен пчелен мед.Общият размер на подпомагане за едно пчелно семейство бе в размер на 13,47 лв. За първи път беше предоставена финансова помощ от 118 лв. за компенсиране на разходи при подмор на пчелни семейства, в следствие на проведени нерегламентирани растителнозащитни мероприятия.МЗХГ създаде и Консултативен съвет по пчеларство, в който участват представители на всички регистрирани неправителствени организации в сектора. За ограничаване отравянията на пчелните семейства се предприе и промяна на Наредба №13 от 2016 г. за мерките за опазването на пчелите и пчелните семейства от отравяне и начините за провеждане на растителнозащитни, дезинфекционни и дезинсекционни дейности, като е създадена работна група.Министерството на земеделието предприе засилени мерки за контрол по повод въведена ограничена употреба на неоникотиноиди. Беше облекчена и регистрацията на биопестициди и щадящи пчелите Продукти за растителна защита (ПРЗ).С цел по-добрата информираност на страницата на БАБХ са публикувани Регистър на издадените разрешения за прилагане на продукти за растителна защита чрез въздушно пръскане и Списък на разрешените за употреба инсектициди, като тези опасни за пчелите са със знак SPe8.За по-добра и навременна информираност на пчеларите, за провеждане на растителнозащитни мероприятия се работи по изграждане на електронна оповестителна система.За подобряване на контрола от 15 март 2020 г. ще стартират дежурства на инспектори от ОДБХ, включително и в почивните дни, които ще са на разположение при сигнали за нерегламентирани третирания с ПРЗ.За подобряване на пчелната паша през следващата година се предвижда залесяване на над 20 хил. дка с медоносна растителност.", "date": "2019.11.11", "title": "Изтича срокът за обсъждане на проекта за новата програма по пчеларство"}
{"url": "https://news.bg/int-politics/bosna-si-pribira-grazhdanite-bili-se-za-daesh-v-siriya.html", "text": "Босна заяви, че ще върне гражданите на страната, които са заловени, докато се бият за ДАЕШ и които ще се изправят пред съдебни производства при завръщането си в балканската страна, съобщава АП.Около 260 граждани на Босна с в лагерите в Сирия, включително приблизително 100 мъже и 160 жени и деца, заяви министърът на сигурността Драган Мектич.Мектич настоява, че ще бъдат приети само потвърдени граждани на Босна. Той допълва, че ще бъдат използвани ДНК тестове като част от процедурата.\"Ще приемем само онези, за които безспорно можем да потвърдим, че са граждани на Босна и Херцеговина. Ние сме длъжни да направим това поради международни конвенции.\"Босна въведе затвор до 10 години за свои граждани, които се бият в конфликт в чужбина или вербуват други.Мектич коментира, че жените, които готвят или почистват за ДАЕШ, ще бъдат третирани като \"активни членове\", точно както мъжете, които са участвали в сраженията.9 бивши бойци и 3-годишно дете, чието семейство е убито, трябваше да се върнат в Босна миналия месец, но завръщането им се забави от подновените боеве в Сирия, допълва Мектич.Турция вече депортира холандски и американски гражданин и обяви планове за експулсиране на много други чужди граждани, след като правителството иска да изпрати обратно пленените чуждестранни бойци в техните страни.Длъжностни лица в Босна миналата седмица изразиха възмущение, след като френският президент Еманюел Макрон в интервю определи страната като \"тиктакаща бомба със закъснител\" заради \"завръщащите се джихадисти\".През 2014 г. Босна става първата държава в Европа, която въвежда срокове със затвор за свои граждани, които се бият в чужбина.Бойци, които след това се завръщат в страната, са съдени и в повечето случаи осъдени да излежават присъдите си в затвора.", "date": "2019.11.11", "title": "Босна си прибира гражданите, били се за ДАЕШ в Сирия"}
{"url": "https://news.bg/int-politics/rusiya-otteglyaneto-na-sasht-ot-dogovora-za-otkrito-nebe-uvelichava-riska-ot-yadrena-voyna.html", "text": "Плановете на САЩ да се оттеглят от Договора за открито небе снижава прага за използването на ядрено оръжие и умножава рисковете за целия свят. Това обяви секретарят на Съвета за сигурност на Русия Николай Патрушев, цитиран от руските медии.\"Всичко това се отразява негативно на прогнозируемостта на военно-стратегическото положение и снижава прага за използването на ядрени оръжия, което драстично увеличава рисковете за цялото човечество\", предупреждава Патрушев в статията си \"Сигурността на Русия в съвременния свят\" във в. \"Росийская газета\".Според Патрушев тези планове били част от по-широката стратегия на САЩ да се откажат от ангажиментите си по различни стратегически споразумения, включително Договора за ликвидиране на ракетите със среден и малък обсег от 1987 г. и САЛТ 1 и САЛТ 2 от 1972 г. (за ограничаване на противоракетните системи), както и нежеланието на Вашингтон да ратифицира Договора за цялостна забрана на ядрените опити и да работи за удължаване на договора Нов СТАРТ.САЩ планират да запазят стратегическото си господство в киберпространството и да използват своите напреднали информационни технологии за постигане на военно-политически цели, включително за подкопаване на стабилността на суверенни страни, допълни Патрушев.\"Като цяло става очевидно, че Вашингтон възнамерява да използва технологичното си лидерство, за да поддържа стратегическо господство в информационното пространство, като всъщност провежда политика на налагане на своите условия на държави, които изостават в цифровото развитие\", изтъква още руският представител в статията си.\"Западът е предприел курс за използване на информационните и комуникационни технологии за военно-политически цели, за извършване на враждебни действия, целящи подкопаване на суверенитета на някои държави, представляващи особена заплаха\", подчертава Патрушев.", "date": "2019.11.11", "title": "Русия: Оттеглянето на САЩ от Договора за открито небе увеличава риска от ядрена война"}
{"url": "https://news.bg/economics/bulgargaz-predlaga-po-niska-tsena-na-gaza-v-nachaloto-na-2020-g.html", "text": "\"Булгаргаз\" ЕАД предлага по-ниска цена на газа в началото на 2020 г. Това става ясно от съобщение на дружеството.\"Булгаргаз\" информира, че прогнозната цена на природния газ за І-во тримесечие на 2020 г., за регулиране на цените на природния газ е 44,53 лв./MWh (без цени за достъп, пренос, акциз и ДДС).В сравнение с утвърдената за ІV-то тримесечие на 2019 г. цена, прогнозната цена за І-во тримесечие на 2020 г. е по-ниска с 0,32 лв./MWh или с 0,71%.Окончателното предложение на \"Булгаргаз\" за утвърждаване цената на природния газ за първото тримесечие на 2020 г. ще бъде внесено в КЕВР на 11 декември.\"Булгаргаз\" информира, че от българска страна е поискано от \"Газпром експорт\" намаление на доставната цена за страната и по-голяма гъвкавост на доставките.Целта е до края на 2019 г. да се постигне изменение на условията по договора, което ще доведе до по-ниска цена на доставките за България от 2020 г. ", "date": "2019.11.11", "title": "\"Булгаргаз\" предлага по-ниска цена на газа в началото на 2020 г."}
{"url": "https://news.bg/crime/opravdaha-stomatologa-valentin-pavlov-za-smartta-na-patsient.html", "text": "Стоматологът Валентин Павлов е оправдан за смъртта на 14-годишно момче, което почина след операция под пълна упойка.Това е решил на втора инстанция Софийският апелативен съд (САС) и е отменил условната присъда на Павлов от 3 години затвор, постановена преди година от градския съд, съобщава lex.bg.От САС поясняват, че на втора инстанция са признати за виновни само подсъдимите с Павлов - съпругата му Венета Павлова и д-р Йонна Филипова. Те са осъдени условно на по година затвор, като апелативните съдии са намалили наказанията им, които бяха също условни, но от по 3 години затвор с 5-годишен изпитателен срок.САС е отменил и забраната им да работят по специалността си.Мотивите към присъдата още не са изготвени, а тя може да бъде обжалвана и протестирана пред Върховния касационен съд.Припомняме, че трагичният случай, заради който стоматологът е от юни 2016 г. Тогава Павлов оперирал 14-годишния Алекс Иванов под пълна упойка в стоматологичната клиника, която управляват със съпругата си. Според обвинението, въпреки че били приятелски семейства, Павлов не уведомил родителите на момчето за рисковете от операцията, а им казал, че става въпрос за \"рутинна интервенция\", като последствията можели да бъдат леко неразположение и незначителни болки.Според констатацията на комисията, която бе сформирана по случая, непосредствена причина за настъпилата смърт на момчето е остра сърдечна и дихателна недостатъчност в резултат на малигнена хипертермия. Заболяването се среща изключително рядко, не може да се предвиди, при отключването му овладяването му е почти невъзможно, твърдяха в заключението членовете на комисията доц. д-р Росен Коларов и д-р Райна Боянова.В хода на разследването стана ясно, че на 14 юни 2016 г. момчето е постъпило на лечение в клиниката на Павлови за отстраняване на киста в лявата част на долната челюст. Според прокуратурата Павлов оперирал детето, след като еднолично и без консултация с анестезиолог, насрочил операцията под пълна упойка. Освен това, клиниката не разполагала с логистична и материална обезпеченост за въвеждане на пациентите под обща интубационна анестезия, в случай че възникне усложнение.След операцията състоянието на детето рязко се влошило - вдигнало температура 39,5 градуса, получило тахикардия - 152 удара в минута, затруднено дишане и повишено отделяне на въглероден диоксид. Състоянието е рядко и животозастрашаващо, като се предизвиква от някои медикаменти, използвани за обща анестезия. В използваната упойка било посочено, че употребата ѝ би могла да доведе до злокачествена хипертермия. Обвинението твърдеше, че в такива случаи трябва да се използва дантролен натрий, което не било сторено с момчето. След като състоянието му не се подобрило, Павлов се обадил в \"Пирогов\" за линейка, но тя нямала нужното оборудване и детето било откарано в болницата час по-късно, където починало.Валентин Павлов беше кандидат-депутат и водач на листата на \"Реформаторски блок - Глас народен\" в Перник преди две години, когато главният прокурор Сотир ", "date": "2019.11.11", "title": "Оправдаха стоматолога Валентин Павлов за смъртта на пациент"}
{"url": "https://news.bg/int-politics/tramp-pred-veterani-vsichki-nashi-vragove-byagat-ot-strah.html", "text": "Президентът на САЩ Доналд Тръмп, на церемония на \"Медисън Скуеър Гардън\" в Ню Йорк коментира пред ветерани от ВСВ, Корейската война, войната във Виетнам, войната в Персийския залив и Ирак по случай Деня на ветераните, че никой няма силата да се противопостави на САЩ. Протестиращи скандират \"предател\", \"срамота, срамота, срамота\" и \"заключете го\", докато Тръмп говори, съобщават световните медии.Въпреки че исторически президентите винаги са канени да присъстват на парада, Тръмп е първият действащ президент, който приема поканата, според председателя на Съвета на ветераните от Обединената война Дъглас Макгоуън.Макгоуън коментира, че Тръмп \"направи значително дарение в средата на 90-те години, за да помогне на парада на Деня на ветераните в Ню Йорк да се възстанови след години пренебрегване и да се преустрои в институцията, която е днес\".\"Тези, които ни се противопоставят, нямат шанс срещу праведната сила на въоръжените сили на САЩ\", обясни Тръмп в речта си и посочи операцията за елиминиране на лидера на ДАЕШ. \"Благодарение на американските войници, Багдади е убит, неговият заместник е убит и се насочихме към трето лице в тяхната командна система. Тяхното царуване, основано на терора, приключи и всички наши врагове бягат от страх\", допълва американският президент.По думите му, високият морал на американците \"ни помогна да победим тираните, да победим фашизма, да победим комунизма и да противодействаме на тероризма. В деня на ветераните страната ни потвърждава най-важния си ангажимент: ние трябва да се грижим за онези, които носят основната тежест на боевете\".Денят на ветераните се отбелязва ежегодно на 11 ноември в деня на прекратяването на огъня в Първата световна война в памет на ветерани от всички видове въоръжени сили на САЩ.", "date": "2019.11.11", "title": "Тръмп пред ветерани: Всички наши врагове бягат от страх"}
{"url": "https://news.bg/crime/dadoha-na-sad-mashinist-ot-rudnik-oranovo-za-smartta-na-minyor.html", "text": "Служител в рудник \"Ораново\" е предаден на съд за , съобщават от прокуратурата.Обвиняемият Б. работел като машинист локомотив мини в рудник \"Ораново\" в Симитли. Той отговарял за изправността на локомотива и линейния състав, за точното спазване на всички инструкции по техническата експлоатация, поддържане на влаковия състав, сигнализация и отговорност за безопасността на движението.На 14 ноември 2017 г. С.Б. бил определен за работа втора смяна, от 16 ч. до 23 ч., със задача - да извършва маневрени работи с рудничен вагон на горната стъпка на уклон 002 (хоризонтален участък). Около 16:30 ч. той осъществявал такива, свързани с преместване на празен вагон за освобождаване на релсовия път. След като откачил въжето на хаспела (просто подемно устройство) от вагона, започнал да го дърпа в посока \"пълен гараж\" на горна стъпка на уклон 002. При това машинистът не спуснал бариерите и не поставил спирачката на релсите. Усилията му били недостатъчни сам да преодолее съпротивлението при движение на вагонетката, заради кривина на релсовия път и наклона. Поради тази причина тя се върнала обратно, а впоследствие излязла извън релсите и продължила да се движи безконтролно надолу със силна скорост. Търкаляла се и се блъскала в укрепленията.В същото време по стълбите на уклона вървели работници от рудника. Виждайки случващото се, трима от тях успели да се отдръпнат встрани и избегнали съприкосновение с вагонетката. Обаче последният от тях - С.С., бил застигнат и ударен от нея. Тежко пострадалият бил транспортиран по спешност до болницата, където по-късно починал. Смъртта му се дължи на остра кръвозагуба.", "date": "2019.11.11", "title": "Дадоха на съд машинист от рудник \"Ораново\" за смъртта на миньор"}
{"url": "https://news.bg/society/protestirashti-zhiteli-na-stolichniya-kv-mladost-1-blokiraha-tsarigradsko-shose.html", "text": "Протестиращи жители на столичния квартал \"Младост 1\", блокираха движението по булевард \"Цариградско шосе\", заради центъра за лечение на наркомании в болница \"Света Анна\", съобщава БНР. Те не вярват на здравния министър Кирил Ананиев, че центърът за наркозависими ще бъде преместен до края на декември.Протестиращите настояват, че мястото на Центъра за лечение на наркомании и зависимости не е до жилищни сгради, училища, детски градини и детски площадки, които се намират в района на болница \"Света Анна\".Те обещават да блокират \"Цариградско шосе\" всеки понеделник, докато не се случи преместването.Припомняме, заради преместването на метадоновата програма към Държавна психиатрична болница за лечение на наркомании и алкохолизъм в УМБАЛ \"Св. Анна \" жителите на .Те бяха категорични, че няма да допуснат центърът за наркозависими да функционира до домовете им и . Гражданите не останаха убедени, от уверението на здравното министерство, че .Здравният министър Кирил .Припомняме, преди два месеца с решение на Министерски съвет . Преди това обаче на няколко пъти напрежението се повишаваше във връзка с намеренията Центърът, който в момента се намира на улица \"Пиротска\", да бъде преместен. Това се налага, тъй като . срещу разполагането на Центъра по наркомании на тяхна територия.", "date": "2019.11.11", "title": "Протестиращи жители на столичния кв. \"Младост 1\" блокираха \"Цариградско шосе\""}
{"url": "https://news.bg/int-politics/germaniya-predlaga-evropa-da-obmisli-podnovyavane-na-sanktsii-sreshtu-iran.html", "text": "Германия, Великобритания и Франция трябва да са готови да обмислят възстановяване на международните санкции срещу Иран заради нарушения на ядрената си сделка от 2015 г., заяви министърът на външните работи на Германия, цитиран от \"Ройтерс\".Позицията на Европа е жизненоважна, тъй като САЩ се оттеглиха от сделката, а другите страни подписали сделката, Русия и Китай, са съюзници на Иран и е малко вероятно да започнат процес, при който санкциите могат да бъдат възстановени.Иран заяви, че миналата седмица е възобновил обогатяване на уран, а през почивните дни обясни, че може да пречисти до 60%, което не е далеч от нивото от 90%, необходимо за ядрена бомба.\"Иран най-накрая трябва да се върне към поетите ангажименти\", обяснява германският външен министър Хайко Маас преди срещата на външните министри на Европейския съюз в Брюксел.\"В противен случай ще си запазим правото да използваме всички механизми, посочени в сделката (за възстановяване на санкциите)\", допълва той.В рамките на сделката, предназначена да намали възможностите на Техеран да разработи ядрено оръжие, Иран се съгласи да ограничи ядрената си програма в замяна на премахването на повечето международни санкции.Техеран твърди, че последните стъпки са поради оттеглянето на Вашингтон от сделката и възобновяването на американските санкции, които унищожават износа на ирански нефт. Техеран допълва, че ще се върне към задълженията си, ако Вашингтон го направи.Върховният представител на ЕС по външна политика Федерика Могерини заяви, че коментира с подписалите страни, за да реши какво да прави по-нататък. Министрите на ЕС не обсъдиха санкциите в понеделник, но става все по-трудно да се спаси споразумението, допълва тя.\"Може да имаме съвместно заседание на Комисията в следващите дни\", коментира Могерини, като се позовава на форума, където подписалите страни могат да обсъждат проблеми и потенциално да създадат основа за проучване на санкциите.Високопоставен дипломат на ЕС обяснява, че срещата на Съвместната комисия във Виена може да бъде следващата седмица на ниво политически директори.Всяка от подписалите страни може да задейства процес на разрешаване на спорове, който може да завърши в Съветът за сигурност на ООН.Страните от ЕС искат Международната агенция за атомна енергия първо да провери последните съобщения на Иран за обогатяване, заявяват дипломати от ЕС.Иран многократно обяснява, че иска ядрена енергия само за граждански нужди.При президента Доналд Тръмп САЩ заяви, че ограниченията, наложени на Иран, не са достатъчно строги и не обвързват програмата му за балистични ракети.", "date": "2019.11.11", "title": "Германия предлага Европа да обмисли подновяване на санкции срещу Иран"}
{"url": "https://news.bg/world/es-prie-ramka-za-nalagane-na-sanktsii-na-turtsiya-za-sondazhite-v-sredizemno-more.html", "text": "Съветът на ЕС прие работната рамка за налагане на рестриктивни мерки в отговор на непозволените сондажни дейности на Турция в Източното Средиземноморие, информират от Съвета.Рамката позволява налагане на санкции на физически и юридически лица, които са отговорни или са замесени в незаконни сондажни дейности в Средиземно море.Санкциите ще включват забрана за пътуване на територията на ЕС и замразяване на активите на лица и компании. В допълнение граждани на ЕС или компании от Общността няма да могат да отпускат средства на санкционираните.Рамката позволява налагане на санкции на лица и компании, които са отговорни за сондажни дейности, които се извършват без разрешението на Кипър в териториалните води на острова, изключителната икономическа зона или континенталния шелф. Налагане на санкции на лица и компании, които осигуряват финансова, техническа и материална подкрепа за споменатите горе сондажни дейности.", "date": "2019.11.11", "title": "ЕС прие рамка за налагане на санкции на Турция за сондажите в Средиземно море"}
{"url": "https://news.bg/crime/lihvari-prepirali-parite-sas-zemedelie-v-pavlikeni.html", "text": "Три криминално проявени лица са задържани при акция на Специализираната прокуратура за извършване на  Това съобщи на брифинг ръководителят на Спецпрокуратурата Димитър Петров.Става въпрос за добре организирана престъпна група, която от 5 години се занимава с лихварство, съобщи Петров.Той даде и повече подробности: лицата са имали легален бизнес, занимавали са се със земеделие, дейност, чрез която са препирали парите.От дейността са пострадали над 20 души, а като доказателства са намерени списъци с длъжници. И тримата са криминално проявени, а двама от тях и осъждани. На тримата е наложена мярка \"задържане под стража\".При обиските по време на акцията на прокуратурата са намерени над 1 800 юбилейни монети и златни метали на стойност около милион лева.Зам.- директорът на ГДБОП Любомир Янев добави, че групата е била изключително конспиративна. Извършвали са кражби, документни престъпления, изнудване.Били са набелязани поне 20 души, жертви, които са притеснени да говорят пред прокуратурата, тъй като градът е малък и всички се познават.Работата по разкриването на организираната група е започнала в края на миналата година и през май тази година по случая е било образувано досъдебно производство. И тримата задържани са с богато криминално минало - за кражби, грабежи, лихварство и заплахи.", "date": "2019.11.11", "title": "Лихвари препирали парите със земеделие в Павликени"}
{"url": "https://news.bg/health/lekarskiyat-sayuz-raztrevozhen-ot-reshenieto-na-sada-v-sliven-za-vaksinite.html", "text": "БЛС е силно обезпокоен от решението на сливенския административен съд, че спирането на неваксинирано дете от градина е дискриминация. Това стана ясно от позицията на организацията, изпратена до медиите. Според тях това съдебно решение е прецедент и на Балканите, и в страните от Западна Европа.Съсловната организация смята, че решението не отчита обществения интерес и противоречи на редица международни актове. Според БЛС решението поставя в риск общественото здраве и дава превес на личния пред обществения интерес.БЛС припомня, че по данни на държавният здравен инспектор д-р Ангел Кунчев между половин и един процент от децата не могат да бъдат имунизирани поради различни причини: вродени заболявания, алергични състояния и други , които не позволяват провеждането на ваксинопрофилактика. За тях единственият начин да бъдат предпазени е да им бъде осигурена среда от имунизирани, в която няма как причинителят да стигне до тях - т.нар. \"колективен имунитет\". За да бъде той осъществен е Според БЛС е налице и сериозна опасност решението не само да послужи като мотив за завеждането на още дела, но и да създаде сериозни предпоставки за засилването на антиваксарските нагласи у нас и увеличаване броя на неимунизираните деца в страната.Те са мнение, че това води и до увеличаване риска от появата на епидемии от инфекциозни заболявания като епидемията от морбили тази година.От януари 2019 г. до април Националният център по заразни и паразитни болести е регистрирал 389 случая на морбили, които до ноември вече са над 1000. За същия период през 2018 г. случаите са били 4, а през цялата година - 13. Разпространението на морбили у нас бе ограничено чрез спешната имунопрофилактика на рисковия контингент проведена от личните лекари.От БЛС уточняват, че в Наредба № 3 за здравните изисквания към детските градини ясно и точно е описан редът, по който се приемат деца в детските градини. Това става въз основа на писмено заявление, подадено от родителите. Към заявлението се прилагат и данни от личния лекар, че на детето са извършени задължителните имунизации.В наредбата се казва още, че деца, на които не са извършени задължителните имунизации за възрастта, могат да се приемат в детска градина, когато са налице трайни противопоказания за имунизирането им.В тази връзка  по обжалването на решението на сливенския административен съд пред Върховния административен съд.Припомняме, че на 6 ноември стана ясно, че ", "date": "2019.11.11", "title": "Лекарският съюз разтревожен от решението на съда в Сливен за ваксините"}
{"url": "https://news.bg/regions/ottsepiha-rayona-okolo-dzhamiyata-v-sofiya.html", "text": "Полицията отцепи района около \"Баня баши\" джамия в София, съобщава Нова телевизия.Причината е, че около 14.00 часа бил подаден сигнал за изоставен багаж в района.Беше извършена проверка на мястото. Градинката около джамията беше заградена с полицейска лента.Изпратените на място полициаи, пожарникари и специалисти по взривни вещества установиха, че в изоставената чанта нея има само дрехи и храна. След това районът отново беше отворен за пешеходци.", "date": "2019.11.11", "title": "Отцепиха района около джамията в София "}
{"url": "https://news.bg/disasters/silno-zemetresenie-raztrese-yuzhna-frantsiya.html", "text": "Френската агенция за засичане на земетресения обяви, че земетресение с магнитуд 4,9 по скалата на Рихтер е регистрирано в Южна Франция в затънтен район в департамента Дром между градовете Лион и Марсилия, съобщава \"Асошиейтед прес\", цитирайки данните на Европейския средиземноморски сеизмологичен център и Американския геофизически институт. Агенцията уточни, че трусът е станал преди обед, а епицентърът му е бил близо до град Монтелимар.Засега не се съобщава за сериозни материални щети и пострадали хора. Според съобщения, публикувани в социалните мрежи, земетресението е усетено в Монпелие, Лион, Сент Етиен, Гренобъл, Авиньон и Марсилия.", "date": "2019.11.11", "title": "Силно земетресение разтресе Южна Франция"}
{"url": "https://news.bg/world/farazh-s-golyam-podarak-za-konservatorite-na-boris-dzhonsan.html", "text": "Лидерът на партия \"Брекзит\" Найджъл Фараж обяви, че няма да се борят с торите за 317 места, което значително увеличава шансовете на Консервативната партия на премиера Борис Джонсън на предсрочните избори на 12 декември, пише \"Гардиън\".Фараж поясни, че партията му няма да се изправя срещу торите за 317-те места, които консерваторите спечелиха през 2017 г. Но Фараж повтори, че партията му ще се бори за местата, които са под контрола на Лейбъристката партия и на други партии в подкрепа на еврочленството.Този подарък на Фараж ще увеличи шансовете на премиера Борис Джонсън да си осигури мнозинство в британския парламент и съответно да изведе страната от Европейския съюз на 31 януари 2020 г.Фараж каза на митинг в Хартлипул, Северна Англия, че иска да предотврати втори референдум за Брекзит. Евроскептикът обясни, че е взел решението в неделя вечерта, защото не иска да рискува партиите в подкрепа на еврочленството да спечелят мнозинство в Камарата на общините, което може да доведе до втори референдум за Брекзит и да постави проекта под риск.Ако влезем на изборите с 600 кандидати, ще има висящ парламент. Предотвратяването на втори референдум е най-важното нещо в тази страна, смята той. По думите му частни социологически проучвания показват, че Либералните демократи ще засилят позициите си, включително в Югозападен Лондон и Югозападна Англия, ако партия \"Брекзит\" се изправи срещу торите в тези райони.Фараж отбеляза, че това, което е обявил, на практика е съюз за напускане на ЕС.", "date": "2019.11.11", "title": "Фараж с голям подарък за консерваторите на Борис Джонсън"}
{"url": "https://news.bg/int-politics/klyuchov-pomoshtnik-na-siriyskite-beli-kaski-otkrit-martav-v-istanbul.html", "text": "Основателят на организацията, която е обучавала сирийската група за оказване на спешна помощ \"Белите каски\", е починал в Истанбул. Това обяви негов съсед и дипломат, цитирани от \"Ройтерс\".Джеймс льо Мезюре, който е британски гражданин и основател на групата \"Мейдей\", която е специализирана в обучаването, екипирането и подпомагането на доброволци, оказващи спешна помощ, е намерен мъртъв тази сутрин близо до дома си в централния квартал Бейоглу в Истанбул, уточнил съседът.Дипломатът е посочил, че обстоятелствата около смъртта му били неясни.Полицията не е открила никакви следи, които да показват, че е имало още хора в къщата на Мезюре в Истанбул в момента на смъртта му, уточни източник, близък до разследването.\"По предварителни данни британският гражданин Льо Мезюре е загинал в резултат на падането му от високо около 5:30 часа сутринта. Тялото му има множество фрактури... По предварителни данни никакви непознати не са видени в къщата във времето на смъртта му. След като тялото му беше прегледано от патоанатоми, беше изпратено в морга\", допълни източникът.Турските медии съобщават, цитирайки полицейски източници, че съседи на Мезюре са открили тялото му в градината на къщата му.Остава неясно дали е бил убит или се е самоубил.\"Белите каски\", известни официално като сирийска гражданска защита, имат заслуга за спасяването на хиляди хора в райони в Сирия, контролирани от бунтовниците по време на продължилите с години бомбардировки от страна на сирийското правителство и руските сили в гражданската война в страната.Спасителната група \"Мейдей\" е организация с нестопанска цел с офиси в Амстердам и Истанбул, чийто проекти са финансирани от ООН и различни правителства.", "date": "2019.11.11", "title": "Ключов помощник на сирийските \"Бели каски\" открит мъртъв в Истанбул"}
{"url": "https://news.bg/crime/uslovna-prisada-za-kupuvane-na-glasove-v-loveshko.html", "text": "Осъдиха жена за купуване на гласове в Ловешко, съобщават от прокуратурата.След одобрено от съда споразумение, постигнато с Районна прокуратура-Ловеч, осъдиха жена за престъпление против политическите права на гражданите.Обвиняемата Р.М. се призна за виновна, за това, че между 14 и 22 октомври в град Летница дала пари и хранителни продукти на седем души, за да ги склони да гласуват в полза на определен кандидат и политическа партия на местните избори за кмет и общински съветници в Летница.Жената се споразумя с районната прокуратура в Ловеч и беше осъдена условно на 10 месеца затвор с изпитателен срок от 3 години.Споразумението има последица на влязла в сила присъда.", "date": "2019.11.11", "title": "Условна присъда за купуване на гласове в Ловешко"}
{"url": "https://news.bg/crime/kamion-blasna-i-ubi-koloezdach-na-am-hemus.html", "text": "27-годишен водач на товарен автомобил блъсна и уби велосипедист, който се движи в активната лента на АМ \"Хемус\" без отличителна жилетка и осветителна сигнализация, съобщават МВР-Варна.Вследствие на инцидента 59-годишният варненец е загинал на място.По случая има образувано досъдебно производство.", "date": "2019.11.11", "title": "Камион блъсна и уби колоездач на АМ \"Хемус\""}
{"url": "https://news.bg/crime/zadarzhaniyat-za-ubiystvoto-v-troyan-udushil-brat-si.html", "text": "Прокуратурата разследва убийството на 71-годишния мъж от Троян, открит мъртъв в дома си, съобщи Нова телевизия.Пострадалият живеел изолирано с брат си. Двамата не поддържали връзки с околните, а пострадалият страдал от психическо заболяване, съобщават от прокуратурата.В петък по сигнал на съседи била извършена проверка в дома на двамата братя. При огледа в една от стаите на къщата По първоначални данни от огледа, смъртта е била причинена чрез удушаване.Трупът е престоял в къщата над две седмици. Назначена е съдебно-медицинска експертиза за установяване на непосредствената причина за смъртта.Като обвиняем е привлечен братът на пострадалия, мъж на 65 години от  Троян. Задържан е за 72 часа. Назначена е съдебно-психиатрична експертиза за освидетелстване на извършителя.Вътрешният министър Младен Маринов заяви, че двете убийства - в Троян и Кюстендил, нямат общо помежду си. И двете били от битов характер. Хубавото е, че и в двата случая са задържани извършителите и са ясно мотивите, подчерта той. ", "date": "2019.11.11", "title": "Задържаният за убийството в Троян удушил брат си"}
{"url": "https://news.bg/regions/bum-na-hepatit-v-simeonovgrad.html", "text": "15 случая на хепатит са регистрирани в община Симеоновград, съобщава БНР.Повечето от заболелите са деца, които учат в местното училище. Всички са настанени в инфекциозното отделение в Хасково.От Регионалната здравна инспекция в Хасково смятат, че най-вероятно става въпрос за епидемичен взрив от хепатит А. Те посочват, че две от заболелите деца са брат и сестра, а двама от възрастните са семейство. Има и случай на хепатит Е. За последните случаи все още се очаква лабораторно потвърждение.", "date": "2019.11.11", "title": "Бум на хепатит в Симеоновград"}
{"url": "https://news.bg/politics/s-14-klasyora-dokazatelstva-manolova-pita-ima-li-koy-da-nakazhe-izbornata-mashina-na-gerb.html", "text": "Мая Манолова и инициативния й комитет внесоха 14 класьора с доказателства за изборни нарушения, с които те искат касират изборите в София пред ОИК.Установихме десетки, стотици нарушения на изборните правила, коментира Манолова пред медиите. Част от нарушенията са свързани с избирателните списъци, такива за изборните протоколи, за броенето на бюлетините и за нарушения на организацията на изборния процес.Манолова не е съгласна с констатациите на ЦИК за техническа грешка за разминаването със 100 000 гласоподаватели между първо и втори тур. Установихме 6700 души разлика в част втора на избирателните списъци, толкова са гражданите на държави членки на ЕС, които според ОИК са включени в избирателните списъци, а според общинската администрация техният брой е само 44, каза бившият омбудсман.Има разминаване в протоколите според нея. В над 66% от протоколите на СИК има надписване. Друга част от нарушенията са свързани с бюлетините, като на втория тур има 7000 недействителни бюлетини. Средно сметнато на първия тур на кандидат на кмет се падат по 500 недействителни бюлетини, на втория вече са 3500. В ромските секции няма недействителни бюлетини. Според Манолова там се е гласувало с предварително подготвени бюлетини.Екзитполовете били използвани за политическа пропаганда. Освен това Манолова е подала жалба за редица изборни манипулации и купен вот. Внасяме тази жалба в името на справедливостта, изтъкна тя. Всичко това не бивало да се оставя без последствия.Въпросът е ще има ли кой да накаже изборната машина на ГЕРБ, попита Манолова.Тя иска електронен и машинен вот, както и активна регистрация. Инициативният й комитет пък повежда инициатива за честни избори.По-рано през деня  на дискусия за промени в Изборния кодекс. Дискусията ще се състои утре в Народното събрание.При преброени  за кмет на София Йорданка Фандъкова печели 209 542 гласа или 49.98% от вота, а Мая Манолова - 189 176 гласа или 45.13%.Припомняме, че от щаба на кандидата за кмет на София Мая Манолова обявиха, че ще  - вечерта на балотажа. Няколко дни по-късно те . От БСП заявиха, че  да внасят иск за касиране на резултатите, тъй като Мая Манолова бе независим кандидат, подкрепен от БСП.", "date": "2019.11.11", "title": "С 14 класьора доказателства Манолова пита има ли кой да накаже изборната машина на ГЕРБ"}
{"url": "https://news.bg/regions/remontirat-humanitarnata-gimnaziya-v-kazanlak.html", "text": "Министерството на културата финансира проект на община Казанлък за изготвяне на инвестиционен проект за реконструкция на сградата на Профилирана хуманитарна гимназия \"Св. Св. Кирил и Методий\", съобщи БНР.Пълният технически проект е внесен за съгласуване в Националния институт за недвижимо културно наследство към Министерство на културата.Изготвената проектна документация е първата стъпка към реализирането на същинските ремонтни дейности за консервация на сградата, която има статут на местна културна ценност.Проектът \"Преустройство, ремонт на покрив, фасади, ел. инсталации, ВиК инсталация и отоплителна инсталация, е финансиран от Министерство на културата със сумата от 35 000 лв. за изготвянето на инвестиционен проект във фаза работен.", "date": "2019.11.11", "title": "Ремонтират Хуманитарната гимназия в Казанлък"}
{"url": "https://news.bg/comments/svobodata-e-opasna-tsennost.html", "text": "Вчера ме порази мисълта, че сме забравили какво е Свободата и в представите си сме го заместили с нещо друго - вярно, не с нещо коренно различно, но с някакъв частен случай, твърде далеч от обхвата на цялото. Свели сме свободата до липса на забрана, а липсата на забрана далеч не е отсъствие на свобода. Ако забраниш на Петърчо да си играе с Иванчо, Петърчо остава напълно свободен да си играе с Иванчо, просто трябва да прецени риска от последиците. Това, което е вършел Левски, е било забранено, но той е оставал напълно свободен да го върши. И затова е можел да го върши, иначе не би бил способен. Виж, ако заключат Петърчо в мазето, това вече е друга работа. Но пък дали Левски дори и в тъмницата, дори и на бесилото е бил по-малко свободен? По-малко свободен ли е бил Богочовекът на Кръста? Свободата, Санчо, била на върха на копието. Не, Свободата е в природата на човека; Свободата Е природата на човека.Вчера отбелязахме 30 години от деня 10 ноември през 1989. Някои казват, че на този ден не се е случило нищо особено. Други казват, че нищо особено не се е случило и след това. Всъщност, от този ден произлязоха три важни неща, всички свързани със Свободата, макар и всяко по свой специфичен начин.Той беше уродлива фантазия на базата на сатанинска религия - комунизма. Защо да е сатанинска? Защото като всеки друг лабораторен експеримент за изобретяване на нов световен ред, комунизмът замести Истината с лъжа, което се отрази пагубно на Свободата, защото само Истината е тази, която ще направи хората свободни (Иоан 8:32). Още от времето на гностиците \"елитът\" на човечеството, най-възгорделите се и самозабравили си негови представители вярват, че могат да инженерстват обществото, но в крайна сметка неизбежно раждат някой грозен антихрист.Социалистическият лагер със своята несъстоятелна икономическа общност, със своя военен блок беше опит да се създаде паралелен свят. Контактите с истинския свят - добър или лош - бяха сведени почти до нула, за на де види социалистическият човек колко е далеч от истината, следователно и от свободата. С разпадането на социалистическия лагер свободата покълна отново и пред нас се изправи задачата да отгледаме крехкия стрък.С разпадането на социалистическия лагер (съветския блок) си възвърнахме един вид свобода, която можем да наречем . Това е свободата на общността, на народа, представящ се пред света като нация, да взима малко повече самостоятелни решения за съдбата си и да ги привежда в действие. Не е малко.То стана чрез процесите на реституция и приватизация, както, разбира се, и чрез съответните промени в законодателството. Каква е връзката между собствеността и свободата. Достатъчно е да погледнем един роб. Робът е човек, който няма собственост, а самият той е собственост. От най-древни времена гражданските права, каквото и да са разбирали под това, са произтичали от собствеността. Всяка пазарна размяна е размяна на някаква собственост, дори това да е собствената ти работна сила.Собствеността възпитава отговорност. Собствеността дава възможност и поражда необходимост да се взимат решения и да се посрещат последиците от тях. Иначе казано, собствеността дава свобода. Свободният човек сам притежава средствата си за живот. Ако ги притежава някой друг и му ги отпуска по свое усмотрение, тогава свободата е под сериозен въпрос. Свободата, произтичаща от собствеността, можем да наречем . Всеки човек трябва да притежава някакъв минимум собственост, за която да се грижи, за която да отговаря и която да му носи доход. Това ще му донесе и някакъв минимум икономическа свобода, благодарение на която той ще разчита на себе си, ще развива способностите и предприемчивостта си, а няма да чака на обществото и на неговите социални институти. В днешно време доброто образование и кариерата също са собственост, която дава икономическа свобода. По време на социализма лишаването на хората от частна собственост (тогава имаха само лична собственост, която не носи печалба) беше равнозначно на лишаване от свобода.Нищо друго да не ни беше донесъл 10 ноември - и това стига! Макар че по време на комунистическия тоталитаризъм ние не бяхме лишени от свобода на словото, а по-скоро от свобода на споделянето. Словото може да не стигне до вестник или радио, но може да бъде изречено или записано. Или дори само помислено и вътрешно преживяно. Словото е особено нещо. То не е съвсем от този свят, нищо че в този свят се проявява. Словото ражда идеи, идеите започват да живеят, да се материализират; понякога идеите са страшни, защото в тях има истина, а в истината има свобода; понякога са страшни по други причини.Разбира се, свободата на споделянето е важна почти като свободата на словото, защото словото трябва да среща друго слово, защото изреченото трябва да бъде чуто, а написаното - прочетено. Човек има две форми на съществуване - съборна в едната обща природа \"човечество\", олицетворена от Христос, и личностна в микрокосмоса на душата си, олицетворена индивидуално за всекиго от Светия Дух. За първата форма на съществуване свободният обмен на словото (който наричаме ) е изключително важен. По време на тоталитаризма свободният обмен беше почти напълно ограничен. Журналистиката беше регулирана, а културата - строго цензурирана от специални институти към Държавна сигурност. Ето защо възстановяването на свободата на словото след 10 ноември беше може би най-важната крачка към свободата изобщо.И всичко би било прекрасно, всичко би било много лесно, ако, току-що пръкнала се, Свободата не беше започнала да се изражда като всяко добро намерения в този прояден от греха свят.Либерализмът, присвоил свободата за свое име, в момента върши най-голямото предателство спрямо нея, защото замества свободата със своеволие (наричано от някои \"слободия\", макар да не е същото). Това са не само различни неща, но дори и противоположни. Своеволието е ерзац (Ersatz) свобода - нали помните: в Германия по време на Първата световна война маслото се заменя с маргарин, захарта - със захарин, кафето - с цикория и т.н. Ерзацът е по-лесен за добиване и по-евтин за производство, точно както е слободията по отношение на свободата.Изредените по-горе придобивки след падането на Берлинската стена и незабравимата дата 10 ноември у нас, наистина носят всяка от тях своя вид свобода, но тези свободи са само частни случаи, конкретни проявления. Самата Свобода е нещо друго, нещо доста различно.Свободата е условие за избор, а свободната воля е средството. Няма значение къде живееш и с какво се занимаваш. Свободата е дар и наказание, защото чрез нея се спасяваш, но и чрез нея загиваш.Свикнали сме да изповядваме, че Свободата е благо, към което всеки се стреми, висша ценност за всеки човек. Истината е, че само малцина биха избрали Свободата пред сигурността. Да, наистина Свободата е път към рая, но тя е и път към ада. Парадоксалното е, че най-висшата форма на свобода е доброволният отказ от свобода, както най-силната изява на свободната воля е отказът от собствена воля. За да се откажеш от собствена воля се иска най-силна воля и най-много свобода. Осъзнавам, че казаното ще остане неразбираемо, ако не продължим нататък, ако не кажем какво е личност с две природи и с две воли, но нека спрем дотук. И нека да приемем за достатъчно да знаем, че сме крайно несъвършени, че знаем съвсем малко, а често и малкото, което знаем, е грешно - сутрин ни изглежда едно, вечер ни изглежда друго, а то не е мръднало и на йота. И нека не забравяме, че своеволието ни, което се ласкаем да наричаме \"свобода\" и \"свободна воля\", е инструментът, чрез който, паднали веднъж в заблуда, взимаме пагубни за себе си решения.Свободата е опасна ценност. Тя е ценност, единствено когато служи да изберем доброто, след като веднъж сме го разпознали, заслушани в шепота на съвестта. Свободата не е безнаказано да вършиш и да дрънкаш всичко, което ти дойде на ум, само за да си по-голям тарикат от другите. Свободата не е никой да не ти забранява нищо. Понякога свободата е да избереш забраненото и да пострадаш заради това. Понякога свободата е и в дребните неща, като това да наречеш негъра \"негър\" и циганина \"циганин\", защото това е истината.След като подредим представите си за Свободата, може би ще дойде ред да си припомним какво е Истина, Добро, Красота и Любов - ей така написани, с главни букви, за да знаем, че не си ги измисляме ние. Освен това мисля, че Картаген трябва да бъде разрушен.", "date": "2019.11.11", "title": "Свободата е опасна ценност"}
{"url": "https://news.bg/int-politics/zelenski-peri-i-amerikanski-biznes-s-50-godishen-dogovor-za-ukrainski-gaz-i-neft.html", "text": "Двама политически поддръжници на американския министър на енергетиката Рик Пери подписаха потенциално изгодно споразумение за проучване на нефт и газ от украинското правителство, след като Пери предложи един от мъжете за съветник на новия президент на страната, пише АП.Усилията на Пери да повлияе на енергийната политика на Украйна дойде по-рано тази година, точно когато новото правителство на президента Володимир Зеленски търсеше военна помощ от САЩ за защита срещу руска агресия, а съюзниците на президента Доналд Тръмп засилиха усилията си да накарат украинците да разследват неговия съперник, демократът Джо Байдън.Украйна възложи договор на съратници на Пери малко повече от месец след като американският енергиен секретар присъства на встъпването в длъжност на Зеленски. На среща по време на това пътуване, Пери подава на новия президент списък с хората, които препоръчва за енергийни съветници. Едно от четирите имена е неговият дългогодишен политически гръб Майкъл Блейзър.Седмица по-късно Блейзър и неговият партньор Алекс Кранбърг подават оферта за сондиране на нефт и газ в правителствен обект \"Варвинска\". Предложението им е с милиони долари по-ниско от единствения конкурент, според вътрешни украински правителствени документи, получени от АП. Но новосъздаденото им съвместно предприятие \"Украйна Енерджи\", получава 50-годишен договор, защото назначената от правителството комисия определя, че имат по-голяма техническа експертиза и по-силна финансова подкрепа, показват документите.Пери вероятно има огромно влияние в Украйна. Показанията в разследването на импийчмънта срещу Тръмп показват, че енергийният секретар е един от три ключови американски служители, които преговарят за среща между Тръмп и украинския лидер. Поредица от събития предполага, че политическото маневриране на администрацията на Тръмп в Украйна е преплетено с големия бизнес на търговията с енергия.По време на пътуванията до Киев, Пери изяснява, че е близък с Блейзър, украинско-американски инвеститор и дългогодишен поддръжник на Пери, който живее в Хюстън, и Кранбърг, републикански мегадонор, който предоставя на Пери луксозен корпоративен самолет по време на неуспешната му кандидатура от 2012 г.Говорителят на Пери заяви в сряда, че енергийният секретар подкрепя американската енергийна индустрия в целия свят, включително в Украйна. \"Това, което той не прави, е да се застъпва за бизнес интересите на което и да е отделно лице или компания\", заявява Шейлин Хайнс, прессекретар на отдела по енергетика.Джесика Тилипман, която преподава антикорупционно законодателство в университета \"Джордж Вашингтон\" коментира, че дори и Пери да се опита да повлияе на чуждестранни служители за възлагане на поръчки на приятелите си, това вероятно не е незаконно. \"Не е престъпление, просто е гадно\", обяснява тя.В изявление пред АП, Блейзър отрича Пери да е помогнал на фирмата му да сключи сделката за газ. \"Вярвам, че разговорите на секретаря Пери с украинските правителствени служители, ако те действително са се състояли, не играят никаква роля в това, че Украйна Енерджи спечели с офертата си\". Той коментира, че процесът е конкурентен и прозрачен и \"надяваме се да послужи като пример за това как украинският енергиен пазар може да бъде отворен за нови инвестиции\".Ейми Флакне, адвокат на дружеството \"Кранбърг Аспект Холдинг\", обясни в сряда, че Пери и други американски служители подкрепят \"справедлив и конкурентен процес за привличане на чуждестранни капитали и технологии в изоставащия енергиен сектор в Украйна\".\"Газът на свободата\"Като енергиен секретар на Тръмп, Пери летя по целия свят, за да настоява за американски износ на втечнен природен газ, който той нарича \"Газът на свободата\". Той пътува многократно до Украйна и други страни от бившия съветски блок, където доставки на американски газ и сондажни технологии придобиват стратегическо значение като потенциална алтернатива на продължаващата зависимост от вноса на Русия.Украйна отдавна страда от репутация с политическа корупция, особено в своя петролен и газов сектор. В хаотичните дни след разпадането на Съветския съюз, новосъздаденото украинско правителство продава много държавни предприятия на стойност милиарди, на добре свързани олигарси, които натрупаха огромни богатства.Докато Украйна търси икономическа и военна сигурност от САЩ и други западни демокрации, същите тези страни я притискаха да въведе по-отворен и прозрачен процес за предоставяне на права за проучване на нефт и газ на държавна земя.По настояване на западните партньори, правителството на Украйна създаде процес, който изисква договорите за проучване да бъдат обявени за наддаване и възложени след преглед от комисия за подбор, назначена от кабинета на министрите на президента. Бордът препоръчва победителите в очакване на окончателно одобрение от министрите.Тези западни партньори също посъветваха Украйна да назначи независим надзорен съвет в енергийната компания \"Нафтогаз\", срещу корупция и саморазправа.През февруари украинското правителство отвори наддаване за девет петролни и газови блока, обхващащи 11 469 квадратни километра земя. \"Украйна Енерджи\", съвместното предприятие между инвестиционната компания на Блейзър \"СигмаБлейзър\" и \"Аспект Енерджи\" на Кранбърг, подаде единна оферта за най-големия блок, който обхваща 3,471 квадратни километра.Съгласно договорите, на спечелилия участник в търга се предоставят изключителни права за добив на нефт до 50 години. След като първоначалните разходи са възстановени, компанията и правителството разделят печалбите. Вътрешен преглед на предложенията на украинското министерство на енергетиката и въгледобива, получени от АП, показва, че те не са най-добрият участник.Единственият конкуриращ се участник \"УкрГазВидобувания\" с акронима УГВ, предложи над 60 милиона долара за първата фаза на проекта, в сравнение с 53 милиона долара от Блейзър и Кранбърг, показва документът. УГВ е най-големият местен производител на газ в Украйна и е дъщерно дружество на \"Нефтогаз\", държавната компания, където Пери се опитва да замени членовете на борда.Въпреки по-ниската авансова инвестиция, селекционната комисия дава на американците по-високи резултати за техническа експертиза и цялостен финансов ресурс, според документа, преразгледан от АП. От деветте газови сделки, сключени на 1 юли, офертата на Блейзър и Кранбърг е единственият победител, който не включва участие на украинска компания. УГВ печели четири от останалите оферти.Двама членове на съвета, които помагат за избора на победителите в офертите, коментират пред АП, че процесът е проектиран така, че да бъде трудно да се повлияе неправилно, тъй като е смесица от представители на правителството и експерти в бранша. Роман Опимах, член на комисията, който е ръководител на Държавната служба по геология на Украйн обяснява, че правителството търси чуждестранни инвестиции, по-специално САЩ, и съветът счита това за фактор. Той допълва, че е предимство, ако една компания е добре свързана с Вашингтон, но добавя, че не вижда признаци, американски служители да влияят върху процеса.Пери, който 14 години е губернатор на Тексас, публично подкрепя потенциала на американската технология за хидравлично разрушаване за стимулиране на производството на нефт и газ в Украйна и настоява тръжния процес да бъде отворен за американски компании. На кръгла маса за енергийна индустрия в Киев през ноември 2018 г. Пери заяви, че потенциалът за развитие на нефт и газ в Украйна е \"зашеметяващ.\" Украйна има шанс да стане \"Тексас на Европа\", коментира той.На същото събитие, което е съспонсорирано от нестопанския бизнес съвет на САЩ, Пери включва експертните познания на Кранбърг. И Кранбърг, и Блейзър са в залата, заедно с няколко американски и украински служители в енергийната индустрия. \"Знаеш ли, Алекс Кранбърг, който се занимава дълго време с този бизнес, може да потвърди това, вероятно, както и всеки, който седи около масата, че имаме потенциала да променим света\", обяснява Пери според препис, издаден от посолството на САЩ в Киев.По време на същото пътуване през 2018 г., Пери има частна среща с тогавашния украински президент Петро Порошенко, обсъждат задълбочаването на връзките между енергийните индустрии на двете страни, според обобщение на срещата от американското посолствоЗаписите предполагат, че Пери също се е срещал редовно с Блейзър. Дневниците на посетителите, публикувани от отдела по енергетика чрез заявка за публични записи, показват, че Блейзър влиза през ВИП входа в сградата, в която е офисът на Пери най-малко три пъти, най-късно на 8 май.По-малко от две седмици по-късно Пери е в самолет за Киев, за да присъства на церемонията по встъпването в длъжност на Зеленски, който победи Порошенко на изборите през април. По време на това пътуване, Пери представя списъка си с препоръчани съветници, който включва Блейзър и отбелязва дългото им приятелство. Присъстващите напускат срещата с впечатлението, че Пери иска да замени американски представител в борда на \"Нафтогаз\" с някой \"уважаван в републиканските кръгове\".Блейзър заявява, че е бил включен в това, което определя като сесия за \"брейн сторминг\" с представители на Министерството на енергетиката относно създаването на неформална група, знаеща за енергийната индустрия на Украйна, за да помогне за разработването на стратегията на САЩ, но той нямал представа, че името му ще бъде предадено на новия украински президент. \"Нямах никаква представа, че името ми е препоръчано от секретаря Пери на украинското правителство, за да действа в каквото и да е качество\", обяснява Блейзър.Работата на Пери в Украйна го поставя в центъра на разследването за импийчмънт на Тръмп и неговия личен адвокат Руди Джулиани да притисне Зеленски за разследване на бизнес отношенията на Байдън и неговия син Хънтър с друга украинска газова компания.Пери, който обяви миналия месец, че подава оставка до края на годината, отказа да сътрудничи на Конгреса. В интервю на 4 октомври Пери коментира, че \"Бог му е свидетел\", че той никога не е обсъждал Байдън или сина му в срещи с украински или американски служители.Но Пери е в Белия дом на ключова среща 10 юли, на която на високопоставени украински служители е казано, че подкрепата на САЩ зависи от това, правителството на Зеленски да започне разследвания срещу демократи, свидетелства миналия месец подполковникът от армията Александър Виндман, помощник на Съвета за национална сигурност на Тръмп.\"Тексаските връзки\"Връзките на Блейзър и Пери са поне от десетилетие. Като губернатор, Пери назначава Блейзър през 2009 г., за член на консултативния съвет на щата Тексас, който наблюдава държавното финансиране на новопоявилите се технологии. Следващата година Блейзър допринеся 30 000 долара за кампанията на Пери през 2010 г. за губернатор на Тексас.Роденият в Украйна тексасец е интересна фигура в енергийния свят. Профил от 2012 г. в \"Хюстънската хроника\" е в модернистичното му имение от 15 000 квадратни метра. На придружаваща снимка той е с дълга рошава сива коса до раменете и стои до жена си на балкон с изглед към плувен басейн. Бивш инженер в Exxon, Блейзър е роден в украинския регион Харков и учил цифрова електроника и квантова физика.През 1994 г. той основава инвестиционната група \"СигмаБлейзър\" - компания, която е специализирана в разработването на корпоративни дялове в Източна Европа. Компанията казва, че управлява активи за около 1 милиард долара.Блейзър има контакри и с Джулиани. През 2008 г. компанията на Блейзър наема бившата адвокатска кантора на Джулиани, базирана в Хюстън, Bracewell&Giuliani, за да придобие и консолидира кабелни пакети в 16 украински града, включително Киев. Същата година Блейзър дарява 2300 долара за президентската кампания на Джулиани.Компанията на Блейзър е основният дарител на Бизнес съвета САЩ-Украйна, който промотира интересите на американския бизнес, опериращ в Украйна. Съветът, който спонсорира мероприятия, на които присъстват висши държавни служители на САЩ и Украйна, настоява за приоритети в политиката, които са свързани с бизнес интересите на Блейзър - включително лобиране за създаване на самия процес, който отвори контролираните от държавата нефтени и газови находища на Украйна за чуждестранни инвестиции, според уеб страницата на държавната служба по геология.Според данъчните записи, Бизнес съветът се ръководи от Вашингтон от президент и изпълнителен директор - Морган Уилямс, който също е посочен като управляващ правителствените въпроси за \"СигмаБлейзър\". Дни след като правителството в Украйна публикува за наддаване газовите блокове, справка за посетителите показва, че Уилямс придружава Блейзър през ВИП входа на отдела по енергетика.На 5 юни - докато предложението на Блейзър и Кранбърг е в процес на разглеждане - Уилямс се среща с ключовия съветник на Зеленски Олег Устенко и му казва, че значително разширяване на производството на нефт и газ в Украйна може да бъде постигнато само с инвестиции от частни компании, включително такива от САЩ, според обобщение на срещата, публикувано на уебсайта на Бизнес съвета.Уилямс също така казва на Устенко, че \"участието на държавния монополен играч\" подкопава шансовете за печалба на частните компании, според обобщението.Това, което медийното съобщение на съвета не споменава, е, че подобно на Уилямс, Устенко изпълнява двойна роля. Освен че съветва украинския президент, икономистът е дългогодишният изпълнителен директор на \"Фондация Блейзър\", организация с нестопанска цел със седалище в Киев, основана от Блейзър през 2001 г. Сайтът на групата описва своята мисия като насърчаване на инвестиции от частния сектор в Украйна.По-малко от четири седмици по-късно, \"Украйна Енерджи\" е обявена за победител в блока \"Варвинска\" над дъщерното дружество на \"Нафтогаз\".Блейзър не би казал дали смята за конфликт, служителят му едновременно да ръководи международната търговска група, като същевременно се застъпва за интересите на частния му бизнес. Той коментира, че Бизнес съвета САЩ-Украйна е само една от много организации, които силно подкрепят участието на чуждестранни компании в процеса на наддаване, \"като един от ключовите фактори за подпомагане на Украйна да постигне своята енергийна независимост от Русия\".Както с Блейзър, Кранбърг има дългогодишни връзки с Пери.Завършил Тексаския университет в Остин, Кранбърг е назначен от Пери през 2011 г., за 6-годишен мандат в съвета на държавния университет. Той е щедър политически донор, като от средата на 80-те години на миналия век дава повече от 3 милиона долара предимно на републикански кандидати и комитети за набиране на средства, според статистическите записи на федералните и държавните кампании.През последните 13 месеца Кранбърг е предоставил малко над 650 000 долара за два комитета, фокусирани върху избора на републиканци за места в кабинета, 637 000 долара за Национален републикански сенаторен комитет и 258 000 долара за Национален републикански комитет на конгреса. Той и съпругата му дават по 50 000 долара миналия април на \"Тръмп Виктори\" - съвместно образувание, което финансира кампанията за преизбиране на президента и Републиканския национален комитет.Когато Пери се кандидатира за президент през 2011 г., федерални документи показват, че кампанията му е платила над 16 000 долара на холдингова компания за частен самолет, използван от Кранбърг.Кранбърг също е сред онези, които влизат през ВИП входа в отдела по енергетика със съпругата си през април 2018 г.Миналата година компанията му наема бившия мениджър на Пери, Джеф Милър, като лобист. Милър е в централата на енергийната администрация поне десет пъти, откакто Пери е секретар, според данните за посетителите, отново предимно през ВИП входа.", "date": "2019.11.11", "title": "Зеленски, Пери и американски бизнес с 50-годишен договор за украински газ и нефт"}
{"url": "https://news.bg/politics/borisov-golemiyat-mi-gryah-e-che-magistralite-sa-bezplatni.html", "text": "Един от големите ми грехове е, че магистралите в България са безплатни. Това заяви премиерът Бойко Борисов в интервю за сръбската \"Първа ТВ\", което самият той представи днес във Фейсбук, но е дал в събота по време на  за откриването на магистралата от българската граница до Ниш.Борисов даде пример със съседните страни, където за това се плаща.Нямахме нито една магистрала и толкова им се радвахме, че въобще не помислихме за това, обясни миинстър-председателят. По негови думи не това обаче е най-големият проблем, тъй като икономиката върви напред и тол системата е пред пускане.Според Борисов има голяма възможност балканските държави да уеднаквят тол системите си, така че цените на километър да са еднакви в различните държави. Това по негови думи ще улесни значително бизнеса, транспорта и туристите.Премиерът посочи, че инфраструктурата, която в момента се изгражда между България и Сърбия означава за българската икономика от една страна бърз транспорт до Западна Европа, а за западната ни съседка - пристанища на Черно море. \"Само на няколко часа по магистрала, без един светофар. Или ако завият от \"Тракия\" по \"Марица\", до центъра на Истанбул нямат светофар, само магистрали\", изтъкна Борисов.България и Сърбия завършват един процес, в който жп линиите стават, понеже и двете държави ги обновяваме, със 180 км/час могат да се движат влаковете, каза още премиерът. Той заяви, че следващата седмица сръбският президент Александър Вучич ще посети София, за да види напредъка на газовия \"Балкански поток\".Борисов посочи и че в момента се работи по разширяване на ГКПП \"Калотина\" и въвеждането на транзитни ленти, които да улеснят транзитния трафик.", "date": "2019.11.11", "title": "Борисов: Големият ми грях е, че магистралите са безплатни"}
{"url": "https://news.bg/crime/peshehodets-zagina-sled-kato-be-blasnat-ot-gradski-avtobus-vav-varna.html", "text": "Възрастен мъж загина след като бе блъснат на пешеходна пътека от градски автобус във Варна. Това съобщават от областната дирекция на МВР.54-годишният водач на автобус от масовия градски транспорт, при завой наляво, блъска пешеходец, който пресича пътното платно на зелен сигнал на светофара.Инцидентът е станал на кръстовището на ул. \"Прилеп\" и бул. \"Цар Освободиел\". Вследствие на инцидента мъжът (87 г.) е откаран в болница, където е починал.Изясняват се причините и обстоятелствата около случилото е.", "date": "2019.11.11", "title": "Пешеходец загина, след като бе блъснат от градски автобус във Варна"}
{"url": "https://news.bg/health/shefat-na-bolnitsata-v-pazardzhik-otricha-da-e-uvolnen.html", "text": "Директорът на болницата в Пазарджик отрича да е уволнен, предават от Припомняме, по-рано днес от министерството на здравеопазването съобщиха, че д-р Васил Вълчев е бил  Бойко Борисов.Самият д-р Вълчев обаче твърди, че е получил писмо от министъра на здравеопазването за свикване на общо събрание на акционерите на болницата, която е търговско дружество.Според него това вероятно ще се случи през декември и именно тогава ще го освободят.Решението идва след представянето на медийно разследване, от което стана ясно, че директорът на пазарджишката болница е пенсионер по болест с 82% инвалидност и получава 700 лв. пенсия. Освен него са пенсионери и двама председатели на комисии на ТЕЛК в Пазарджик. Всички решения са на пазарджишкия ТЕЛК, който е на подчинение на директора д-р Васил Вълчев.Д-р Вълчев обясни, че въпросните ТЕЛК решения са отпреди 4 години и са проверявани от парламента, здравното министерство и прокуратурата, без обаче да бъдат открити нарушения или конфликт на интереси.", "date": "2019.11.11", "title": "Шефът на болницата в Пазарджик отрича да е уволнен"}
{"url": "https://news.bg/world/es-udalzhi-sanktsiite-sreshtu-venetsuela-s-oshte-1-g.html", "text": "Европейският съюз удължи санкциите срещу Венецуела с още една година, обявиха от Съвета на Общността.В съобщението се казва, че на фона на продължаващата политическа, икономическа, социална и хуманитарна криза във Венецуела с постоянните действия за подкопаване на демокрацията, върховенството на закона и нарушаването на човешките права, днес Съветът удължи рестриктивните мерки срещу Венецуела до 14 ноември 2020 г.Мерките включват оръжейно ембарго и забрана за продажба на техника за репресии в страната, както и забрана за пътуване и замразяване на активите на 25 лица, които са отговорни за нарушаване на човешките права и подкопаване на демокрацията и върховенството на закона.Мерките имат за цел да помогнат за насърчаване намирането на решения за политическа стабилност в страната и да се отговори на нуждите на населението. Мерките са гъвкави и обратими, не са насочени във вреда на венецуелския народ, допълват от Съвета.", "date": "2019.11.11", "title": "ЕС удължи санкциите срещу Венецуела с още 1 г. "}
{"url": "https://news.bg/crime/tsatsarov-kategorichen-v-podkrepata-si-za-ivan-geshev.html", "text": "Главният прокурор Сотир Цацаров е категоричен в подкрепата си за Иван Гешев. Това стана ясно от коментара му пред медиите за в четвъртък, на който предстои да бъде прегласувана кандидатурата на заместника му за обвинител номер едно.Цацаров не вижда във резултат от политически натиск. Румен Радев имал това конституционно право. Чест му правело, че мотивирал неподписвнето на указ.Всеки има своите мотиви, подчерта Цацаров. Човек в живота трябва да очаква всичко, отговори той на въпроса възможни ли са изненади в четвъртък на пленума на ВСС. Но той е категоричен в своя избор. Главният прокурор не смята, че ще се стигне до криза с избора на нов главен прокурор. Той не очаква, че държавният глава ще протака въпроса.Припомняме, че в четъвъртък, 14 ноември,  за главен прокурор.На 7 ноември президентът с изявление  и върна процедурата във ВСС. Ден по-късно той подчерта, че На 24 октомври 2019 г. след десетчасово заседание, на което бе изслушан кандидатът на главен прокурор, Висшият съдебен съвет  с резултат 20 \"за\" и 4 \"против\".", "date": "2019.11.11", "title": "Цацаров категоричен в подкрепата си за Иван Гешев"}
{"url": "https://news.bg/regions/pristigna-parviyat-ot-novite-tramvai-v-sofiya.html", "text": "В София пристигна първият от 13-те нови трамваи, съобщават от Столичната община.Превозните средства са нископодови и климатизирани, с платформа за детски колички и за хора със затруднения в придвижването. Те разполагат и със звукова сигнализация за незрящи хора, както и видеонаблюдение.Мотрисите са с дължина 30 метра и в тях са предвидени специални места за хора с увреждания и майки с детски колички. Те ще заменят превозните средства на трамвайна линия №5.Трамваите се произвеждат от полската компания PESA Bydgoszcz SA по договор, сключен със \"Столичен електротранспорт\" ЕАД в края на януари тази година. Договорът е на обща стойност 44, 7 млн. лв. без ДДС. Предвидени са и доставки на резервни части, диагностично оборудване и обучение на персонала.Договорът е част от проекта \"Интегриран столичен градски транспорт - фаза II\", който се осъществява с финансова подкрепа на ОП \"Региони в растеж\" 2014 - 2020 г., съфинансирана от ЕС чрез Европейския фонд за регионално развитие.", "date": "2019.11.11", "title": "Пристигна първият от новите трамваи в София"}
{"url": "https://news.bg/int-politics/sasht-nastoyava-za-predsrochni-izbori-v-irak.html", "text": "САЩ призоват Ирак да проведат предсрочни избори, тъй като все повече хора стават жертва на , за които Багдад твърди, че са подкрепяни от чужбина елементи, съобщава \"ПрессТВ\".В изявление, Белият дом иска иракското правителство \"да спре насилието срещу протестиращите и да изпълни обещанието на президента Салих да приеме избирателната реформа и да проведе предсрочни избори\".\"Съединените щати са сериозно загрижени от продължителните атаки срещу протестиращи, граждански активисти и медии, както и ограниченията на достъпа до интернет в Ирак\", се казва в съобщението.САЩ подкрепя протестиращите в Ирак, след като те заляха улиците за първи път в началото на октомври, изразявайки гнева си за корупцията и лошите условия на живот в една от най-богатите  на енергийните ресурси страни в света.Според комисията по правата на човека на иракския парламент, досега в са загинали 319 души, включително демонстранти и представители на силите за сигурност.В Ирак няколко пъти са задържани въоръжени лица и снайперисти, които убиват и полицаи, и протестиращи, порицани са войници, които прибягват до прекомерна сила при справяне с протестите.Правителството на Абдул Махди предприе някои стъпки за справяне с вълненията, включително организиране на раздаване на пари на бедните и създаване на възможности за работа на завършилите колежи.Демонстрантите заявяват, че няма да отстъпят, ако настоящото правителство не подаде оставка.Огромният натиск върху Махди да подаде оставка е частично приписан от някои експерти върху Вашингтон, който виждат премиера като основна пречка за продължаващо военно присъствие в арабската страна.Когато миналия месец президентът Доналд Тръмп обяви, че ще изведе американските сили от Северна Сирия и ще ги настани в Ирак, Махди предупреди, че  и на войниците ще бъде предоставен ограничен престой, докато не се отправят обратно към собствената си страна.Махди поддържа и тесни връзки с Иран, което е важен фактор за натиска на САЩ за неговата оставка.Президентът Салих вече обяви, че Махди ще подаде оставка, след като влезе в сила нов закон за изборите и бъде избран неговият заместник.Премиерът, който е под натиск от силния шиитски мюсюлмански духовник аятолах Али Систани, както и силен лидер на милициите Муктада Садр да изпълни исканията на протестиращите, обеща още повече промени, включително избирателната реформа.Иракските лидери, които се срещнаха в Багдад в неделя, се съгласиха, че избирателната реформа може да насърчи младите да поемат по-активна роля в политиката и да внесат повече разнообразие на политическа сцена, в която доминират няколко партии от 2003 г.Междувременно мисията на ООН за Ирак (UNAMI) представи новото си предложение за разрешаване на продължаващата ситуация. Предложението описва подробно набор от принципи и мерки, които са предназначени да отговорят навреме на исканията на протестиращите.ООН предупреждава, че има риск мирните демонстрации да бъдат \"отвлечени\" и се увеличава рискът всеки опит за истинска промяна да се провали. \"Следователно времето е от съществено значение, както и осезаемите резултати.\"Принципите включват защита на живота, гарантиране на правото на мирни протести, максимална сдържаност при справяне с протестите и привеждане на виновниците към отговорност.Предложението също така приканва и двете страни да действат в рамките на закона по всички въпроси, включително в работата с публични и частни имоти. Мерките трябва да бъдат приложени за по-малко от седмица.Непосредствените мерки включват също призив \"всички регионални и международни играчи да не се намесват във вътрешните работи на Ирак и да зачитат суверенитета му\".\"Амнести интернешънъл\" също отправя призив, към иракските власти да спрат така нареченото \"незаконно използване на смъртоносна сила\".\"Иракските власти трябва незабавно да наредят прекратяване на това безмилостно, незаконно използване на смъртоносна сила\", заяви Хеба Мораиеф, директор на \"Амнести Интернешънъл\" за Близкия Изток и Северна Африка.Безредиците в Ирак са едно от най-големите и най-сложни предизвикателства, с които се сблъсква настоящият управляващ елит след американската офанзива през 2003 г. в страната, която бе десетилетия във война и пострада от санкции.", "date": "2019.11.11", "title": "САЩ настоява за предсрочни избори  в Ирак"}
{"url": "https://news.bg/world/estestvenite-partnyori-gartsiya-i-kitay-otvoriha-nova-glava-v-otnosheniyata-si.html", "text": "\"Естествените партньори\" Гърция и Китай отвориха нова глава в отношенията си, съобщава \"Катимерини\".Президентът на Китай Си Дзинпин е на посещение в балканската страна.\"Визитата ми в Шанхай наскоро и вашата днес поставят начало на нова ера в нашите отношения\", обърна се премиерът на Гърция Кириакос Мицотакис към президента на Китай Си Дзинпин. \"Надявам се, че тази визита е важно събитие за допълнително задълбочаване на нашите двустранни отношения\", каза още Мицотакис.\"Както вие видяхте в Шанхай, Китай се ангажира с икономическа отвореност. Вярвам, че нашето сътрудничество може да доведе до съчетаване на нашите възможности\", отговори китайският президент Си Дзинпин.На пресконференция след среща с китайския лидер, Мицотакис заяви, че е изразил благодарността на Гърция към Пекин във връзка с китайските инвестиции по време на кризата.Сега сътрудничеството се разширява с 16 правителствени и бизнес споразумения, разкри Мицотакис.\"Нашата цел е Пирея да се превърне в център и едно от най-големите пристанища не само в Средиземно море, но и в Европа\", обяви той.Мицотакис е \"особено доволен\" от оценката на Китай за важността на геостратегическата позиция на Гърция. Според него отварянето на китайски банки в Гърция ще улесни китайските инвестиции. Гръцкият премиер съобщи, че ще посети Китай през април за участие в инициативата \"17+1\". Той смята, че Атина много ще спечели от отварянето на китайския пазар.Китайският лидер от своя страна заяви, че Гърция и Китай са поели по пътя на реформите и икономическото развитие.\"Ние искаме и двете страни да поддържат високото ниво на двустранни отношения\", каза той.По думите на Си Дзинпин Гърция и Китай са \"естествени съюзници\" в инициативата \"Един пояс - един път\".\"Искаме да засилим транзитната роля на Пирея...да разширим търговията, да увеличим инвестициите в енергетиката и банковото дело\", обяви той.Дзинпин съобщи, че двете държави са постигнали съгласие да засилят сътрудничеството в международните отношения.Си и Мицотакис ще посетят пристанището в Пирея - най-голямото пристанище в Гърция. Китайската компания Cosco е мажоритарен собственик на пристанището. Това е най-голямата китайска инвестиция в Гърция. Наскоро Cosco одобри нов план за инвестиции, който ще включва изграждане на нов карго терминал.Китайският лидер също ще присъства на откриването на първия филиал на Китайската банка в страната.Президентът Си Дзинпин започна официалната си визита с полагане на венец пред Паметника на незнайния войн на площад \"Синтагма\", където се присъедини външният министър Никос Дендиас. След това той беше посрещнат в президентството от гръцкия си колега Прокопис Павлопулос, който посети Китай през миналия май.\"Ние ще свършим нашата част за отваряне на пътя на Китай към ЕС\", обяви гръцкият прeзидент, а Си отговори, че има \"високи очаквания\" за бъдещите китайско-гръцки отношения.", "date": "2019.11.11", "title": "\"Естествените партньори\" Гърция и Китай отвориха нова глава в отношенията си"}
{"url": "https://news.bg/crime/vlastta-i-klub-traditsiya-se-razbraha-za-orazhiyata.html", "text": "Властта и клуб \"Традиция\" се разбраха за оръжията.Главният прокурор Сотир Цацаров, заместникът му Иван Гешев, както и вътрешният министър Младен Маринов се срещнаха с ръководството на клуба по повод иззетите оръжия. Нашата институция счита дружество \"Традиция\" за родолюбива, патриотична организация, чиято дейност може да заслужава само подкрепа и уважение, заяви обвинител номер едно.Прокуратурата подкрепяла подобни патриотични инициативи. Ако оръжията отговарят на разпоредбите на закона, те незабавно ще им бъдат върнати.Представителите на дружеството са били категорични, ще ако някой е нарушил закона, трябва да понесе отговорността си и в това отношение са на едно мнение с държавната власт.Всички сме на една и съща страна, категоричен бе Цацаров. Вътрешният министър Младен Маринов е съгласен с него.Иззетите оръжия са в рамките на международната операция \"Пандора\" за трафик на културни ценности. Тази операция не е насочена към дружество \"Традиция\", поясни силовият министър. Работело се е по конкретни сигнали. Маринов се надява до края на седмицата експертизите на оръжията да са готови и те да им бъдат върнати.Председателят на \"Традиция\" Огнян Маринов е доволен от разговорите. Първоначално от дружеството изпитали потрес. Помислили си, ще акцията е срещу тях. Надявам се в скоро време да си стиснем ръцете, пожела той.", "date": "2019.11.11", "title": "Властта и клуб \"Традиция\" се разбраха за оръжията"}
{"url": "https://news.bg/economics/ot-dogodina-nikoy-ne-mozhel-da-spre-parnoto-na-balgarite.html", "text": "\"Догодина ние ще можем да кажем на българите: вие нямате никаква зависимост и ще можете да доставите газ отвсякъде и никой не може да ви спре парното.\"Това заяви Бойко Борисов като коментар по строителството на дейностите по изграждане на интерконекторната връзка Гърция - България.Борисов увери, че изграждането на газопровода ще се отрази и крайната цена на газа. \"Когато на една сергия, ако можеш да докарваш краставици от четири - пет места, със сигурност ще избереш най-хубавите и евтините. Или поне ще имаш право на избор\", разясни Бойко Борисов.Той не се съгласи с твърдението на журналистите, че не са се събрали да говорят за археология и призова медиите да се държат възпитано.Според Борисов, за да се изгради интерконекторната връзка между двете държави първо трябва да се направи археологията, да се извадят артефактите да отидат в музеите и чак тогава да се изгради газопровода. \"Ние първо пазим археологията, природата и след това строим\", увери министър-председателят.Газовият хъб \"Балкан\" и това, което правим като газова борса, ще даде възможност за конкуренция. Нека да има конкуренция, призова премиерът.Борисов отчете, че мястото, където се строи газопроводът (между Войводино и Орлово, област Хасково) е място със селища на 4 хиляди години, а артефактите - на 7 хиляди години.Той се похвали, че правителството е отпуснало 4 милиона лева за това проучване. \"Това е мечтата на много поколения политици или по-точно говореха. Те не са и мечтали за големи шлемове и че ще докарват газ от Азербайджан, че ще докарат втечнен газ откъде ли не, по какъв начин\", атакува премиерът опозицията.По думите на министър-председателя много често се употребява от по-демократичните лидери думата диверсификация. Борисов обаче не знае какво те разбират под думата диверсификация. \"Газта е такава суровина, която не може нито в чанта, нито в сал, нито в джобове да се пренася. За нея трябват газопроводи и за това българската държава с банкова гаранция изтегли заем\", подчерта премиерът Борисов.За премиера изграждането на газовата връзка в пример за Европа. Той изтъкна, че това показва не само, че сме отворени и прозрачни, но България и Гърция трябва да си разпределят ресурсите и възможностите, че те да ползват Черно море и Дунав, а ние Егейско море. \"За това магистрала, жп линиите и газопроводът са точно в този смисъл\", обясни Борисов.Той смята, че газопроводът ще бъде завършен по-рано и от догодина по това време България ще може да доставя втечнен газ от САЩ, Катар, Кипър, Египет и Азербайджан. С изграждането на газопровода е реалната диверсификация.От своя страна американският посланик в България Херо Мустафа заяви, че проектът е много важен за диверсификацията и енергийната сигурност. Енергийната сигурност е национална сигурност, посочи тя.Припомняме, на 13 февруари 2019 г.  ще се реализира от инвестиционното дружество \"АЙ СИ ДЖИ БИ\" АД съвместно с IGI Poseidon. На 7 февруари гръцкият министър на енергетиката и околната среда Йоргос Статакис предостави на Междусистемната газова връзка Гърция-България инсталационно разрешение за започване на строителство на територията на Република Гърция.Малко по-късно - 22 май премиерите на България и на Гърция Бойко Борисов и Алексис Ципрас дадоха началото на изграждането на , близо до прохода Маказа.Очакванията са интерконекторът  г.По-рано премиерът Бойко Борисов посети строителните дейности по изграждането на автомагистрала \"Хемус\" в участъка между пътен възел \"Белокопитово\" и \"Буховци\".", "date": "2019.11.11", "title": "От догодина никой не можел да спре парното на българите"}
{"url": "https://news.bg/int-politics/rusiya-vidya-rezhisiran-darzhaven-prevrat-v-boliviya.html", "text": "Министерството на външните работи на Русия призова всички политически сили в Боливия да намерят законен изход от кризата след , съобщават руските медии.\"С тревога възприемаме драматичното развитие на събитията в Боливия, където вълната от насилие, отприщена от опозицията, не позволи завършването на президентския мандат на Ево Моралес\", се казва в съобщение на сайта на руското външно ведомство.Отбелязва се, че събитията в страната са се развили \"по моделите на режисирания държавен преврат\".Руското външно министерство призова всички политически сили в Боливия \"към здрав разум и отговорност, намиране на конституционен изход от ситуацията в интерес на мира, спокойствието, да възстановят управляемостта на държавните институции, да осигурят правата на всички граждани и социално-икономическото развитие на страната\".От своя страна говорителят на Кремъл Дмитрий Песков призова \"всички страни да се успокоят и се надяваме по-нататъшното развитие на ситуацията в Боливия да бъде в рамките на закона\". \"Разбира се, надяваме се, че боливийците сами ще решат съдбата си, без намесата на трети страни\", изтъкна още Песков. По-рано оставка подадоха президентът на Боливия Ево Моралес, вицепрезидентът Алваро Гарсия Линера, председателят на сената Адриана Салватера, първият заместник-председател на сената, както и ръководителят на Камарата на депутатите Виктор Борда.Вторият заместник-председател на Сената на Боливия, представителката на опозицията Жанин Анес заяви, че президентските правомощия ще бъдат прехвърлени на нея след оставката на висшето ръководство на цялата страна.", "date": "2019.11.11", "title": "Русия видя режисиран държавен преврат в Боливия"}
{"url": "https://news.bg/society/balgarite-priemat-kapitalizma-no-ne-i-kapitalistite.html", "text": "Българите, макар и бавно, свикват с пазара и с капитализма, но не могат да свикнат с голямото социално разслояване. Въпреки че на думи пазарните отношения се приемат, когато стане дума за конкретни измерения, хората у нас са скептични. Това сочат социологически данни, представени от Първан Симеонов при откриването на Младата кръгла маса, организирана от \"Галъп интернешънъл\" заедно с института \"Иван Хаджийски\".Ако през 1992 и 1993 г. 40% са приемали, че е нормално хората да се разделят на бедни и богати, то през 2013 г. този дял нараства на 53%, а в момента е 57%. Същевременно намаляват дяловете на несъгласните - от 46% в началото на 90-те до 35% сега. По-малко са и колебаещите се.От \"Галъп\" отчитат, че неравенството се приема по-добре сред привържениците на реформаторската сила СДС през 90-те и сред тези на дясноцентристката сила днес - ГЕРБ, в сравнение с привържениците на БСП, която се самоопределя като лява.При БСП едва сега с малко надделяват онези, които възприемат разслояването, докато преди години, и особено през 90-те, е било обратното.Българите обаче са скептични, когато стане дума за конкретните измерения на неравенството.Те масово са съгласни с твърдението, че доходите на най-богатите не бива да надвишат повече от три пъти доходите на най-бедните. Това съгласие е устойчиво в годините и е характерно както за дясноцентристкия, така и за лявоцентристкия електорат у нас.Според \"Галъп\" това може да е знак за обострена социална чувствителност пред неравенствата у нас, но може и да е липса на готовност да се приемат ежедневните характеристики на новото общество. Данните показват, че обществото ни е готово за пазарната икономика само на абстрактно ниво.Българите като че ли приемат капитализма, но още не могат да приемат капиталистите, заключават от \"Галъп\".", "date": "2019.11.11", "title": "Българите приемат капитализма, но не и капиталистите"}
{"url": "https://news.bg/int-politics/katalunski-separatisti-blokirat-glavna-magistrala-mezhdu-ispaniya-i-frantsiya.html", "text": "Каталунски сепаратистки активисти блокираха движението по магистрала, свързваща Испания и Франция, в нов протест срещу осъждането на девет от техните лидери, съобщава АФП.Демонстрантите затвориха магистралата AP7 в Жонкера близо до Жирона в източната част на Испания, ден след повторни общи избори, в които социалистите на премиера Педро Санчес победиха.Десетки автомобили са блокирани на магистралата близо до границата с Франция, докато около 300 души са поставили барикада. Демонстранти поставят сцена и озвучаване.Регионалният пътен отдел на Каталуния потвърждава, че магистралата е затворена в двете посоки.Протестът е свикан от нова организация, наречена \"Демократично цунами\", която миналия месец изпрати хиляди да блокират достъпа до летището в Барселона в знак на протест, който завърши със сблъсъци между демонстранти и полиция.\"Тази мобилизация е вик към международната общност, така че да накара испанската държава да разбере, че единственият възможен път е да седне и да говори\", се казва в съобщение, изпратено до последователи.Радикалната сепаратистка група CDR също призова своите привърженици да се отправят към Жонкера, за да блокират магистралата.Демонстрантите често прекъсват пътните и железопътните връзки между Испания и Франция, докато много магазини в центъра на Барселона са затворени по време на митинги и се появяват все по-големи опасения за въздействието върху бизнеса във втория по големина град в Испания.", "date": "2019.11.11", "title": "Каталунски сепаратисти блокират главна магистрала между Испания и Франция"}
{"url": "https://news.bg/finance/blizo-167-miliona-prihodi-na-hotelite-prez-septemvri-otchitat-ot-nsi.html", "text": "Приходите от нощувки през септември 2019 г. достигат 166.7 млн. лв., или с 1.5% повече в сравнение със септември 2018 година. Това показват данни от последното проучване на НСИ. Регистрирано е увеличение на приходите от български граждани - с 13.8%, докато тези от чужди граждани намаляват с 1.8%.Българите нощували в местата за настаняване през септември 2019 г., са 377.8 хил. и са реализирали средно по 2.5 нощувки. Чуждите граждани са 469.5 хил. и са реализирали средно по 4.6 нощувки, като 72.9% от тях са нощували в хотели с 4 и 5 звезди.Общата заетост на леглата в местата за настаняване през септември 2019 г. е 36.4%, като намалява с 1.0 процентен пункт в сравнение със септември 2018 година. Най-висока е заетостта на леглата в хотелите с 4 и 5 звезди - 48.3%, следват местата за настаняване с 3 звезди - 32.1%, и с 1 и 2 звезди - 20.2%.През септември 2019 г. в страната са функционирали 2 924 места за настаняване с над 10 легла - хотели, мотели, къмпинги, хижи и други места за краткосрочно настаняване.Броят на стаите в тях е 131.6 хил., а на леглата - 294.7 хиляди. В сравнение със септември 2018 г. общият брой на местата за настаняване, функционирали през периода, се увеличава с 2.9%, а броят на леглата в тях - с 0.8%.Общият брой на нощувките във всички места за настаняване, регистрирани през септември 2019 г., е 3 097.1 хил., или с 2.3% по-малко в сравнение със същия месец на предходната година, като най-голямо намаление на нощувките (с 4.6%) се наблюдава в местата за настаняване с 3 звезди.През септември 2019 г. в хотелите с 4 и 5 звезди са реализирани 74.3% от общия брой нощувки на чужди граждани и 32.3% - на българи. В местата за настаняване с 3 звезди са осъществени 19.9% от нощувките на чужди граждани и 31.0% - на българи, докато в останалите места за настаняване (с 1 и 2 звезди) те са съответно 5.8 и 36.7%.Броят на пренощувалите лица в местата за настаняване през септември 2019 г. се увеличава с 1.4% в сравнение със същия месец на 2018 г. и достига 847.3 хил., като е регистрирано увеличение при българските граждани с 3.3% и намаление при чужденците с 0.1%.", "date": "2019.11.11", "title": "Близо 167 милиона приходи на хотелите през септември, отчитат от НСИ "}
{"url": "https://news.bg/crime/chetirima-prebiha-13-godishen-na-sportna-ploshtadka-v-blagoevgrad.html", "text": "Четири момчета пребиха 13-годишен на спортна площадка в Благоевград. Инцидентът е станал в квартал \"Еленово\", съобщи Нова телевизия.Пострадалото момче е прегледано, а след това е освободено за домашно лечение.В резултат на побоя тийнейджърът, който е от гърменското село Горно Дряново, е избит зъб.Полицаите разследват случая.", "date": "2019.11.11", "title": "Четирима пребиха 13-годишен на спортна площадка в Благоевград"}
{"url": "https://news.bg/world/liderat-na-siudadanos-podade-ostavka-i-se-ottegli-ot-politikata-sled-provala-na-izborite.html", "text": "Алберт Ривера, лидерът на испанската партия \"Сиудаданос\" (\"Граждани\"), подаде оставка след катастрофалния резултат на партията на проведените в неделя парламентарни избори, информира \"Политико\".39-годишният ръководеше \"Сиудаданос\" от 2006 г., когато беше каталунска регионална партия. Тогава тя се бореше срещу национализма и в подкрепа единството на Испания. През 2014 г., с пробизнес и антикорупционна платформа, партията се издигна на национално ниво, като за кратко заплашваше доминацията на консервативната Народна партия и социалистите.Определяща се като центристка либерална партия, в последно време тя се измести в дясно, особено по въпроса за каталунската независимост.Докато на изборите през април партията си осигури 57 места, вчера тя получи едва 10 места, губейки 2,5 милиона гласа.\"Слаб резултат, без извинения или смекчаващи обстоятелства\", призна Ривера на кратка пресконференция, цитиран от \"Паис\". Той обяви, че подава оставка, тъй като \"слабите резултати са свързани с лидера\". Ривера напуска и Конгреса за \"доброто на проекта\". Бившият лидер на \"Граждани\" иска да отстъпи място за друг депутат, който има желание да влезе в законодателния орган.\"Никога не съм бил обвързан с място в политиката\", каза той и добави, че напуска политиката, обществения живот.Инес Аримадас, говорителят на партията в Конгреса, е вероятният наследник на Ривера, но има и други политици, които могат да влязат в битката за лидерския пост, включително и Луис Гарикано, който представлява партията в Европейския парламент.Социалистите спечелиха парламентарните избори, но нямат достатъчно подкрепа за мнозинство в парламента. ", "date": "2019.11.11", "title": "Лидерът на “Сиудаданос” подаде оставка и се оттегли от политиката след провала на изборите"}
{"url": "https://news.bg/politics/borisov-iska-obuchenie-na-restavratori-a-ne-samo-na-piari-i-piarki.html", "text": "Всичко, което касае образование, наука и технология няма цена. Това обяви премиерът Бойко Борисов по време на инспекцията на строителните дейности по изграждането на интерконекторната връзка между България и Гърция.Борисов благодари на работата на археолозите за откриването на артефактите, но и за бързото освобождаване на трасето за изграждането на газопровода. \"Вие го направихте, ние изчакахме, за да може и музеите да ни се пълнят с артефакти\", доволен остана Борисов.\"Преди няколко години като започнахме със \"Струма\" археолозите се запъваха, бавеха се, карахме се, а сега сме един отбор. Плащаме редовно, те много работят и много повече работници вкарват - по 140-150 души на обект\", доволен е Борисов. Той настоя университетите да започнат да приемат повече хора в историческите специалности. Да ходят на стаж, да се учат, призова Борисов и допълни, че е говорил с фирмите да им помагат в копаенето.Той е съгласен да бъдат дадени средства и за обучението на реставратори. Пиари и пиарки произвеждаме само, дайте малко реставратори, археолози, защото е интересно и привлекателно за младите хора, смята Борисов. Той призова археолозите да направят една школа, за да бъде финансирана от МОН. Премиерът Бойко Борисов заръча на археолозите да действат по работата си, за да се вижда.\"От мен зависи да ви осигуря финансирането, а другото като учебна програма и каквото ви трябва ще го направи професор, доцент, професор, доцент\", каза Борисов.По думите на премиера, ако не се правят газопроводи и магистрали, археолозите нямало да ходят да търсят находките. Намерените археологически артефакти били от Бронзовата епоха , Желязната епоха, Античност, сред които монети, стрели и глета за производство на метални изделия.Археолозите допълниха, че откритите съдове са от осми до пети век преди Христа. Имало още, но са в процес на реставрация. След изложението на историците Борисов заяви: \"Преди 2500 години някой си е правил попара в тях.\"По думите на премиера намерените находки в Провадия също били уникални, защото най-богатите хора от Еврова живеели там. Той увери, че на сто процента ще бъде запазена природата.", "date": "2019.11.11", "title": "Борисов иска обучение на реставратори, а не само на пиари и пиарки"}
{"url": "https://news.bg/world/bezpretsedentna-katastrofa-v-avstraliya-nay-opasnite-gorski-pozhari-v-istoriyata.html", "text": "Противопожарната служба на Австралия предупреди за най-опасните горски пожари в историята на страната. Нов Южен Уелс - най-населеният щат - е изправен пред безпрецедентна катастрофа, пише \"Гардиън\".В момента в щата са регистрирани 60 горски пожара, като 40 са извън контрол. Има близо 50 пожара в Куинсланд, а също така властите се борят с огнена стихия в Западна и Южна Австралия.В Нов Южен Уелс до момента пожарите са отнели живота на трима души, а повече от 150 жилища са унищожени. Щатът изпитва екстремна и постоянна суша. Големите пожари са в резултат на високите температури, над 30 градуса по Целзий, и силни ветрове. Около 1300 пожарникари от цялата страна ще се включат в опитите за потушаване на пожарите.В същото време федералното правителство отказва да обсъди връзката на климатичните промени със зачестяващите пожари в страната.По-рано премиерът на Нов Южен Уелс Гладис Береджиклиан предприе безпрецедентна мярка с обявяването на извънредно положение, което ще остане в сила през тази седмица.В един момент в петък, седмици преди традиционния сезон на пожарите в Австралия, бяха регистрирани 99 пожара извън контрол в щата, включително 17, които се разглеждаха като заплаха за хората. През тази година пожарите са унищожили 850 000 хектара площ в щата - зона, която е пет пъти по-голяма от размера на Голям Лондон - и три пъти повече от всичко унищожено през последния сезон на пожарите. Хиляди хора са евакуирани от домовете им, а стотици училища са затворени.От пожарната в Нов Южен Уелс обявиха, че тази седмица щатът е изправен пред най-опасните пожари в историята на тази страна, като отбелязаха, че лятото все още не е започнало.Пожарите се дължат на фактори като температурата, влажността, вятъра и сушата. Австралийците са предупредени, че пожарите при такива условия, в някои случаи, е невъзможно да бъдат локализирани. Хората в опасните зони са принудени да се евакуират.Трима души загинаха на северното крайбрежие на Нов Южен Уелс през уикенда. Двама души загинаха при два случая с изгорели автомобили, очевидно при опит да избягат от бързо разрастващата се стихия. 69-годишна жена е открита в безсъзнание, със сериозни изгаряния. Тя е била приета в болница в Сидни, но по-късно е починала.В същото време политиците отказват да отговарят на въпроси дали климатичните промени са фактор за пожарите. Консервативното правителство на страната е критикувано за бездействието си в борбата срещу климатичните промени. Въглеродните емисии в Австралия продължават да се увеличават, като са достигнали рекордни нива през миналата година. Правителството уверява, че ще изпълни ангажиментите си към Парижкото споразумение, но това се поставя под въпрос от учените. ", "date": "2019.11.11", "title": "Безпрецедентна катастрофа в Австралия – най-опасните горски пожари в историята"}
{"url": "https://news.bg/bulgaria/horizontat-na-bdzh-e-2024-g-sochi-zhelyazkov.html", "text": "Недостиг на тягов състав и мотриси, както и лоша организация са причините за закъсненията на влаковете. Това обясни транспортният министър Росен Желязков пред bTV.Той обясни, че това ще продължи до средата на 2020 г., когато се очаква да приключат ремонтите и да бъдат доставени влакове под наем.По негови думи по-големият проблем е лошата организация -дружеството не е успяло да подготви необходимата документация цели 6 месеца, поради което е бил нает консултант, който го е направи за три седмици.\"Има съпротива срещу промяна на процесите. Действията, които се предприемат, са за носене на пряка отговорност от двете дружества - Товарни и Пътнически превози\", посочи той и добави, че лично е разпоредил на директорите да бъдат в депата и да гледат какво се случва.Желязков заяви, че хоризонтът на БДЖ е 2024 г., когато . Той напомни и обстоятелството, че пазарът на пътническите превози се либерализира и всеки превозвач в Европа ще има възможност да влезе на българският пазар.По негови думи в момента субсидията на държавата за БДЖ възлиза на 80% от разходите и допълни, че за 2020 г. са предвидени 140 млн. за общ подвижен състав.", "date": "2019.11.11", "title": "Хоризонтът на БДЖ е 2024 г., сочи Желязков"}
{"url": "https://news.bg/health/bls-podkrepya-ananiev-za-obzhalvaneto-na-sada-v-sliven-za-vaksinite.html", "text": "Българският лекарски съюз подкрепя  на Административния съд в Сливен да обяви за дискриминация неваксинирано дете да не бъде допуснато до детска градина. Това заяви за Нова телевизия зам.-председателят на БЛС д-р Николай Брънзалов.Ваксини трябва да се слагат, защото се слагат за заболявания, за които няма друго лечение, категоричен бе той.Д-р Брънзалов обясни, че въпреки ваксината някои деца не могат да образуват достатъчно висок титър на антителата, за да могат да се предпазят. Друга част от децата пък имат противопоказания за поставяне на ваксината и на тях не трябва да бъде поставяна, защото са в риск.Лекарят изтъкна, че е постигнато 95% ваксинално покритие при децата, но има около 5%, които се пазят от останалите 95%, за да не се появи въпросното заболяване.Това са сериозни заболявания, това не е хрема, предупреди той.", "date": "2019.11.11", "title": "БЛС подкрепя Ананиев за обжалването на съда в Сливен за ваксините"}
{"url": "https://news.bg/health/premierat-uvolni-shefa-na-mbal-pazardzhik.html", "text": "Директорът на Многопрофилната болница за активно лечение в Пазарджик д-р Васил Вълчев е освободен по разпореждане на министър-председателя Бойко Борисов.Миналата седмица министърът на здравеопазването Кирил Ананиев е изпратил писма за свикване на Общо събрание на лечебното заведение, за да бъде извършена промяната в управлението на болницата. До избора на нов директор в МБАЛ-Пазарджик ще бъде назначен прокурист.Здравният министър е поискал от НЕЛК да провери ТЕЛК решенията, които са издадени от ТЕЛК комисиите в МБАЛ-Пазарджик. По негово разпореждане от днес Изпълнителна агенция \"Медицински надзор\" започна пълна проверка на болницата.Решението идва след представянето на медийно разследване, от което стана ясно, че директорът на пазарджишката болница е пенсионер по болест с 82% инвалидност и получава 700 лв. пенсия. Освен него са пенсионери и двама председатели на комисии на ТЕЛК в Пазарджик. Всички решения са на пазарджишкия ТЕЛК, който е на подчинение на директора д-р Васил Вълчев.Припомняме, в средата на септември отстраненият д-р Васил Вълчев нареди да бъде извършена - инвазивен кардиолог в Кардиологично отделение, след като Специализираната прокуратура се самосезира по изнесени в медийни публикации данни за , и по-конкретно - за поставяне на стентове на здрави хора. ", "date": "2019.11.11", "title": "Премиерът уволни шефа на МБАЛ-Пазарджик "}
{"url": "https://news.bg/world/rekordna-aktivnost-na-rumanskata-diaspora-na-prezidentskite-izbori.html", "text": "Рекордна избирателна активност на румънската диаспора на проведените вчера президентски избори, съобщават местни медии.При 99% от преброените бюлетини настоящият държавен глава Клаус Йоханис печели на първия тур на президентските избори. Той получи 37,3% подкрепа. На балотаж с него отива бившият премиер на Румъния Виорика Дънчила, за която гласуваха 23,1% от румънците.47% от румънците в страната са гласували на изборите, което означава най-ниската активност от 30 г. 9,3 милиона румънци са гласували на първия тур, от които 8,38 милиона в държавата и 675 000 в чужбина, което е рекордна активност на диаспората.Най-висока активност на румънската диаспора е регистрирана в Италия (122 000), Великобритания (104 000), Германия (96 000), Испания (80 000), Молдова (42 000), Франция (29 000), Белгия (24 000), Австрия (18 000) и Холандия (11 000). Румънците в чужбина имаха възможност да упражнят правото си на глас в продължение на три дни, което доведе до почти двойно увеличение участието на румънците в чужбина. Последният рекорд на участието на диаспората на избори е на евровота на 26 май 2019 г., когато до урните отидоха 384 943 души. Тогава обаче възникна скандал, тъй като много хора не успяха да упражнят правото си на вот заради лошо планиране и дълги опашки. За да се избегнат подобни проблеми, властите позволиха да се гласува от петък до неделя в чужбина. Балотажът ще се проведе на 24 ноември.", "date": "2019.11.11", "title": "Рекордна активност на румънската диаспора на президентските избори"}
{"url": "https://news.bg/crime/mazh-namushka-zhena-si-v-garba-pri-semeen-skandal.html", "text": "Мъж намушка в гърба жена си при скандал, съобщават от Областната дирекция на МВР в Плевен.Около 1.40 часа на 9 ноември в полицията постъпил сигнал за семейно-битов скандал в село Крушовене. Отзовалите се на мястото служители на реда установили, че 33-годишен е пробол в гърба с кухненски нож 36-годишна.Пострадалата е била откарана в УМБАЛ \"Д-р Георги Странски\" в Плевен и е била настанена в гръдна хирургия с временна опасност за живота.Извършителят е задържан за 24 часа. По случая е образувано досъдебно производство. Предстои назначаване на експертизи. Разследването продължава.", "date": "2019.11.11", "title": "Мъж намушка жена си в гърба при семеен скандал"}
{"url": "https://news.bg/regions/ot-vik-haskovo-preduprezhdavat-za-problemi-s-vodata-v-19-sela-v-oblastta.html", "text": "От днес до 29 ноември са възможни проблеми във водоснабдяването на 19 села от общините Харманли, Любимец и Свиленград в област Хасково. Това съобщава от ВиК - Хасково, цитирани от БНР.Причината е смяна на електрически стълбове на EVN в района на Свиленград.Заради смяната на съоръженията на електроразпределителното дружество се налага помпената станция \"Момково\", от която се водоснабдяват населените места, да премине към режим на тока.Захранването ще бъде прекъсвано всеки делничен ден от 9,00 до 15,30 часа, обясняват от ВиК - Хасково. От там уверяват, че са предприети всички необходими действия помпената станция да работи, като е създаден график, съобразен с този на електроразпределителното дружество.", "date": "2019.11.11", "title": "От ВиК-Хасково предупреждават за проблеми с водата в 19 села в областта"}
{"url": "https://news.bg/bulgaria/prezidentat-izprati-polyarnitsite-ni-s-balgarskiya-flag.html", "text": "28-та антарктическа експедиция получи от държавния глава Румен Радев българския флаг.Вече никой не се съмнява, че изследванията и наблюденията, които провеждат учените на ледения континент имат ключово значение не само за екологията, но и за борбата с климатичните промени и за бъдещето на планетата Земя, заяви президентът. България има своето солидно участие в тези важни за цялото човечество инициативи, подчерта Радев.Тази година стават 30 години на българската наука, присъстваща на ледения континент. България се утвърди за тези години като един от водещите изследователи, поясни държавният глава. С много любов и всеотдайност нашите полярници създали една малка България на континента. Всяка следваща експедиция добавяше по нещо ново, отчете Радев.Той заръча на полярниците да развеят гордо българския флаг. Държавният глава бил верен партньор на полярниците ни и подчерта, че те имат подкрепата на администрацията му.Ръководителят на експедицията професор Христо Пимпирев подчерта, че екипът му е горд от подкрепата на президентската институция. Нашата експедиция е за всички българи, подчерта той. Ние изпълняваме държавна задача, поясни Пимпирев. Работим наравно с всички велики сили, изтъкна още той. Това, което е важно на ледения континент, е сътрудничеството. Аржентина и Бразилия ни помагат, а съсед на Антарктика е Испания. Страната ни е съсед с Испания, а предава опит на Турция и Монголия.Отиваме горди като българи, подчерта Христо Пимпирев. По осем научни проекта ще работи екипа ни там. Президентът винаги ни е бил талисман, изтъкна още той и пожела на всички членове на експедицията да се върнат живи и здрави.", "date": "2019.11.11", "title": "Президентът изпрати полярниците ни с българския флаг"}
{"url": "https://news.bg/world/turtsiya-zapochna-da-repatrira-dzhihadisti-ot-islyamska-darzhava.html", "text": "Турция започна да репатрира джихадисти от ДАЕШ (\"Ислямска държава\"), информират \"Ройтерс\" и АП.Анкара е депортирала американски екстремист и скоро ще депортира седем германци, обяви говорителят на Министерството на вътрешните работи.През миналата седмица държавата предупреди, че Анкара ще започне да репатрира джихадисти от ДАЕШ от понеделник, дори и ако гражданството им е отнето.Един американски терорист е депортиран, обяви говорителят, цитиран от Анадолската агенция. Представителят добави, че седем терористи от германски произход ще бъдат депортирани на 14 ноември.През последните седмици Турция разкритикува отказа на европейските държави да прибират гражданите си. Вътрешният министър Сюлейман Сойлу заяви, че Турция не е хотел за джихадисти от ДАЕШ.Междувременно АФП съобщава, че Турция се подготвя да депортира и 11 французи.", "date": "2019.11.11", "title": "Турция започна да репатрира джихадисти от “Ислямска държава”"}
{"url": "https://news.bg/int-politics/asad-vizhda-razgrabvaneto-na-petrol-v-siriya-kato-vapiesht-primer-za-politikata-na-sasht.html", "text": "САЩ се занимават с разграбването на петролни находища в Сирия, като това е най-въпиещият практически пример за американската политика. Това обяви в интервю за руската държавна англоезична телевизия RT сирийският президент Башар Асад.Около 90% от производството на петрол в Сирия е съсредоточено на източния бряг на река Ефрат, който по-рано беше крепост и основен източник на доходи на терористите от ДАЕШ (\"Ислямска държава\"), а сега се контролира главно от съюзните на САЩ \" Сирийски демократични сили\", в които водещ елемент са сирийските кюрди.По-рано говорителят на Пентагона Рат Хофман увери, че приходите от сирийския петрол отиват за кюрдите, а не за американците.\"Разбира се, ние негодуваме, целият народ на Сирия негодува. Това действително е грабеж (...), но тук няма нито международен ред, нито международно право. (...) Това явление, честно казано, не е ново и не се отнася само за военно време\", коментира Асад. .Той подчерта, че \"американците винаги се стремят да ограбят други страни по един или друг начин, отнемайки не само петрол, пари и изобщо финансови ресурси, но и права - както политически, така и всички останали\".\"Такава е тяхната историческа роля поне от края на Втората световна война. Така че тук няма нищо ново и не изглежда нещо странно или несвързано с предишните им политики. Само от време на време методите на САЩ придобиват нови форми\", заключи сирийският държавен глава.Според руското военно министерство Вашингтон получава повече от 30 млн. долара месечно от добива на петрол в Сирия.", "date": "2019.11.11", "title": "Асад вижда разграбването на петрол в Сирия като въпиещ пример за политиката на САЩ"}
{"url": "https://news.bg/crime/zadarzhaha-15-godishen-za-krazhba-na-blizo-5000-paunda-tsigari-i-alkohol.html", "text": "Задържаха 15-годишно момче за кражба на 4800 паунда, 300 лв., два стека цигари и две бутилки алкохол от жилище във Велико Търново, съобщи .Извършителят е проникнал в имота през незаключена таванска капандура.След проведено разследване е задържано 15-годишно момче от Велико Търново.Образувано е досъдебно производство.Работата по изясняване на случая продължава.", "date": "2019.11.11", "title": "Задържаха 15-годишен за кражба на близо 5000 паунда, цигари и алкохол"}
{"url": "https://news.bg/crime/vss-glasuva-povtorno-kandidaturata-na-ivan-geshev-v-chetvartak.html", "text": "В четвъртък, 14 ноември, Висшият съдебен съвет ще гласува повторно кандидатурата на Иван Гешев за главен прокурор. Това става ясно от дневния ред на насроченото за тази дата заседание на Пленума на ВСС по разпореждане на правосъдния министър Данаил Кирилов.Припомняме, на 24 октомври 2019 г. след десетчасово заседание, на което бе изслушан кандидатът на главен прокурор, Висшият съдебен съвет  с резултат 20 \"за\" и 4 \"против\".След избора във ВСС процедурата продължава с предложение до президента, който назначава с указ избрания кандидат. Самият указ се обнародва в \"Държавен вестник\". Държавният глава има правомощието да не подпише указа и да върне процедурата във ВСС. Той може да направи това само веднъж, като при прегласуване на същата кандидатура във ВСС, държавният глава е задължен да приеме и подпише указа за назначаването.На 7 ноември президентът с изявление  и върна процедурата във ВСС. Ден по-късно той подчерта, че ", "date": "2019.11.11", "title": "ВСС гласува повторно кандидатурата на Иван Гешев в четвъртък"}
{"url": "https://news.bg/world/chili-priema-nova-konstitutsiya-klyuchovo-iskane-na-protestirashtite.html", "text": "Чили обяви, че ще започне да изготвя нова конституция и ще я замени със сегашната, която датира от диктатурата на Аугусто Пиночет, което е ключово искане на участниците на протестите, разтърсили латиноамериканската държава през последните три седмици, информира АФП.Новата конституция ще бъде подготвена от конституционно събрание и след това ще бъде подложена на референдум за ратифицирането й, обяви вътрешният министър Гонсало Блумел. Той обяви новината след среща с дясноцентристки и десни партии, които до момента не желаеха промени в конституцията от ерата на Пиночет (1973-1990).Страната е обхваната от протести през последните седмици. Хората недоволстват от статуквото, а именно ниските заплати, високите разходи за образование и здравеопазване, пропастта между богатите и бедните в страна, в която доминират политически и икономически няколко стари фамилии.Народното недоволство започна на 18 октомври с протести срещу вдигането на цената на билета за метрото.Едно от основните искания на протестиращите е конституционни промени.Социологическо проучване на Cadem от по-рано този месец показва, че 87% от чилийците подкрепят такива реформи.", "date": "2019.11.11", "title": "Чили приема нова конституция – ключово искане на протестиращите"}
{"url": "https://news.bg/crime/razsledvat-smartta-na-bezdomni-kucheta-v-pernishko.html", "text": "Полицията в Перник разследва смъртта на две бездомни кучета, съобщи БНР.В края на миналата седмица жена от село Рударци е сигнализирала, че в двор на необитаема къща и на улица в селото има трупове на две кучета.Полицаи и ветеринарен лекар посетили местопроизшествието. Констатирана е смъртта на бездомните кучета, като причината за това е в процес на установяване.Започнато е досъдебно производство и действията по разследването продължават.", "date": "2019.11.11", "title": "Разследват смъртта на бездомни кучета в Пернишко"}
{"url": "https://news.bg/crime/razsledvat-28-godishna-za-ubiystvo-v-bobovdolsko.html", "text": "Разследват 28-годишна жена за съпричастност към смъртта на 62-годишен мъж от село Мламолово, съобщават от Областната дирекция на МВР в Кюстендил.Заподозряната е от Дупница. Тя е открита в дома на свои роднини и е задържана за 72 часа.Трупът на мъжа е бил открит в събота в дома му и полицията незабавно е започнала разследване. Тялото на убития е било откарано за аутопсия в кюстендилската болница. По първоначални данни смъртта е настъпила в резултат на пробождане с нож в областта на гърдите.Работата по започнатото досъдебно производство продължава.", "date": "2019.11.11", "title": "Разследват 28-годишна за убийство в Бобовдолско"}
{"url": "https://news.bg/crime/mazh-naletya-sas-schupena-butilka-na-drug-sled-skandal-v-pleven.html", "text": "Мъж налетя със счупена бутилка на друг след скандал в Плевен, съобщават от областната дирекция. Инцидентът е станал на ул. \"Трети март\".След скандал 35-годишен е нанесъл прободни рани в областта на лицето, ухото, лява ръка и ляв крак със счупена бутилка на 41-годишен, а после се е самонаранил в дясната ръка. И двамата мъже са от Плевен.Откарани са в болницата в Плевен. Няма опасност за живота им.35-годишният е настанен под наблюдение в ортопедична клиника.Извършен е оглед на местопроизшествието, при който са иззети мобилен телефон, счупени шишета и биологичен материал за лабораторна обработка.Продължава работата по случая.", "date": "2019.11.11", "title": "Мъж налетя със счупена бутилка на друг след скандал в Плевен"}
{"url": "https://news.bg/press/menda-stoyanova-v-nachaloto-na-dekemvri-mozhe-da-imame-byudzhet-na-darzhavata-za-2020-godina-shefat-na-bbr-se-samonaznachil-v-pet-borda.html", "text": "Мавродиев. \"Дума\":Шефът на ББР се самоназначил в пет бордаПрез юли антикорупционната комисия обяви имотните декларации на властта, от които стана ясно, че главният изпълнителен директор на Българската банка за развитие (ББР) Стоян Мавродиев е най-скъпоплатеният държавен кадър през 2018 г. с годишно възнаграждение от 434 537 лв., което прави по 36 211 лв. на месец. Малко след като Мавродиев бе избран за шеф на ББР в края на 2017 г., той, заедно с другите директори в банката, се самоназначи за председател на борда на дъщерното дружество на банката \"Национален гаранционен фонд\". В устава му пише, че възнагражденията на шефовете му, сред които е Мавродиев, се определят от шефовете на ББР, сред които също е Мавродиев.През лятото на 2018 г. пък Мавродиев, заедно с Румен Митров и Николай Димитров, гласува за собственото си назначение като изпълнителен директор на новоучредения \"Фонд за капиталови инвестиции\". През март 2019 г. Мавродиев като шеф на борда на ББР се самоизбира за изпълнителен директор на поредните новосъздадени дружества на банката - \"ББР лизинг\" и \"ББР факторинг\". В устава и на двете дружества пише, че ББР, ръководена от Мавродиев, решава какво да бъде възнаграждението на бордовете им начело отново с Мавродиев.Жалби. \"Сега\":БСП и Мая Манолова внасят серия от жалби за касиране на изборитеВ понеделник Инициативният комитет за издигането на Мая Манолова за граждански кандидат за кмет на София ще внесе жалба в Общинската избирателна комисия, в столицата. В жалбата са посочени доказателства за груби нарушения на изборните правила на местните избори за кмет в София, съобщиха от комитета. Ще бъде поставено началото и на петиция за оспорване на резултата от изборите в София с предложения за промени в изборните правила, сред които и въвеждането на машинно и електронно гласуване.Заедно с бившия омбудсман кандидати за кметове на райони в столицата също ще внесат в Общинската избирателна комисия жалби до административния съд София град (АССГ) за оспорване на обявените резултати за избор на кметове, с искания за повторно преброяване и за касиране на изборите, съобщиха от БСП - София.Годишнина. \"Монитор\":Борисов: Последните 30 години са най-хубавото нещо в новата ни история \"Последните 30 години са най-хубавото нещо, което се е случило на страната ни в новата ни история\". Това каза премиерът Бойко Борисов по повод 30-ата годишнина от падането на комунистическия режим у нас.\"С много работа и усилия днес България е различна и тук се живее много по-добре. По време на Прехода преминахме през редица трудности - хиперинфлация, масови фалити на банки, пенсии и заплати по няколко долара, опашки пред магазините, празни щандове, блокиране на цялата държава, безнадеждност.Днес това са спомени от миналото. България е член на НАТО и на ЕС, пътуваме свободно по света, БВП бележи ръст всяка година, а безработицата е на историческо рекордно ниско ниво. Извървяхме дълъг път и днес България се развива. Най-важното днес е, че резултатите се постигат с работа и зависят от всеки един от нас\", написа той във фейсбук.\"Преди тридесет години на този ден новините валяха една след друга дори в родилния дом, където очаквах дъщеря си и се опитвах да си представя какво бъдеще я чака. Повечето си разменяхме от уста на уста, слуховете се множаха. Берлинската стена се сриваше, само след няколко часа щяхме да видим онези кадри по телевизията, на които Тодор Живков гледаше неразбиращо от президиума, докато обявяваха оставката му.Бюджет. \"24 часа\":Менда Стоянова: В началото на декември може да имаме бюджет на държавата за 2020 годинаИзказването на Владислав Горанов, според мен, беше провокирано от изказвания на кметове и то най-вече на кметове на големи градове, кметове на ГЕРБ, които в предизборната кампания дадоха обещания за намаляване на местните данъци, заяви Менда Стоянова - член на изпълнителната комисия на ГЕРБ и председател на парламентарната комисия по бюджет и финанси.В началото на декември може да имаме бюджет на държавата за 2020 година, заяви пред БНР тя.\"Убедена съм, че коалицията ще подкрепи бюджета за 2020 година, а това ни е достатъчно, за да имаме мнозинство на първо четене\", каза още и продължи:\"На второ четене, когато ще има различни предложения, ще трябва отново да ги обсъждаме едно по едно и да търсим консенсус, който да е рамките на параметрите на програмата на правителството\".", "date": "2019.11.11", "title": "Менда Стоянова: В началото на декември може да имаме бюджет на държавата за 2020 година; Шефът на ББР се самоназначил в пет борда"}
{"url": "https://news.bg/world/klintan-pritesnena-za-patya-po-koyto-e-poela-velikobritaniya.html", "text": "Бившият държавен секретар на САЩ Хилъри Клинтън заяви, че е загрижена за пътя, по който Великобритания се отправя.\"Винаги съм се възхищавала на Великобритания, каза тя по време на събитие в Кралската фестивална зала на Southbank Centre. Но не мога да разбера какво се случва. И в моята страна. Не го разбирам. Трудно е да разбера къде точно се насочвате.\", каза тя. Клинтън обяви, че е в течение с предстоящите Общи избори във Великобритания.\"Ние наистина разчитаме, че ще излезете от това по интелигентен и ефективен, успешен начин. Но да видим това в Европа във време, когато демокрациите трябва да се държат едни за други, защото наистина сме под натиск от диктатури и авторитарни режими. Всички трябва да сме заедно в една и съща лодка. Имаме президент, който се възхищава на диктаторите и взима помощта им и прави всякакви луди неща. Нуждаем се от това да бъдете здрав член на това партньорство и занапред.\", каза още тя. ", "date": "2019.11.11", "title": "Клинтън притеснена за пътя, по който е поела Великобритания "}
{"url": "https://news.bg/weather/oblachno-i-vetrovito-2.html", "text": "Облачно и ветровито ще бъде началото на седмицата. Това съобщават от НИМХ. Ще духа до умерен вятър от югоизток. На отделни места над Югоизточна България ще превали. Максималните температури ще са между 15 и 20 градуса. През следващото денонощие се очаква температурите да се повишат. ", "date": "2019.11.11", "title": "Облачно и ветровито "}
{"url": "https://news.bg/world/hilyadi-na-marsh-sreshtu-islyamofobiyata-v-parizh.html", "text": "Хиляди се събраха на марш срещу ислямофобията във френската столица Париж вчера, предаде \"Ройтерс\". Проявата раздели партиите в страната. Някои леви партии взеха участие. Други обаче заявиха, че маршът е организиран от ислямисти. Митингът бе организиран две седмици, след като мъж с крайнодесни връзки извърши нападение  и рани двама възрастни мъже.Нападателят е член на партията на Марин льо Пен. Повече от 40 процента от мюсюлманите са заявили, че са се сблъсквали с дискриминация във Франция, според проучване на Ifop, оповестено по-рано този месец.Ислямът е втората по големина религия във Франция, която има най-голямото мюсюлманско малцинство там в Западна Европа.", "date": "2019.11.11", "title": "Хиляди на марш срещу ислямофобията в Париж "}
{"url": "https://news.bg/world/lev-parnas-iznudvah-zelenski-po-iskane-na-dzhuliani.html", "text": "Сътрудник на адвоката на американския президент Доналд Тръмп Рудолф Джулиани призна, че е пътувал до Украйна малко преди новият украински президент Володимир Зеленски да встъпи в длъжност, за да го изнудва, съобщиха световните информационни агенции. Зеленски е бил принуждаван да разследва бившия американски вицепрезидент Джо Байдън и неговия син покрай бизнеса им в страната. Отказ да направи това би означавал замразяване на американската помощ. Това поискал самият Джулиани, който обаче днес отрича да има нещо общо. Припомняме, че  на Джулиани, срещу които миналия месец бяха повдигнати обвинения за финансирането на предизборна кампания.Тече разследване на сенатски комисии, които разпитват приближени до Тръмп, за да придвижат въпроса за отстраняването от власт на държавния глава. До момента всички разпитани са съобщили за оказван натиск. Някои отказаха да свидетелстват поради липса на адвокат по време на изслушванията. Самият Джулиани обвини противниците на Тръмп в лов на вещици. ", "date": "2019.11.11", "title": "Лев Парнас: Изнудвах Зеленски по искане на Джулиани "}
{"url": "https://news.bg/world/turtsiya-zadarzha-4000-nelegalni-migranti-za-sedmitsa.html", "text": "Повече от 3 980 нелегални мигранти са били задържани в различни вилиаети на Турция през изминалата седмица.Това съобщи Анадолската агенция, като цитира източници от силите за сигурност.Според местни източници в Одрин, в Турция в нарушение на Женевските конвенции, Европейската конвенция за правата на човека и Конвенцията на ООН срещу изтезанията.Мигрантите са пакистански, конгоански, сирийски, иракски, ирански, афганистански, марокански, египетски, бангладешки, сомалийски, йеменски и други граждани.Всички задържани през седмицата мигранти са били откарани в болници за лечение, или прехвърлени в провинциалните служби за миграция.През 2018 г. в Турция са били задържани около 268 000 нелегални мигранти.Досега са били задържани 336 707 нелегални мигранти, заяви министъра на вътрешните работи на Турция Сюлейман Сойлу.Президентът на Турция Реджеп Ердоган в началото на месеца заплаши да \"отвори вратите\" към Европа и да пусне мигрантите, ако ЕС не предостави помощ.Той направи коментара по време на посещение в Унгария, където проведе разговори с премиера Виктор Орбан.", "date": "2019.11.11", "title": "Турция задържа 4000 нелегални мигранти за седмица "}
{"url": "https://news.bg/world/poredni-protesti-v-irak-vzeha-desetki-zhertvi-stotitsi-sa-ranenite.html", "text": "Най-малко седем души бяха убити, а стотици други ранени, докато протестите в Ирак продължиха и през уикенда, съобщиха местните медийни източници в неделя.Демонстрантите са се опитали да стигнат до укрепената Зелена зона в столицата на Багдад.Протестите в Ирак доведоха до смъртта на повече , съобщи Независимата върховна комисия за правата на човека в Ирак в събота.Демонстрантите призовават за радикална промяна в политическата система на Ирак, която според тях не отговаря на техните нужди, но по-скоро служи на интересите на малък управляващ елит.Протестите през последния месец отразяват широкото недоволство от икономиката, включително високите нива на безработица, мрачното състояние на публичните услуги и широко разпространената корупция в правителството.В събота иракският премиер Адил Абдул Махди заяви, че националните протести оказват натиск върху политическите партии да проведат реформи, но повтори призива си за прекратяване на демонстрациите.", "date": "2019.11.11", "title": "Поредни протести в Ирак взеха десетки жертви, стотици са ранените "}
{"url": "https://news.bg/world/jordaniya-nyama-da-podnovi-sporazumenie-za-zemi-s-izrael.html", "text": "Йордания заяви в неделя, че няма да има удължаване или подновяване на споразумението, което дава под наем част от земите на Израел, съобщи информационна агенция Синхуа.Йорданският крал Абдула II обяви официалното прекратяване на споразумението.\"Днес аз обявявам изтичането на анексите на мирния договор към Бакура и Гумар и налагането на пълния ни суверенитет над всеки сантиметър от тези земи\", каза кралят на четвъртата обикновена сесия на 18-ия парламент.Йордания ще позволи на израелците, които притежават парцели, да влязат в района, след като получат виза от посолството на Йордания в Тел Авив и влизането ще бъде през официалните гранични пунктове.Министерството добави, че Йордания също така ще позволи на земеделските стопани да събират своите култури, засадени преди прекратяването на двата анекса в мирния договор, се казва в съобщението.През октомври 2018 г. Йордания официално уведоми Израел за решението си да не подновява споразумението.Съгласно мирния договор от 1994 г. с Израел, Йордания има такова право.", "date": "2019.11.11", "title": "Йордания няма да поднови споразумение за земи с Израел "}
{"url": "https://news.bg/world/nerednosti-bavyat-rezultatite-ot-izborite-v-afganistan.html", "text": "Резултатите от президентските избори в Афганистан може да бъдат допълнително забавени, заявиха двама официални лица. Основният конкурент на действащия държавен глава Ашраф Гани заяви в неделя, че няма да се съгласи стотици хиляди подозрителни за него гласове да бъдат броени отново. Независимата избирателна комисия в Афганистан заяви в събота, че ще преброи бюлетини от повече от 8000 избирателни секции - почти една трета от общия брой, поради несъответствия в тяхната система.Но Абдула Абдула, който понастоящем споделя властта с Гани в правителството на единството, заяви, че Гани се стреми да включи около 300 000 допълнителни гласа, които не са дошли чрез биометрични устройства.\"Процесът на преизчисляване трябва да спре и ако избирателната комисия продължи с процеса на преброяване без нашите наблюдатели, ние ще действаме\", каза Абдула пред веселото множество от привърженици в Кабул, обвинявайки лагера на Гани в измама, което Гани отрича.Ръководителят на изпълнителната власт на Афганистан Абдула Абдула обяви победа след проведения първи тур на президентските избори  на преброяването. Припомняме, че на глас, подадоха гласа си в президентските избори в Афганистан на 28 септември след заплахите за насилие от страна на талибаните.В насилието, свързано с изборите в Афганистан, загинаха 85 цивилни и повече от 370 бяха ранени, се изтъква в доклад на ООН. Повече от една трета от цивилните жертви са деца, се посочва в доклада. 28 души са били убити и почти 250 ранени в деня на изборите, като останалите жертви са причинени от насилие преди или след изборите.Тринадесет членове на избирателна комисия бяха отвлечени от талибаните на 29 септември, докато 11 други бяха ранени в изборния ден.", "date": "2019.11.11", "title": "Нередности бавят резултатите от изборите в Афганистан "}
{"url": "https://news.bg/world/novi-zhertvi-i-raneni-po-protestite-v-honkong.html", "text": "Поредни жертви и ранени по протестите в Хонконг. Съобщава се, че органите на реда са простреляли най-малко един човек на последните демонстрации. Кадри показват млад мъж да пада на земята, след като е бил прострелян. Вижда се и кръв. \"Ройтерс\" обаче уточнява, че не може да се докаже автентичността на всички репортажи. 21-годишният мъж е оцелял, но е в болница. Състоянието му е стабилно. Името му не се съобщава. От полицията не са коментирали стрелбата. В по-ранно съобщение обаче се осъжда радикализирането на демонстрациите, което е довело до насилията. В началото на месеца, студент в Хонконг, който получи контузия на главата, след като паднал при сблъсъци с полицията, почина, което предизвика нова вълна на недоволство от продемократичното движение и опасения от нови размирици.че вече пет месеца продължават демонстрациите в контролирания от Китай град.Протестите започнаха през юни заради законопроект, предвиждащ местната управа да предава на китайските власти жители на Хонконг, обвинени в правонарушения.", "date": "2019.11.11", "title": "Нови жертви и ранени по протестите в Хонконг "}
{"url": "https://news.bg/world/rusiya-kitay-i-iran-mogat-da-predizvikat-svetovna-voyna-pritesneni-v-london.html", "text": "Действията на Русия, Китай и Иран могат \"лесно\" да доведат до инцидентна война. Това предупреждение отправи началникът на Генералния щаб на въоръжените сили на Великобритания Ник Картър, цитиран от АП.Според него действията на трите държави могат \"лесно да доведат до грешка, породена от неправилна преценка\" и да увеличат риска от война.\"Нашите конкуренти се превърнаха в майстори в експлоатирането на шефовете между мира и войната\", пише генералът в статия за вестник \"Сънди телеграф\" по повод Деня на паметта в Англия.\"Енергията, парите като подкупи, корупционните бизнес практики, кибератаките, убийствата, фалшивите новини, пропагандата, войниците в униформи без нашивки и опровергавани компании за сигурност и отбрана, присвояване на веригата на доставките, кражбата на интелектуална собственост и старомодни военни заплахи - всичко това са примери от нова епоха на алтернативни \"оръжия\", които се използват за спечелване на предимство, всяване на разногласия, подкопаване на нашето политическо единство и коварно унищожаване на нашия начин на живот\", предупреждава Ник Картър.Генералът даде като примери разпространението на дезинформация в Африка чрез \"Фейсбук\" от руски държавни компании и разширяващото се медийно присъствие на Москва на континента.\"Не намеквам, че опонентите ни искат да тръгнат на война според традиционното определение на термина, но безразсъдното поведение и неспазването на международното право, изразяващо се в използването на тези нови видове \"оръжия\", създава опасност от ескалация, която лесно може да доведе до грешка, породена от неправилна преценка\", пише той.", "date": "2019.11.11", "title": "Русия, Китай и Иран могат да предизвикат световна война, притеснени в Лондон"}
{"url": "https://news.bg/world/zapadnite-balkani-se-angazhiraha-za-sazdavane-na-region-bez-granitsi.html", "text": "Лидерите на държавите от Западните Балкани обявиха, че се ангажират да работят в тясно сътрудничество за премахване на границите с цел свободно движение на хора и стоки между техните държави. Те също повториха, че основната им цел е да се присъединят към Европейския съюз, информира АП.Няма друга алтернатива на тази цел, се казва в съвместна декларация след срещата.Премиерите на Албания Еди Рама и на Северна Македония Зоран Заев, заедно със сръбския президент Александър Вучич, се срещнаха в Охрид, за да обсъдят конкретни мерки за създаване на зона за свободна търговия за засилване на икономическия растеж и привличане на чуждестранни инвестиции. Инициативата е определяна като \"Мини Шенген\".Босна и Черна гора са готови да се присъединят към зоната. Косово не изпрати представител на срещата.\"Ние обсъдихме нашата мечта да създадем модерни Балкани и по-добро място за живот\", коментира Заев.Вучич каза от своя страна, че търговската инициатива е възможност за страните да спестят повече от 220 милиона евро чрез установяване на съвместни пунктове за митническа проверка и административни услуги.Ние очакваме драстично да подобрим възможностите за преки чуждестранни инвестиции, каза Вучич и добави, че тази инициатива ще осигури на хората в региона възможност за работа и пътуване без административни пречки.От своя страна Рама обеща да работи за \"Балкани без граници\" и призова Косово да се присъедини към инициативата възможно най-скоро.Косовският президент Хашим Тачи отказа да вземе участие на срещата, като се мотивира, че е \"безсмислена, докато Сърбия и Босна и Херцеговина не признаят независимостта на Косово\". Следващата среща на Западните Балкани ще се проведе в Дуръс, Албания, на 21 декември. Те ще продължат разговорите за задълбочаване на сътрудничеството.", "date": "2019.11.11", "title": "Западните Балкани се ангажираха за създаване на регион без граници"}
{"url": "https://news.bg/world/si-dzinpin-na-tridnevna-vizita-v-gartsiya.html", "text": "Президентът на Китай Си Дзинпин пристигна в Атина в неделя вечерта на тридневна визита в балканската държава. Целта на посещението е \"по-дълбоко сътрудничество с Гърция във всички сектори\", информира АФП.Си се очаква да се срещне с президента Прокопис Павлопулос и премиера Кириакос Мицотакис. Също така е планирано двете държави да подпишат документи за сътрудничество в сферата на образованието, енергетиката и корабната индустрия. Задължението ни е постоянно да повишаваме нашето сътрудничество във всички сектори и да разширяваме обхвата на инвестициите, пише гръцкият вестник \"Катимерини\", позовавайки се на президента на Китай.Отношенията с Гърция са приоритет за Китай, обяви гръцкият външен министър Никос Дендиас пред радио \"Тема\". Те дойдоха и инвестираха в Гърция, когато други си тръгнаха по време на кризата, добави той.Миналата седмица Мицотакис беше на четиридневна визита в Шанхай, където той води делегация от повече от 60 бизнес лидери.На главната си страница проправителственият вестник \"То Вима\" пише: Гръцката \"сватба с китайския дракон\". Вестникът пише, че се очаква да бъдат подписани споразумения между двете държави.Гърция постепенно изгражда тесни търговски отношения с Китай от повече от десетилетие. Инициативата започна през 2008 г., когато двете държави се договориха китайската компания Cosco да инвестира 600 милиона евро в основното пристанище в Пирея. Инвестицията се разглежда като \"главата на дракона\" от Си Дзинпин. По време на посещението в Шанхай Мицотакис разкри, че инвестицията може да достигне 1 милиард евро.", "date": "2019.11.11", "title": "Си Дзинпин на тридневна визита в Гърция"}
{"url": "https://news.bg/world/upravlyavashtite-v-germaniya-se-dogovoriha-za-pensionnata-reforma.html", "text": "Управляващите партии в Германия постигнаха съгласие да реформират пенсионната система на държавата, с което разрешиха идеологически спор, който заплашваше да събори коалиционното правителство, информира АП.Военният министър Анегрет Крамп-Каренбауер, която е председател на Християндемократическия съюз на канцлера Ангела Меркел, коментира, че партиите са намерили обща база \"след дълги преговори\" по въпроса да се увеличат парите на хората с ниски пенсии, които имат най-малко 35 г. трудов стаж.Тя каза пред журналисти в Берлин, че ще проверяват финансовото състояние на реципиентите преди да получат новата основна пенсия, което е ключово искане на партията. Малу Драйер, временният лидер на Социалдемократическата партия, обяви, че споразумението ще помогне на 1,5 милиона пенсионери, предимно жени. Споразумението, което предвижда и други промени в пенсионната система, трябва да бъде одобрено от депутатите, но партийните лидери обявиха, че са уверени, че ще мине в Бундестага.Високопоставени социалдемократи предупредиха, че без компромис по техния ключов проект ще бъде трудно да се запази коалицията до следващите парламентарни избори през 2021 г.Драйер отбеляза, че пенсионната реформа е \"близо до сърцето\" на Социалдемократическата партия. ", "date": "2019.11.11", "title": "Управляващите в Германия се договориха за пенсионната реформа"}
{"url": "https://news.bg/regions/piyana-shofyorka-se-vryaza-v-magazin-v-plovdiv.html", "text": "Пияна шофьорка нахлу с автомобила си в магазин за хранителни стоки в Пловдив, съобщава Нова телевизия.Инцидентът станал вчера и като по чудо се е разминал без пострадали.Водачката е 39-годишна жена. Дрегерът отчел 1,8 промила алкохол в кръвта й.Според свидетели колата се е забила в магазина с около 50 км/ч. Те разказват, че тя е била неадекватна и се е наложило да й помогнат, за да слезе от колата си. Шофьорката дори се държала грубо с хората, които се опитали да ѝ помогнат.Жената е задържана за 24 часа.", "date": "2019.11.11", "title": "Пияна шофьорка се вряза в магазин в Пловдив"}
{"url": "https://news.bg/world/asad-sasht-atakuvat-vragove-i-priyateli-za-da-zapazyat-hegemoniyata-si.html", "text": "Сирия се превърна за САЩ в полигон за изпитания с цел усъвършенстване на инструментите си, които използват срещу чужди държави в опит да запазят глобалната си хегемония. Това констатира сирийският президент Башар Асад в интервю за руската медия RT (\"Русия днес\").Асад вярва, че САЩ виждат, че им се изплъзва доминиращата роля и поради тази причина се опитват да я запазят с прибягване до всички възможни средства. САЩ се \"борят с руснаците, иранците, сирийците, с всеки, който каже \"Не\". Дори и със съюзниците си, ако кажат \"Не\", смята държавният глава на арабската държава.Според него САЩ са атакували Сирия след две много скъпи войни в Афганистан и Ирак и поради тази причина Вашингтон е предприел различен подход в опит да свали сирийското правителство, а именно чрез оказване на подкрепа на джихадистки организации. По думите му Вашингтон не се притеснява да подкрепя организации като \"Ал Кайда\", \"Фронтът ал Нусра\" и ДАЕШ (\"Ислямска държава\"), докато изпълняват целите им.\"Ал Кайда\" е прокси (посредник) срещу сирийското правителство, срещу руското правителство и срещу иранското правителство, смята Асад.Как се появи внезапно ДАЕШ (\"Ислямска държава\") през 2014 г.? От нищото! От нищото! В Ирак и Сирия по едно и също време, с американско въоръжаване, това е много ясно, вярва президентът на Сирия.", "date": "2019.11.11", "title": "Асад: САЩ атакуват врагове и приятели, за да запазят хегемонията си"}
{"url": "https://news.bg/world/ako-turtsiya-ne-se-otkazhe-ot-s-400-nalagame-sanktsii-predupredi-vashington.html", "text": "Турция трябва да премахне С-400, тъй като е недопустимо руската система да действа в рамките на НАТО. Това призова съветникът по национална сигурност на Белия дом Робърт О'Брайън пред CBS.\"Няма място в НАТО за С-400. Няма място в НАТО за значителни руски военни покупки\", категоричен е съветникът.Той също подчерта, че президентът на САЩ Доналд Тръмп планира да притисне турския си колега Реджеп Ердоган по време на срещата им тази седмица. О'Брайън добави, че Конгресът на САЩ е готов да наложи санкции с \"голямо мнозинство\", ако Турция не се откаже от С-400. По думите му САЩ са \"много обезпокоени\" от решението на Турция да закупи руската оръжейна система. Съветникът обаче заяви, че САЩ ще направят всичко възможно Турция да остане в НАТО..", "date": "2019.11.11", "title": "Ако Турция не се откаже от С-400, налагаме санкции, предупреди Вашингтон"}
{"url": "https://news.bg/finance/byudzhet-2020-ambitsiozen-za-aikb-konservativen-za-knsb.html", "text": "Като амбициозен определи Бюджет 2020 председателят на АИКБ Васил Велев.Пред БНТ той заяви, че бюджетът е \"малко по-щедър отколкото трябва в разходите\" и по негови думи се основава на реалистично-оптимистична макроекономическа прогноза.От своя страна председателят на КНСБ Пламен Димитров посочи, че според синдиката този бюджет е консервативен и по-лош от миналогодишния. Той оцени положително, че е заложена предвидимост откъм приходи и разходи, но подчерта, че Бюджет 2020 ще разпределя по-малко отколкото тази година.\"Нарастването на общите приходи е по-малко като динамика и абсолютно число спрямо тазгодишното. През 2017 г. и 2019 г. това е число е растяло с повече от 4 млрд. Сега се залагат в повече около 3,300 млрд. приходи при нарастващ БВП\", поясни Димитров.Той посочи, че според КНСБ има резерви в борбата със сивата икономика. По негови изчисления има около 28 млрд. лева, които \"се въртят на сиво\". Димитров изтъкна, че ако тези числа също бъдат обложени с данъци, могат да се адресират огромни възможности и да бъдат събрани допълнителни до 700 млн. приходи с разумност и премереност.Той отбеляза, че продължава тенденцията по-голямата част от косвените данъци да се дават от по-ниско доходните групи в обществото, докато в преките данъци бизнесът плаща почти два пъти по-малко отколкото хората.Бизнесът ще плати по-малък данък, ще има по-малки печалби, защото е платил по-високи заплати, обясни от своя страна Велев. По негови думи ръстът на възнагражденията изпреварва два пъти ръста на производителността, т.е. доходите растат много по-бързо от производството, което е част от свръхамбицията на бюджета.Той посочи, че макроикономическата прогноза на ЕС предвижда 3% ръст. Имаме амбициозна прогноза за догодина при 1,4% ръст на европейската икономика, подчерта той, добавяйки, че България е петата държава по ръст, който се предвижда за догодина, на фона на забавянето на световната и европейската икономика.Димитров изтъкна, че за поредна година предложението на КНСБ за въвеждане на необлагаем минимум липсва като мярка в приходната част, което по негови думи не е добър подход.Той бе категоричен, че въпреки увеличението на заплатите с близо 1 млрд. общ разход, в няколко сектора то няма да бъде усетено. Няма пари за заплати в училищното и детското здравеопазване - там увеличението ще е 10%, възнагражденията няма да стигат и 900 лв., прогнозира той.От своя страна Велев поясни, че АИКБ не е подкрепила бюджета за здравеопазване, защото е бил непропорционален, давайки 4 пъти повече за болниците в ущърб на средствата за превенция и профилактика. Системата е направена така, че се печели, когато хората са болни, отбеляза той.Велев посочи и че се предвижда 11% ръст на разходите за болнични. Според АИКБ всеки трети болничен е недействителен и там има огромен резерв от повишаване на приходите.Относно допълнителните 2,2 млрд. повече за заплати, които се предвиждат в Бюджет 2020, Димитров заяви, че няма да стигнат, но все пак са добра новина. Той изтъкна, че ангажиментът към учителите се запазва макар и със забавящ се темп, така че през 2021 г. ще бъде достигнат 1 млрд. 225 млн. за педагогическия персонал.В други сектори обаче заплатите по негови думи се подценявали и като пример посочи музикално-сценичния бранш, където положението било \"трагично\" и се очаквали протести.Димитров посочи и че в сферата на социалното подпомагане има дупка в бюджета, тъй като няма закрила, ако бъде въведено увеличение на цената на електроенергията от 1 юли догодина, а също липсвали договорените 50 млн. лева за водни помощи.Като положителна новина Велев отчете, че са заложени и 100 млн. лева за нов подвижен състав на БДЖ.", "date": "2019.11.11", "title": "Бюджет 2020 - амбициозен за АИКБ, консервативен за КНСБ"}
{"url": "https://news.bg/politics/vizita-na-tramp-u-nas-shte-dovede-i-amerikanskiya-biznes-spored-solomon-pasi.html", "text": "Ако искаме наистина американският бизнес да влезе в България, има една-единствена мярка, която е 100% гарантирана - това е визита на американския президент в България. Това заяви пред БНТ Соломон Паси, президент на Атлантическия клуб.Относно предстоящата  и срещата му с американския президент Доналд Тръмп той посочи, че това е момент, който трябва да бъде използван.По негови думи е естествено да се поискат подкрепа за България да влезе в Организацията за икономическо сътрудничество и развитие, отпадане на визите и нови инвестиции.Паси поясни, че е трудно да се искат инвестиции от САЩ, защото не американският президент решава къде да инвестират големите компании.Той отбеляза и че днешният 11 ноември на много места се отбелязва като край на Първата световна война. \"След нейния край човечеството не си направи поука, тъй като имаше Втора световна война. След Втората световна имаме поуки и те се наричат ООН, НАТО, план \"Маршал\", с който САЩ финансираха укрепването на Западна Европа и фактическото създаване на Европейския съюз\", посочи Паси.Той изтъкна, че от почти 75 години в Европа няма мащабна война. По негови думи не е имало друг такъв период в историята на континента и това е резултат от направените поуки.\"Падането на Берлинската стена става на 9 ноември, истината е, че Берлинската стена падна 6 дни преди това - с шествието на \"Екогласност\". Тогава се роди гибелта на страха\", заяви Паси.", "date": "2019.11.11", "title": "Визита на Тръмп у нас ще доведе и американския бизнес според Соломон Паси"}
{"url": "https://news.bg/world/niki-heyli-tilarsan-i-keli-zagovornichiha-za-podkopavane-na-tramp.html", "text": "Ники Хейли, бивш посланик на САЩ в ООН, разкри, че двама бивши топ съветници на Белия дом са я насърчавали да подкопава президента Доналд Тръмп, информира Би Би Си, позовавайки се на вестник \"Вашингтон пост\".В нова книга Хейли пише, че бившият началник на канцеларията на американската администрация Джон Кели и бившият държавен секретар Рекс Тилърсън са я призовавали да се съпротивлява срещу някои от исканията на Тръмп.Те са казали пред нея, че се \"опитват да спасят страната\". Няма коментар от Тилърсън, а Кели отговори, че е искал президентът да бъде информиран напълно. Тръмп написа в \"Туитър\", че одобрява книгата: \"Успех, Ники\".Хейли пише в книгата си With All Due Respect (\"С цялото ми уважение\"), че Кели и Тилърсън са й казали, че \"няма да се подчинят, те се опитват да спасят страната\". Тилърсън, пише още Хейли, й е казал, че ще загинат хора, ако президентът не бъде обуздан.47-годишната отбелязва, че е отхвърлила молбата на Кели и Тилърсън. Тя определя искането като \"опасно\" и \"обидно\".\"Вместо да се обръщат към мен, те трябваше да кажат директно на президента, а не да ме молят да се присъединя към техния план\", коментира тя пред CBS.Трябваше да кажеш на президента за какво се разминавате и да напуснеш, ако не харесваш това, което прави. Но да подкопаваш президента...това наистина е много опасно нещо и е противоконституционно, и е срещу това, което американският народ иска. Обидно е, смята тя.Бившият посланик заяви, че не е била съгласна с президента относно срещата на Тръмп с руския лидер Владимир Путин в Хелзинки през 2017 г.В интервю за CBS тя също критикува процедурата по импийчмънт срещу държавния глава, като отбеляза, че импийчмънтът е \"като смъртно наказание за държавни представители\". ", "date": "2019.11.11", "title": "Ники Хейли: Тилърсън и Кели заговорничиха за подкопаване на Тръмп"}
{"url": "https://news.bg/bulgaria/rosen-zhelyazkov-otvaryame-pristanishte-varna-za-nay-tezhkite-korabi.html", "text": "350 млн. лева е стойността на проекта за удълбочаването на Варненския и Белославския залив. Това съобщи за bTV министърът на транспорта Росен Желязков.По негови думи това е инфраструктура за държавата, за да могат да влизат стоки и товари, а не се прави заради ТЕЦ-Варна.Ние не правим пристанище, а отваряме вратата към морето, изтъкна ресорният министър.\"Ще направим така, че врата на България по море - Варна, да бъде отворена за най-тежките кораби, които в момента не могат да влизат, каза още той.Желязков обясни, че проектът цели да има удълбочаване до 13 м. Според него това ще доведе до поевтиняване на транспорта и ще направи пристанището по-атрактивно.По думи на министъра в момента търговската конкуренция на Черно море е там, където отиват товарите. Искаме товарите да влизат през Варна, категоричен бе той.Относно повишаването на безопасността за движение по пътищата Желязков посочи, че от Министерството на транспорта са заявили, че трябва да се въведе контролирана среда за провеждането на изпити за вземане на шофьорска книжка. Той обясни, че в момента се изработва софтуер за теста и за подготовка на водачите, който вече се използва експериментално от редица автошколи.\"Важно е да се преценяват уменията на младите водачи, от една страна тяхната подготовка, а от друга страна - честността на изпита. А косвеният ефект е пресичане на корупцията\", заяви министърът. Той бе категоричен, че честността на изпита ще бъде гарантирана.", "date": "2019.11.11", "title": "Росен Желязков: Отваряме пристанище Варна за най-тежките кораби"}
{"url": "https://news.bg/crime/razbiha-banda-za-vaorazheni-grabezhi-v-sofiya.html", "text": "Разбиха престъпна банда, извършила поредица от грабежи, сред които и въоръжени, съобщава БНР.Арестувани са общо осем души, от които двама са непълнолетни.Групата е действала в продължение на месеци в центъра на София и в столичния квартал \"Лозенец\", в района на булевардите \"Черни връх\" и \"Арсеналски\".Според полицията задържаните са извършили осем грабежа, като два от тях са били въоръжени. Жертвите най-често са били хора, разхождащи се в околните паркове или кварталните улици.", "date": "2019.11.11", "title": "Разбиха банда за въоръжени грабежи в София"}
{"url": "https://news.bg/politics/i-borisov-iskal-kasirane-na-prezidentskite-izbori-no-mandatat-na-radev-svarshil.html", "text": "И премиерът Бойко Борисов искал касиране и на президентските избори, но мандатът на Румен Радев вече свършил.Така министър-председателят Бойко Борисов отговори на въпрос във връзка с искането БСП и Мая Манолова за Коментарът си той направи, след като провери напредъка на строителните дейности по изграждане на \"Ех, колко им е мъчно, ах, колко им е криво, ама много тежко ви се отразяват всеки ден тези неща\", иронизира Борисов.Първоначално Борисов отказа да коментира темата, но след това честити победата на местните избори на всички новоизбрани кметове. Премиерът се ядоса на зададените му въпроси за изборите, тъй като медиите не се интересуват от темата на деня - изграждането на , както и диверсификацията в страната.По думите му местните избори отдавна минали и цялата енергия на правителство е съсредоточена да \"построи България такава, каквато хората очакват\". Затова гласували за ГЕРБ на изборите. \"Хората искат \"Хемус\", искат \"Струма\", искат два газопровода, искат магистралата до Белград да бъде завършена. Това искат българите и аз го правя в пълния обем\", категоричен беше премиерът.Бойко Борисов даде да се разбере, че ГЕРБ са спечелили честно местните избори, тъй като са по всички и на двата тура. \"БСП имат 15 общински е, а ГЕРБ имат 27. Кое да бъде по-честно в София?\", недоумява премиерът.Борисов изпрати медиите да питат здравния министър Кирил Ананиев за  \"Не търпя, знаете, при мен оставката е веднага и отива на съд, или на каквото и да било там\".Министър-председателят посочи, че вече е разпоредил директорът на болницата да бъде уволнен. \"Ананиев вече е свършил работата, обадете му се да ви даде интервю\", изпрати Борисов медиите при здравния министър.Той изтъкна, че за да се докаже източването на пари от Националната здравноосигурителна каса, се правят разследвания за това колко ТЕЛК-ове са се разкрили.", "date": "2019.11.11", "title": "И Борисов искал касиране на президентските избори, но мандатът на Радев свършил"}
{"url": "https://news.bg/world/velikobritaniya-izbegna-retsesiyata-no-otchete-nay-slabiya-rastezh-ot-2010-g.html", "text": "Великобритания избегна рецесията, но отчете най-слабия икономически растеж от 2010 г., съобщават \"Ройтерс\" и други медии.Службата за национална статистика на Обединеното кралство представи данните на фона на забавената световна икономика и опасенията, че Брекзит може да засегне бизнес инвестициите и производството.На годишна база БВП се забави до 1.0% от 1.3% през третото тримесечие - най-слабото представяне от първото тримесечие на 2010 г. и под прогнозата на икономистите от 1.1 на сто.БВП се увеличи с 0.3% през третата четвърт (юли-септември) на 2019 г. Английската банка прогнозираше ръст от 0,4 на сто, както и икономистите. Икономиката на Обединеното кралство беше на ръба на рецесия - технически, когато бъде отчетен отрицателен ръст две последователни тримесечия - след като през второто тримесечие (април-юни) икономиката се сви с 0,2%.Миналата седмица Английската банка увеличи прогнозата си за представянето на икономиката за 2019 г. до 1.4% от 1.3 на сто. Това би означавало същият растеж като през 2018 г. и най-слабото разширяване на икономиката от финансовата криза, докато Английската банка предвижда допълнително забавяне до 1.3% през 2020 г.Британската икономика започна да се забавя от референдума през 2016 г., когато отчиташе растеж от повече от 2% на година.", "date": "2019.11.11", "title": "Великобритания избегна рецесията, но отчете най-слабия растеж от 2010 г."}
{"url": "https://news.bg/crime/40-godishen-mazh-prebi-sasedka-si-pred-bloka-im-v-shumen.html", "text": "62-годишна жена от Нови пазар е в тежко състояние и с опасност за живота, след като 40-годишен мъж й нанесъл побой, съобщи БНР.Скандалът възникнал пред жилищен блок, в който живеели двамата. Мъжът нанесъл множество удари с твърд предмет по главата и тялото на своята съседка.След преглед в болницата в Шумен лекарите установили множество фрактури на лява подбедрица, седем ребра на гръден кош и черепно-мозъчна травма.Извършителят е задържан за 24 часа.", "date": "2019.11.11", "title": "40-годишен мъж преби съседка си пред блока им в Шумен "}
{"url": "https://news.bg/int-politics/polsha-galchi-makron-za-nato-ne-useshtal-goreshtiya-dah-na-ruskata-mechka-na-vrata-si.html", "text": "Премиерът на Полша Матеуш Моравецки обвини френския президент Еманюел Макрон в безотговорност, след като той обяви, че \" и постави под въпрос ангажимента на алианса за взаимна отбрана.В интервю за \"Файненшъл таймс\" Моравецки подчерта, че НАТО е \"най-важният алианс в света, когато става въпрос за запазване на свободата и мира\". По думите му поставянето под въпрос от страна на Макрон дали страните членки на НАТО все още могат да разчитат да се отбраняват взаимно - крайъгълният камък на архитектурата за сигурност на Европа - е \"опасно\".\"Смятам, че съмненията на президента Макрон относно клаузата за взаимна отбрана на НАТО могат да накарат други съюзници да се замислят, дали може би Франция не е тази, която има опасения за придържането към нея. Надявам се, че все още можем да разчитаме, че Франция ще изпълнява задълженията си\", подчерта Моравецки.Коментарите на Макрон в интервю за The Economist подчертаха нарастващите опасения в западните столици относно бъдещето на трансатлантическия алианс, който беше разтърсен от унилатерализма на американския президент Доналд Тръмп, отбелязва изданието.Тръмп заклейми НАТО като \"отживелица\" по време на предизборната си кампания, а през миналия месец шокира други членки на алианса, като  и на практика позволи на , без първо да се консултира с други натовски партньори.Моравецки обаче, чиято страна отдавна е верен съюзник на САЩ, отбеляза, че проблемите на НАТО не произтичат от амбивалентността на Тръмп, а от липсата на ангажираност от страна някои европейски членове, повечето от които - за разлика от Полша - все още не изпълняват целта на алианса за отделяне на два процента от БВП за военни разходи.\"САЩ винаги са подкрепяли Европа и ако не беше помощта на САЩ, Европа нямаше да се освободи от германската нацистка окупация\", изтъкна той.\"Франция харчи под 2 на сто от БВП (за отбрана)... Смятам, че си струва да попитаме защо някои аспекти на НАТО не изглеждат така, както желаем. И това не е липсата на ангажираност на САЩ към алианса, а по-скоро липсата на реципрочност от страна на някои европейски съюзници\", коментира още полският премиер.Като още един пример за неспособността на европейските страни да действат в унисон в справянето с противници като Русия, Моравецки посочи \", който ще доставя руски газ в Германия. Полша отдавна твърди, че той ще подкопае европейската енергийна сигурност чрез увеличаване на зависимостта на Стария континент от Русия.\"Както някои хора казват без заобикалки, \"Северен поток 2\" се плаща с нашите европейски пари за руско оръжие и руски бронирани сили\", каза той, допълвайки: \"Така че смятам, че е наистина разочароващо, когато виждаме такъв проект да има такава подкрепа от ключови страни членки на ЕС.\"През последните месеци Макрон предприе дипломатическо усилие за възстановяване на отношенията с Русия. Той твърди, че Европа трябва да отговори на проблемите на НАТО, като се превърне в \"автономна по отношение на военната стратегия и способност\" и като започне отново \"стратегически диалог\" с Москва.Моравецки обаче подчерта, че НАТО е \"основният източник на сигурност\" за Полша и заклейми идеята за сближаване с Русия, аргументирайки се, че Европа не може \"да се преструва, че нищо не се е случило в Украйна, Беларус или Грузия\", страни, в които Москва се намеси в по-малка или по-голяма степен.\"Ние подкрепяме с две ръце сътрудничество с мирна и демократична Русия, но Русия не е мирна и е доста агресивна навсякъде около тях\", отбеляза той.\"Президентът Макрон е в различна позиция, защото не усеща горещия дъх на руската мечка на врата си. Смятам, че солидарността на ЕС трябва да бъде толкова важна за всички лидери на ЕС, че не трябва да пренебрегваме резервите на други партньори от ЕС спрямо Русия\", завърши полският министър-председател.", "date": "2019.11.11", "title": "Полша гълчи Макрон за НАТО, не усещал горещия дъх на руската мечка на врата си "}
{"url": "https://news.bg/crime/devetima-raneni-i-shestima-v-aresta-sled-masov-boy-v-starozagorsko.html", "text": "Деветима души пострадаха, а шестима бяха задържани след сбиване между два рода в старозагорското село Братя Кунчеви, съобщават от МВР.Пристигналите на мястото полицейски екипи установили, че в побоя са били ранени мъже на възраст между 19 и 46 г. Те били откарани за преглед. Четирима от тях са хоспитализирани, като трима са с опасност за живота.Други шестима - на възраст между 25 и 42 г., са задържани за срок 24 часа.По случая е образувано досъдебно производство.", "date": "2019.11.11", "title": "Деветима ранени и шестима в ареста след масов бой в Старозагорско"}
{"url": "https://news.bg/int-politics/v-sasht-obyaviha-nay-loshiya-koshmar-za-kitay-i-rusiya.html", "text": "Американското списание за геополитически анализи The National Interest нарече възможното начало на продажби на ядрени подводници от страна на САЩ на съюзниците им \"най-лошия кошмар\" за Русия и Китай.Изданието отбелязва, че доставката за Австралия на няколко американски подводници от клас \"Вирджиния\" ще даде възможност на САЩ и техните съюзници да засилят военната си мощ в Азиатско-Тихоокеанския регион. Това от своя страна ще помогне за разширяване на противодействието на Китай в Азиатско-Тихоокеанския регион.Уточнява се, че Канбера ще получи подводници, които ще предоставят повече възможности за патрулиране на обширни пространства, отколкото в момента са на разположение на страната.Саймън Коуен, който е изследовател от Центъра за независими изследвания, смята за невярна представата за това, че Австралия не трябва да разчита на чуждестранна подкрепа. По думите му страната вече силно разчита на помощта на чуждестранни въоръжени сили и чуждестранни компании в отбранителния сектор.", "date": "2019.11.11", "title": "В САЩ обявиха \"най-лошия кошмар\" за Китай и Русия"}
{"url": "https://news.bg/politics/bsp-kani-na-debat-za-izborniya-kodeks.html", "text": "БСП инициира дебат за подобряване на изборното законодателство. Социалистите предлагат, утре, преди извънредното заседание на парламента, да се съберат и да дебатират по необходимите промени в Изборния кодекс.Покана от БСП отправят към всички останали парламентарни групи.Социалистите аргументират нуждата от промени с огромния брой недействителни гласове - над 600 000 общо, и подчертават необходимостта от въвеждане на машинно гласуване и изчистване на изборните списъци от мъртви души. Те отбелязват и други пропуски в изборния закон, които дават възможност за подмяна на вота.Социалистите предлагат единодействие на всички партии за гарантиране на прозрачен и честен вот.Левицата отново ще настоява за машинно гласуване и изчистване на списъците.Поканата съвпада по време с внасянето на  от страна на Мая Манолова.  ", "date": "2019.11.11", "title": "БСП кани на дебат за Изборния кодекс"}
{"url": "https://news.bg/int-politics/kitay-otdavna-sasht-sistematichno-i-tselenasocheno-podslushvat-i-kradat-informatsiya.html", "text": "САЩ се занимават с подслушване, кражба на поверителна информация и в същото време се опитват да приписват собствените си грехове на Китай, особено в Африка, коментира официалният представител на Министерството на външните работи на КНР Ген Шуан, цитиран от ТАСС.\"Отдавана САЩ систематично и целенасочено подслушват, проследяват и крадат поверителна информация. Това се отнася както за компании, така и за физически лица\", обяснява той, коментирайки изявления на отделни експерти от правителството на САЩ, че Китай е ангажиран с кражби данни на Африканския съюз, използвайки китайско оборудване от Huawei.Според дипломата, САЩ по-скоро трябва да коментират собственото си поведение, тъй като те подслушват, което \"вече не е тайна\".\"Американската страна все още не предоставя никакво уточнение по този въпрос. Китай и Африка са добри приятели, партньори, братя\", допълва Ген Шуан.\"Много африкански лидери на международни форуми, включително по време на двустранни мащабни събития на ООН, одобряват успешните резултати на нашето високоефективно сътрудничество\", обяснява той.", "date": "2019.11.11", "title": "Китай: Отдавна САЩ систематично и целенасочено подслушват и крадат информация"}
{"url": "https://news.bg/crime/nesebarskiyat-kmet-se-vrashta-v-aresta-pod-konvoy-sled-kletvata.html", "text": "Несебърският кмет Николай Димитров, който днес се заклева като градоначалник, ще бъде конвоиран обратно в ареста в София след като положи клетвата си. Това съобщи на брифинг в Специализираната прокуратура ръководителят й Любомир Петров.Случаят е прецедент, тъй като кметът бе задържан в разгара на предизборната кампания по обвинение за купуване на гласове. Той обаче бе избран отново като кмет и днес Петров уточни, че прокуратурата няма компетенции какво ще се случи в бъдеще, тъй като това е в компетенциите на съда.По делото на несебърския кмет има множество жалби и повдигнато обвинение за организирана престъпна група за купуване на гласове.Съдът не е давал сигнал към прокуратурата да спре делото, затова новият несебърски кмет ще се върне в ареста, тъй като е с мярка \"задържане под стража\".В момента, в който Николай Димитров положи клетва и встъпи в длъжност, наблюдаващият прокурор ще реши дали да остане кмет, каза в заключение ръководителят на Спецпрокуратурата.Припомняме,  по обвинение за купуване на гласове. На Димитров беше повдигнато обвинение като ръководител на организирана престъпна група.От ЦИК обявиха, че не могат да се произнесат по казуса и оставиха решението в ръцете на областния управител на Бургас.Според адвокат Ина Лулчева, ако задържането му пpoдължи, Димитров няма да може да вcтъпи в длъжнocт. Така обаче се подменя вотът на избирателите. Поради тази причина тя поиска ", "date": "2019.11.11", "title": "Несебърският кмет се връща в ареста под конвой след клетвата"}
{"url": "https://news.bg/int-politics/putin-obyasni-namalyavaneto-na-voennite-razhodi-na-rusiya.html", "text": "Намаляването на разходите за отбрана и сигурност се дължи на преминаването на \"пика на модернизацията\". Това обяви руският президент Владимир Путин на заседание на правителството.\"Това не се дължи на факта, че се отнасяме несериозно към тези въпроси, а на това, че основното запланирано и свързано с необходимостта от засилване на работата за осигуряване на сигурността на страната (...) и необходимостта от смяна на военно оборудване и военна техника, ние все пак преминахме основния пик в тази работа\", обясни държавният глава на Русия.Путин също така отбелязал, че колективите от военнопромишления комплекс трябва да работят допълнително, да създават високотехнологична продукция и конкурентноспособна техника, а не да \"произвеждат тенджери\", както е било в края на 1990-те години.Освен това Путин разпоредил да се подготвят \"ясни и разбираеми\" планове за включване на отбранителни предприятия в изпълнението на национални проекти и да се докладва за необходимите нормативно-правни и организационни решения.\"Необходимо е да се гарантира стриктно целево използване на средствата, отпуснати за закупуване на техника и оборудване. Необходимо е да се постигне абсолютна прозрачност в тази област, искам да подчертая това. Потокът от средства трябва да е ясно проследим на всички равнища на управлението и за всички видове бюджетни разходи\", настоял той.През октомври Путин обяви, че Русия заема едва седмо място в света по разходи за отбрана, въпреки че вече била създала оръжия, които нямат аналози в света. Тогава той отбеляза, че не възнамерява да се впуска в прекомерни бюджетни разходи заради съперничеството с други страни, тъй като \"надпреварата във въоръжаването не предвещава нищо добро\".Путин обаче подчерта, че Русия няма да допусне крах на отбранителните си предприятия и ще продължи да развива потенциал в тази област, за да гарантира сигурността на страната.", "date": "2019.11.11", "title": "Путин обясни намаляването на военните разходи на Русия "}
{"url": "https://news.bg/crime/prokuraturata-se-samosezira-zaradi-izdavanite-telk-v-mbal-pazardzhik.html", "text": "Окръжна прокуратура-Пазарджик се самосезира и образува преписка във връзка с изнесените данни за нарушения при издаване на решения от ТЕЛК към МБАЛ-Пазарджик.За да се изяснят фактите и обстоятелствата по случая, предстои да бъде изискана медицинска документация, снети обяснения от лекари и медицински работници, за да се установи дали са налице данни за извършено престъпление.Очаква се проверката да приключи в най-кратки срокове.Припомняме, че по-рано днес стана ясно, че премиерът е . Малко по-късно пък той Припомняме, в средата на септември отстраненият д-р Васил Вълчев нареди да бъде извършена вътрешна проверка на дейността на д-р Петър Лазов - инвазивен кардиолог в Кардиологично отделение, след като Специализираната прокуратура се самосезира по изнесени в медийни публикации данни за, и по-конкретно - за поставяне на стентове на здрави хора.", "date": "2019.11.11", "title": "Прокуратурата се самосезира заради издаваните ТЕЛК в МБАЛ-Пазарджик "}
{"url": "https://news.bg/crime/ivan-geshev-spokoen-ot-protsedurata-vav-vss.html", "text": "Иван Гешев не се притеснява от процедурата, която предстои този четвъртък във ВСС. Това заяви той пред журналисти в Благоевград.Той изрази увереност и че всички български граждани са видели процедурата, особено след 10-часовото изслушване, безпрецедентно излъчвано и по телевизията, нещо, което не се прави в нито една друга страна от Европейския съюз.\"Няма какво да ме притеснява за четвъртък, на 10-часовото изслушване стана ясно, че няма от какво да се притеснявам, защото всеки български гражданин може да си изгради впечатление за мене, за работата ми, за концепциите ми.Той добави, че в резултат на работата му и на работата на прокуратурата през последните години много хора се притесняват, тъй като прокуратурата активно осъществява правомощията си по противодействие на престъпността, засегнати са много сериозни икономически интереси за милиарди. Гешев припомни и че са повдигнати на обвинения на хора, които \"вие, журналистите, наричате олигарси\", а някои от тях са още са в ареста. \"КОНПИ замрази сериозни икономически активи, което засегна сериозно финансови, политически, икономически и всякакви други интереси на тези кръгове, затова изборът ми е труден\", каза Гешев.На въпрос явно как ще коментира решението на държавния глава Румен Радев да не подпише указа за назначаването му, Иван Гешев отказа да коментира, тъй като президентът е спазил конституцията, произнесъл се е в обозрим срок и дори е изложил мотиви, без да е длъжен. \"Процедурата продължава\", посочи зам.-главният прокурор, заявявайки, че ще видим какво ще се случи в четвъртък.На въпрос има ли според него защо да се притеснява Румен Радев от, Иван Гешев заяви: \"Не виждам защо той да се страхува от моя избор. Не знам защо задавате този въпрос. Не съм имал намерение да включвам президента Радев в горната категория.\"Припомняме, на 24 октомври 2019 г. след десетчасово заседание, на което бе изслушан кандидатът на главен прокурор, Висшият съдебен съвет  с резултат 20 \"за\" и 4 \"против\".На 7 ноември президентът с изявление  и върна процедурата във ВСС. Ден по-късно той подчерта, че ", "date": "2019.11.11", "title": "Иван Гешев спокоен от процедурата във ВСС"}
{"url": "https://news.bg/crime/18-godishen-ot-ruse-postrada-pri-sbivane-mezhdu-agitki-na-levski-i-tsska.html", "text": "18-годишен младеж от Русе пострада при сбиване между агитки на Левски и ЦСКА, съобщи БНТ. Той е откаран в болницата с травма на главата.Инцидентът е станал късно снощи.До сблъсъка се стигнало, след като 15 младежи от квартал \"Дружба\", фенове на Левски, са се спречкали с поддръжници на ЦСКА от квартал \"Здравец\".По думите на родител на едно от момчетата, левскарите дошли, въоръжени с бухалки и спрейове. Двете агитки се сбили пред един от блоковете.Полицията вече е разпитала част от участниците в сблъсъка.", "date": "2019.11.11", "title": "18-годишен от Русе пострада при сбиване между агитки на Левски и ЦСКА"}
{"url": "https://news.bg/int-politics/korbin-sayuzat-mezhdu-boris-dzhonsan-i-farazh-e-izpalneno-zhelanie-na-tramp.html", "text": "Лидерът на основната опозиционна британска Лейбъристка партия Джереми Корбин обяви, че президентът на САЩ Доналд Тръмп е постигнал желанието си лидерът на партия \"Брекзит\" Найджъл Фараж да сключи споразумение с премиера Борис Джонсън, съобщава \"Ройтерс\".Фараж обяви по-рано днес, че няма да издига кандидати срещу консерваторите на Джонсън в 317-те депутатски района, които партията спечели през 2017 г.\"Преди една седмица Доналд Тръмп каза на Найджъл Фараж да сключи пакт с Борис Джонсън\", написа Корбин в профила си в \"Туитър\", допълвайки: \"Днес Тръмп осъществи желанието си.\"\"Този алианс, начело с Тръмп, е тачъризъм (от бившия британски премиер Маргарет Тачър) на стероиди и може да изпраща 500 млн. паунда седмично от нашата здравна каса към големите фармацевтични компании. Това трябва да бъде спряно\", настоя лидерът на Лейбъристката партия.", "date": "2019.11.11", "title": "Корбин: Съюзът между Борис Джонсън и Фараж е изпълнено желание на Тръмп"}
{"url": "https://news.bg/bulgaria/poveche-chasove-za-kormuvane-i-shofirane-prez-noshtta-za-shofyorite.html", "text": " вече са готови и съгласувани между институциите. Часовете за кормуване се увеличават от 31 на 42.нощно шофиране, за да знаят водачите как се пускат фарове, както и кормуване в силен трафик, на магистрала и в мъгла. Не се въвежда обаче задължението за кормуване на полигон.Селфито между курсист и инструктор е безсмислено, но всички останали мерки ще са положителни, заяви пред бТВ Ивелин, който е в средата на обучението си.Селфито ще става след сдвояване на двата смартфона чрез специалното мобилно приложение.Снимките ще доведат до отлив на инструктори, предупреждават от Съюза на преподавателите по авто-мото подготовка. Според тях тази мярка ги третира като престъпници.От съюза прогнозират, че не е изключено още следващия месец да има протести на инструктори.На противоположното мнение са в Асоциацията за квалификация на автомобилистите. Позицията на държавата пък е, че трябва да има гаранция за добросъвестното провеждане на часовете.И браншът, и държавата са единодушни, че основната полза при новото обучение е повечето часове по кормуване. В историята отиват т.нар. \"картони\", в които се отбелязваше колко часове на пътя е преминал кандидатът за книжка. Те стават електронни.", "date": "2019.11.11", "title": "Повече часове за кормуване и шофиране през нощта за шофьорите"}
{"url": "https://news.bg/society/rumen-radev-za-basketbola-balgarite-mogat-da-skachat-i-to-visoko.html", "text": "Трябва да върнем младите хора на спортните площадки и да ги научим да бъдат отбор. За това призова държавният глава Румен Радев на церемонията, на която беше отбелязана на 100-годишнината на баскетбола в България.С основание се гордеем, че вече век България е част от голямото семейство на международния баскетбол, отбеляза президентът. По думите му успехите на европейско, световно и олимпийско ниво правят баскетбола един от най-титулуваните колективни спортове в България.\"Емоцията трудно се изразява в цифри, но аз ще спомена няколко, които са знакови за всички българи, отдали живота си на баскетбола - 1958 г. - Полша, 1976 г. - Монреал, 1980 г. - Москва. Това са само част от златните мигове на славната история на стогодишния българския баскетбол. Една история, която доказа по безспорен начин, че българите могат да скачат, и то могат да скачат много високо\", посочи Румен Радев.Държавният глава отбеляза, че за няколко десетилетия играта е спечелила сърцата на българите и залите са се оказали тесни за хилядите зрители, които са се стичали да гледат мачовете на националния отбор. По думите му обаче днес расте броят на децата, които предпочитат да гледат спорта от екран, все по-малко са училищните отбори, кварталните срещи и играта като общуване.Румен Радев припомни инициативата си \"Спортувай с президента\" с фокус изцяло върху масовия спорт за младите хора. Тук сме съмишленици, защото баскетболът се е доказал като едно от най-успешните средства за тази кауза, допълни президентът.Трябва да сме горди с тази годишнина, защото българите са едни от първите, които започват да практикуват баскетбол на Балканите и в Европа, отбеляза президентът на Българска федерация по баскетбол Георги Глушков. По думите му за тези 100 години българските спортисти, големи таланти, изключителни фигури в баскетбола, са оставили трайна диря не само в България, но и по световните терени.Държавният глава Румен Радев получи от президента на Българска федерация по баскетбол Георги Глушков почетна значка \"100 години баскетбол\".На церемонията присъстваха Андреас Заклис, генерален секретар на ФИБА, и Тургай Демирел, президент на ФИБА Европа и член на Борда на ФИБА.", "date": "2019.11.11", "title": "Румен Радев за баскетбола: Българите могат да скачат! И то високо!"}
{"url": "https://news.bg/int-economics/putin-i-merkel-obsadiha-tranzita-na-gaza-prez-ukrayna.html", "text": "Германският канцлер Ангела Меркел и руският президент Владимир Путин проведоха телефонен разговор, наред с други тема, двамата политици са обсъдили и транзита на газа през Украйна.Това се казва в съобщение на сайта на Кремъл.Страните обсъдиха темата за преговорите за транзита на синьо гориво, в които участват представители на Москва, Киев и Брюксел.Освен това Путин и Меркел засегнаха въпроса за Донбас, уреждането на ситуацията в Украйна, както и прилагането на споразуменията от Минск.", "date": "2019.11.11", "title": "Путин и Меркел обсъдиха транзита на газа през Украйна"}
{"url": "https://news.bg/disasters/zemetresenie-sprya-aets-vav-frantsiya.html", "text": "Трите реактора в атомната електроцентрала \"Крюа - Мес\", разположена в департамента Ардеш, бяха спрени поради земетресение, станало в югоизточна Франция в понеделник. Това се посочва в изявление на Electricite de France (EDF), публикувано в Twitter.В атомната електроцентрала \"Крюа - Мес\" при първите проверки не бяха установени видими повреди, но бяха регистрирани вибрации и това изисква допълнителен превантивен мониторинг\", се казва в съобщението. \"Ръководен от принципа на предпазливост, EDF реши временно да спре работата на реактори № 2, 3 и 4. Това се казва в доклада.Първият реактор \"в момента се изключва поради поддръжка\".Според EDF експлоатацията на атомната електроцентрала в Сейнт Албан и атомната централа в Трикастен продължава.В понеделник сутринта Централното сеизмологично бюро на Франция съобщи за земетресение с магнитуд 5,4 в югоизточния департамент Дром, близо до град Монтелимар, разположен на границата с департамента Ардеш.Според Европейско-средиземноморския сеизмологичен център трусовете са били усетени от жителите на Монпелие, Лион, Сент-Етиен, Гренобъл, Авиньон и Марсилия.В резултат на земетресението са пострадали трима жители на Ардеш и един жител на Дром. Властите призоваха всеки, който се почувства неразположен или ранен при земетресението, да потърси медицинска помощ незабавно.", "date": "2019.11.11", "title": "Земетресение спря АЕЦ във Франция"}
{"url": "https://news.bg/int-politics/v-kuveyt-osadiha-ruskinya-za-prisvoyavane-na-darzhavni-sredstva.html", "text": "Кувейтският наказателен съд осъди рускинята Мария Лазарева и кувейтския й колега Саид Дашти в понеделник на 15 години затвор и глоба по случай на присвояване на публични средства. Това съобщи Erem News.\"Кувейтският наказателен съд постанови затвор за председателя на Кувейт и регионалната транспортна компания KGL Investment Саид Дашти и заместничката му, руската гражданка Мария Лазарева за срок от 15 години по обвинение в незаконно присвояване на общо над 3,5 милиона долара и осъди осъдените да платят глоба в размер на 7 милиона долара \", се казва в съдебната присъда.Рускинята Мария Лазарева и Саид Дасти бяха арестувани през ноември 2017 г. През май 2018 г. съдът на емирството я осъди на 10 години затвор по обвинение в присвояване на 70 милиона долара публични средства, отпуснати за създаване на логистичен център.През май тази година апелативният съд в Кувейт определи депозит в размер на почти 66 милиона долара за освобождаването на осъдената рускиня. След като месец по-късно размерът на обезпечението беше намален до 3,3 милиона долара, Лазарева беше освободена на 13 юни, след като беше гаранцията беше платена.Решението на съдебния съд може да се обжалва в рамките на 90 дни.", "date": "2019.11.11", "title": "В Кувейт осъдиха рускиня за присвояване на държавни средства"}
