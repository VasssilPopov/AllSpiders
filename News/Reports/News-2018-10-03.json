{"url": "https://news.bg/int-politics/stoltenberg-nepriemlivo-e-golyama-darzhava-da-nalaga-resheniya-na-sasedite-si.html", "text": "Западът не е обещавал на експрезидента на Русия Михаил Горбачов, че НАТО няма да се разширява. Това заяви в интервю за Би Би Си генералният секретар на Алианса Йенс Столтенберг.\"Не би могло да има такива обещания - големите страни да обещават нещо от името на малките.\" - коментира той.Той допълва, че всяка страна има право да определя своя път и че самата мисъл големите играчи в световната политика да налагат решения на суверенните европейски държави е нарушение на фундаменталния принцип на суверенитета и правото на самоопределение.\"Ние следваме фундаменталния принцип, че всяка страна има правото да избира пътя си сама. Смятам това за базов принцип в поведението на държавите. (...) НАТО поддържа приятелски отношения с Швеция и Финландия, които решиха да не влизат в Алианса. Изцяло уважаваме техния избор. Но ако дадена страна иска да стане негов член, според фундаменталния принцип тя има право на избор и той трябва да бъде уважаван. Не искаме да живеем в свят, в който големите страни решават какво могат да правят малките и какво не могат.\" - подчертава Столтенберг.\"За мен, като човек роден в Норвегия, е абсолютно неприемлива мисълта, че една голяма държава може да определя като провокация избора на своя малка съседка, защото не го харесва. Това не е провокация! Това е суверенното право на всяка страна да избира пътя си.\" - допълва той.Генералния секретар на НАТО прави и историческа препратка към средата на миналия век: \"През 1949 г. Сталин беше против влизането на Норвегия в НАТО, това не му харесваше. И ние се радваме, че САЩ и Великобритания заявиха, че Норвегия сама трябва да реши. Русия трябва да престане да възприема разширяването на НАТО като агресия към себе си. Защото това не е така.\"Той напомня, че дори в най-трудния период на Студената война Норвегия и Русия са си сътрудничели по въпроси от сферата на икономиката, екологията, търговията.\"Ако Русия се безпокоеше по-малко, отношенията ни биха могли да бъдат много по-добри. Така че, това (приемането на нови страни в НАТО - б.р.) не е насочено срещу Русия. То е за да могат страните да се чувстват по-сигурни от това, че принадлежат към общност на демократични държави, които са се споразумели да се защитават взаимно от всякакви заплахи.\" - пояснява Столтенберг.\"Ако дадена страна поиска да влезе в нашия Алианс, единственото, което правим, е да анализираме дали тя отговаря на всички необходими критерии. От 1999 г. досега това е направено по отношение на 13 държави и ще продължим да го правим занапред, ако нови европейски страни, прилагайки демократичното си волеизявление, решат да се присъединят към нас.\" - обобщава генералният секретар на НАТО.", "date": "2018.10.03", "title": "Столтенберг: Неприемливо е голяма държава да налага решения на съседите си"}
{"url": "https://news.bg/world/sasht-prekratyavat-dogovora-za-priyatelstvo-s-iran.html", "text": "САЩ напускат Договора за приятелство, икономически отношения и консулски права с Иран.Това заяви държавният секретар на САЩ Майк Помпео на пресконференция в Държавния департамент преди да отпътува на визита в Азия, цитиран от CBS.Помпео ще посети четири държави в Азия, включително Япония, КНДР и Република Корея.\"Обявявам, че САЩ прекратяват Договора за приятелство с Иран от 1955 г. Това решение трябваше да бъде взето преди 39 г.\", обяви той, имайки предвид Ислямската революция в Иран през 1979 г., която доведе аятоласите на власт.Той заклейми \"престъпния режим\" в Иран.Обяснявайки решението на САЩ, Помпео смята, че Ислямската република е заплаха за американската мисия в Ирак. Топ дипломатът подчерта, че от години Техеран злоупотребява с договора, допълвайки, че Вашингтон вижда практическа изгода от оттеглянето на САЩ.По-рано днес Международният съд към ООН призова САЩ да отменят някои санкции срещу Иран. Вашингтон коментира, че решението няма никаква стойност, тъй като съдът няма юрисдикция. Според съда администрацията на президента Доналд Тръмп нарушава договора от 1955 г.Разочаровани сме от това, че съдът не успя да осъзнае, че няма юрисдикция да издава заповед по отношение на тези мерки със санкциите на САЩ, отбеляза той.\"Иран е произходът на днешната заплаха за американците в Ирак. Нашето разузнаване е категорично по отношение на това. Можем да видим ръката на аятолаха и неговите поддръжници, които подкрепят тези атаки срещу САЩ\", обясни Помпео.Според него Ислямската република използва Международния съд \"от десетилетия\", за да прокарва политическия си дневен ред и за пропаганда.Той определи доставката на руска система С-300 в Сирия като \"сериозна ескалация\".", "date": "2018.10.03", "title": "САЩ прекратяват договора за приятелство с Иран "}
{"url": "https://news.bg/crime/kola-izhvarcha-ot-patya-i-padna-v-perlovskata-reka-v-sofiya.html", "text": "Автомобилът изкърти парапета на мост и е изхвърча от пътя, съобщи Нова телевизия.В инцидента е станал между две коли, които са се движели по бул. \"Владимир Вазов\" в посока кв. \"Левски\".Шофьорът на единия автомобил решил в последния момент да направи ляв завой и засякъл другата кола.Вследствие на удара тя е паднала в Перловската река.Няма пострадали, а пробите за алкохол и на двамата водачи са отрицателни.", "date": "2018.10.03", "title": "Кола изхвърча от пътя и падна в Перловската река в София"}
{"url": "https://news.bg/int-politics/putin-se-podpisa-pod-popravkite-v-pensionnoto-zakonodatelstvo.html", "text": "Съветът на Федерациите (Горната камара на руския парламент - б.р.) одобри проектозакона за наказание (на работодателите - б.р.) при отказ за работа или уволнение на граждани в предпенсионна възраст, съобщиха ТАСС и РИА Новости.Според документа, тези нарушения ще се наказват с глоба до 200 000 рубли (5156.31 лева - б.р.) или принудителна работа до 360 часа.За предпенсионна възраст се смята периодът до пет години преди пенсиониране. Очаква се предложението да бъде ратифицирано от президента Владимир Путин.По-късно ТАСС съобщи, позовавайки се на пресслужбата на руския президент, че Владимир Путин се е подписал под поправките в пенсионното законодателство.Съветът на Федерациите одобри закон за подобряване на пенсионното законодателство и намиране на поощрения за хората в предпенсионна възраст.Припомняме, през юли Държавната дума прие на първо четене правителствения законопроект, който предлага постепенно повишаване на пенсионната възраст - до 65 г. за мъжете и до 63 г. за жените. В края на август президентът Владимир Путин предложи редица мерки, смекчаващи приемането на решението. Сега възрастта за пенсиониране на жените е предложена за 60, вместо за 63 години. Всичко ще става поетапно, ежегодното увеличение на пенсионната възраст ще става през 12 месеца.Многодетните майки могат да излизат предсрочно в пенсия, условията за малобройните народи на Север ще останат същите. Увеличават се обезщетенията за безработица на хората в предпенсионна възраст, а за уволнение в предпенсионна възраст се очаква наказателна отговорност.Сега обичайната възраст за пенсиониране е 60 г. за мъжете и 55 за жените.", "date": "2018.10.03", "title": "Путин се подписа под поправките в пенсионното законодателство"}
{"url": "https://news.bg/society/obshtina-pomorie-obzhalva-reshenieto-za-kontsesiyata-na-plazh-pomorie-iztok.html", "text": "Община Поморие внесе жалба срещу Решение № 593 от 21.08.2018 г. на Министерски съвет за откриване на процедура за предоставяне на концесия за услуга за морски плаж \"Поморие - изток\", и документацията за провеждане на процедурата.От общината посочват като основни мотиви защитата на общинската собственост и обществения интерес посредством избор на концесионер, при който услугите, свързани с градския плаж, ще бъдат предоставяни с необходимата грижа.Те настояват за прозрачна и равнопоставена процедура, която да осигури високо ниво на конкуренция.Община Поморие счита, че трябва да се защитава интересът, свързан с опазване на защитените обекти, каквито са пясъчните дюни и които в конкретния случай са в обем от 11 804 кв.м.Припомнямече на 14 септември Министерството на туризма обяви конкурс за определяне на концесионер на морски плаж \"Поморие-изток\".На 27 септември от пресцентъра на местната управа обявиха, че  и ще се включи в откритата процедура да стане концесионер.", "date": "2018.10.03", "title": "Община Поморие обжалва решението за концесията на плаж \"Поморие-изток\""}
{"url": "https://news.bg/crime/samozapali-se-kola-na-am-trakiya.html", "text": "Кола се запали на автомагистрала \"Тракия\", съобщи Нова телевизия. Автомобилът с бургаска регистрация се е самозапалил на 100-ия километър в платното в посока Бургас. В него е пътувало семейство, но никой не е пострадал.Сигнал е подаден в полицията в Пазарджик. На място незабавно са изпратени екипи на Пътна полиция и пожарната.Движението в участъка се извършва в изпреварващата лента.", "date": "2018.10.03", "title": "Самозапали се кола на АМ \"Тракия\" "}
{"url": "https://news.bg/world/bivsh-moryak-ot-vms-izpratil-ritsina-do-pentagona-i-beliya-dom.html", "text": "Писмата с рицин, адресирани до Пентагона по-рано тази седмица, са пуснати от бивш моряк от Военноморските сили на САЩ, обяви говорителят на военното министерство пред Фокс нюз.Два плика с отровното вещество бяха адресирани до военния министър Джеймс Матис и до ръководителя на военноморските операции адмирал Джон Ричардсън. Те са с обратен адрес на бивш моряк.В понеделник Агенцията за защита към Пентагона засече подозрително вещество при проверка на пощата в отдалечен обект за преглед, обяви полковник Роб Манинг. Говорителят добави, че подозрителните писма не са достигнали до Пентагона и не са представлявали риск за персонала.Обектът, където са проверени писмата, е под карантина, поясни Манинг.\"Подозрителен\" пакет беше адресиран и до президента на САЩ Доналд Тръмп. Разследващите вярват, че двата случая може да са свързани.", "date": "2018.10.03", "title": "Бивш моряк от ВМС изпратил рицина до Пентагона и Белия дом"}
{"url": "https://news.bg/world/pravitelstvoto-na-italiya-e-evroskeptichno-i-ksenofobsko-zakleymi-evrokomisar.html", "text": "Правителството на Италия е евроскептично и ксенофобско. Тази критика отправи еврокомисарят по икономическите и финансови въпроси Пиер Московиси, цитиран от АНСА и \"Блумбърг\".\"Като унгарците италианците също решително избраха евроскептично и ксенофобско правителство, което по въпроси като миграцията и бюджета се опитва да се измъкне от европейските задължения\", подчерта той.Италия се управлява от крайнодясната партия \"Лига\" и от Движение \"Пет звезди\".Московиси направи коментара по време на Международния икономически форум на Америките в Париж.Преди речта си еврокомисарят отбеляза пред журналисти, че е ангажиран за \"конструктивен диалог\" с Рим.\"Никой не е заинтересован от криза между Рим и Брюксел, между ЕС и Италия, която е в центъра на еврозоната\", увери той.", "date": "2018.10.03", "title": "Правителството на Италия е евроскептично и ксенофобско, заклейми еврокомисар"}
{"url": "https://news.bg/economics/udalzhavat-s-mesets-podavaneto-na-oferti-za-kontsesiya-na-letishte-sofiya.html", "text": "Срокът за подаване на оферти за се удължава с един месец. Крайният срок до 22 ноември, съобщиха от министерството на транспорта.Заявленията ще бъдат отворени на 23 ноември.Припомняме, че по-рано днес бе обявен и първият официален кандидат за концесията.Първата фирма, която заяви официално своето намерение да кандидатства е Компанията участва заедно със своя партньор в лицето на китайската Beijing Construction Engineering Group. Компанията управлява три от основните летища във Великобритания, които обслужват 60 милиона пътници годишно. От оператора  заявиха, че възнамеряват да инвестират 600 милиона евро в технологии, инфраструктура и подобряване на съоръженията на Летище София.", "date": "2018.10.03", "title": "Удължават с месец подаването на оферти за концесия на летище \"София\""}
{"url": "https://news.bg/world/demokratsiyata-ne-e-vazmozhna-s-medii-kategorichen-erdogan.html", "text": "Демокрацията не е възможна с медии. Тази позиция изрази турският президент Реджеп Ердоган, цитиран от \"Хюриет\".Според него дори най-влиятелните държави в днешния свят са управлявани от медиите, което е било отчетено по време на посещенията му в САЩ и Германия.\"\", продължи Ердоган.Ердоган беше в Ню Йорк за ежегодната сесия на Общото събрание, където проведе двустранни срещи с други лидери, а след това беше на тридневно посещение в Германия.Турският лидер призова университетските преподаватели в страната да подкрепят усилията на правителството в борбата срещу наречената от него \"международна клеветническа кампания\" на чужди медии и академични кръгове срещу Турция.\"\", каза Ердоган по време на реч, с която отбеляза началото на новата академична година в Анкара.\"Те могат да подкрепят тази борба като обяснят истината за нашата страна с техните качества\", добави той.\"\", категоричен Ердоган.", "date": "2018.10.03", "title": "Демокрацията не е възможна с медии, категоричен Ердоган"}
{"url": "https://news.bg/world/boris-dzhonsan-pecheli-po-gbp23-000-na-mesets-za-10-chasa-rabota-s-deyli-telegraf.html", "text": "Бившият външен министър на Великобритания Борис Джонсън получава близо 23 000 британски лири на месец за седмичната си колонка във вестник \"Дейли телеграф\". Това показва, информира \"Политико\".Обновените данни в регистъра разкриват, че Джонсън получава по 22 916 британски лири за 10 часа работа за Telegraph Media Group. Той отдавна работи с вестника, включително в миналото като редактор и кореспондент.Докато беше член на кабинета на премиера Тереза Мей, той печелеше по 141 505 британски лири на година (11 792 лири на месец) и, според вестник \"Сънди таймс\", се оплаква, че не му стигат да живее нормално.След като напусна правителството като протест срещу плана на Мей от \"Чекърс\" за Брекзит, той се върна в парламента, където основната заплата е 77 379 британски лири на година.Джонсън използва колонката си, за да атакува Мей и плана й за Брекзит.", "date": "2018.10.03", "title": "Борис Джонсън печели по £23 000 на месец за 10 часа работа с „Дейли телеграф”"}
{"url": "https://news.bg/int-economics/dizelat-si-otiva-kakvo-sledva.html", "text": "Нека да кажа веднага: не карам дизел. Но добре разбирам онези собственици на дизели, на които им писна да ги разиграват цели три години. И които са разочаровани и гневни. Защото - минат, не минат няколко седмици - на тях им се сервира по някоя нова лоша новина. Особено когато концентрацията на азотен окис надхвърли допустимото, а все повече градове оповестяват ограничения за дизелите. И след като непрестанно изплуват нови измами, вършени от автопроизводителите.И какво сега? Успя ли правителството да реши всички проблеми? Надявайте се! Коалиционните партньори стигнаха до един гнил компромис, който със сигурност няма да възмезди притежателите на дизелови автомобили за всички преживени ядове и финансови загуби. Нека само припомним, че в САЩ всеки собственик на дизел с манипулиран двигател можеше просто да върне колата, че дори и обезщетение да получи. Изтерзаните германски собственици на дизели могат само да мечтаят за такова решение.Преоборудване или премия?На тях им се предлага или преоборудване на автомобилите или пък премия, ако решат да си купят нова кола и да шкартират старата. И предложението дори не е толкова добро, колкото изглежда. Първо, защото по технически причини необходимото преоборудване не може да се извърши в пълен обем за всички по-стари дизелови автомобили, които са милиони. Което си беше ясно още от самото начало. И второ, защото решението засега е само пожелателно: правителство просто очаква от автомобилопроизводителите да поемат разноските за това преоборудване.\"Насила не можем да накараме никого\", вдига рамене министърът на транспорта Андреас Шойер, който от самото начало поддържаше предложението на самите автомобилни концерни: да се избере само вариантът с премиите. Защото този вариант с един куршум удря два заека: хем изтегляш старите трошки от пътищата, хем продаваш нови коли. А преоборудването не продава нищо. Да, но малцина притежатели на автомобили могат току-така да си купят нова кола. Това е покупка, която се планира отдалеч и иска дългосрочно финансиране. А парите от премията и от продажбата на бракуваната стара кола, разбира се, изобщо не стигат за нова.Политиката пак пожали виновницитеМалко по-добре изглеждат нещата за онези, които използват дизелов автомобил, за да упражняват професията си - например шофьори на такси, занаятчии и други. За тях са предвидени помощни програми, които ще покрият 80% от разноските по преоборудването. Тези програми ще се финансират с парите на данъкоплатците, а това малко напомня за начина, по който бяха спасявани банките по време на финансовата криза. И тогава политиката пожали виновниците и обобществи дълговете. Да припомним ли на политиците до какво доведе това? До политическа апатия и разцвет на популизма.Нека припомним и нещо друго. Правителството реши да действа единствено под натиска на съдебните решения, които поставиха акцент върху опазването на здравето на гражданите. В продължение на три години управляващите изчакваха, бавеха топката и не предприемаха почти нищо. Защото лелееха измамната надежда, че проблемът ще се реши от само себе си. И че все някой ден метлата на времето ще измете старите дизели от улиците. Надежда, която се подклаждаше и от автомобилопроизводителите. А знайно е, че те умеят да се грижат за облагите си, пък и разполагат със силно лоби в канцлерството.Германия е страна на автомобилистите. В началото на тази година броят на регистрираните лични автомобили достигна 46 милиона. От тях 30 милиона използват бензин, 15 милиона - дизел. Тук не са включени големите камиони и автобусите. С други думи, имаме си работа с милиони разгневени автомобилисти, които се превръщат в разгневени и политически обезсърчени избиратели. И които ще обърнат гръб на и без това отслабените управляващи партии. Това навярно ще се усети още на изборите за провинциални парламенти, които предстоят тази и идната година. Но дори ако си представим, че в бъдеще всички ще карат само бензинови коли, това пак няма да реши проблема. Напротив - стойностите на въглеродния двуокис ще се повишат още повече. Защото германците искат да карат все по-бързи, все по-големи и по-удобни автомобили, екипирани с всевъзможни устройства за удобство, сигурност и стабилност.Автомобилите ще стават по-леки и по-малкиВ един модерен автомобил броят на тези устройства е около 100, а това увеличава и теглото. Типичен пример са особено популярните днес SUV. С дизелов двигател беше много по-икономично, бензиновите мотори обаче трябва да са доста по-мощни и в градско движение лесно ще стигат до изразходване на 20 литра за 100 километра. А това ще доведе до още повече емисии на вредни парникови газове, които увреждат климата.Който е решил да си купува \"Порше Кайен\" едва ли се тревожи от проблемите около дизела. Тъкмо поради това производителите на тази луксозна марка автомобили тъй безболезнено се отказаха от дизеловите двигатели. Но при \"Фолксваген\", \"Ауди\", \"Даймлер\" и БМВ нещата изглеждат другояче. Те обаче също вече не могат да повтарят баснята за чистия дизел, с която толкова дълго печелеха добри пари. Вместо това трябва най-сетне да кажат на клиентите си истината в очите: двигателите с вътрешно горене си отиват. Бъдещето принадлежи на електрическото задвижване, заедно с което ще дойде и олекотяването и опростяването. Утрешните автомобили най-вероятно ще бъдат не само по-леки, но и по-малки. Или поне автомобилите на достъпни цени. А дизелът ще остане в миналото.", "date": "2018.10.03", "title": "Дизелът си отива, какво следва?"}
{"url": "https://news.bg/int-politics/armenskiyat-premier-uvolni-6-ma-ministri-otiva-na-izbori.html", "text": "Премиерът на Армения Никол Пашинян уволни шестима министри, а също и губернатори от партията \"Процъфтяваща Армения\" и от Арменската революционна федерация \"Дашнакцутюн\", предаде Дойче веле.По-рано, на митинг в центъра на столицата Ереван, премиерът съобщи, че ще подаде оставка непосредствено след като влязат в сила указите за уволнението на министрите и губернаторите. Той уточни, че и след това ще продължи да изпълнява задълженията си като глава на правителството, както е предвидено в конституцията.Жестът му идва в отговор на опитите на част от депутатите, които са лоялни към предишния режим, да затруднят провеждането на нови избори - те приеха законопроект във връзка с това.След като Пашинян се оттегли от поста си, парламентът ще разполага с 14 дни, за да излъчи негов приемник, а ако не успее, ще трябва да се проведат предсрочни избори.\"Но ние с народа не можем да позволим на парламента да избере нов премиер\", коментира премиерът.Той призова да бъдат \"изкоренени от политическото поле\" привържениците на предишната власт, която провеждаше проруска политика.\"Републиканската партия и подкрепящите я сили официално обявиха контрареволюция в Армения, но няма да успеят. Нямат шансове, защото народът победи и никой не може да му отнеме тази победа\" - подчерта министър-председателят.В центъра на Ереван се събраха десетки хиляди граждани, които поискаха разпускане на парламента.Преди пет месеца арменците излязоха на масови протести срещу желанието на бившия президент Серж Саркисян да остане на власт.", "date": "2018.10.03", "title": "Арменският премиер уволни 6-ма министри, отива на избори"}
{"url": "https://news.bg/world/otrovitelyat-na-skripal-chepiga-e-podpomognal-byagstvoto-na-yanukovich.html", "text": "Единият от  - агентът на руското ГРУ Анатолий Чепига, е участвал в организирането на бягството на бившия президент на Украйна Виктор Янукович в Русия.Потвърждение за това дойде от украинските власти, след като разследващата група от журналисти Bellingcat съобщи, че Чепига е ръководил операцията по извеждането на Янукович от Украйна.Вътрешният министър Арсен Аваков заяви при срещата си с британския министър по сигурността Бен Уолъс, че украинските спецслужби са разпознали в лицето на единия от уличените като отровители на Скрипал офицер от ГРУ, свързан с бягството на Янукович.Припомняме, на , че е идентифицирала двама от извършителите на атаката с нервнопаралитичното вещество \"новичок\" в Солсбъри, известни с имената Александър Петров и Руслан Боширов. Беше публикувано видео с двамата, като беше уточнено, че това вероятно не са истинските им имена. Впоследствие беше уточнено, че  от руското Главно разузнавателно управление Анатолий Чепига.Министър Бен Уолъс заяви, че основната отговорност за отравянето на Скрипал носи президентът на Русия Владимир Путин.Първоначално Кремъл упорито отричаше, че атаката в Солсбъри е осъществена от руснаци и дори обвиняваше Запада, че е организирал нападението. След разкриването на двамата руснаци, Москва направи . След  за участието на руските спецслужби в отровителството, Путин излезе с изявление, в което Оказа се, че Чепига е носител на званието \"Герой на Русия\". Званието му е присъдено за участие във войната в Чечня и за неназована \"миротворческа мисия\" през 2014 г. - евфемистично обозначение за нахлуването в Донбас и извеждането на Янукович, сочи разследването на Bellingcat.", "date": "2018.10.03", "title": "Отровителят на Скрипал – Чепига, е подпомогнал бягството на Янукович"}
{"url": "https://news.bg/world/sled-godini-na-vrazhdebnost-siriya-se-razbra-s-arabskite-darzhavi-razkri-bashar-asad.html", "text": "Президентът на Сирия Башар Асад сигнализира, че арабските държави са готови да се сложи край на години на враждебност, информира АП.Асад разкри пред малко известен кувейтски вестник, че Сирия е постигнала \"голямо разбирателство\" с други арабски държави.Сирийският лидер даде интервю за вестник Al-Shahed - първото за вестник от държава в Персийския залив от началото на войната през 2011 г.Той не посочи имената на арабските държави, но поясни, че арабски и западни делегации са започнали да посещават Сирия, за да се подготвят за отваряне на дипломатическите и други мисии.Сирия беше отстранена от 22-членната Арабска лига в първите дни на войната. Впоследствие арабски държави наложиха икономически санкции.Саудитска Арабия и Катар подкрепяха опозиционни групи, които се бориха за свалянето на Асад.", "date": "2018.10.03", "title": "След години на враждебност Сирия се разбра с арабските държави, разкри Башар Асад"}
{"url": "https://news.bg/int-politics/ep-iska-do-40-namalenie-na-zamarsyavane-ot-novi-avtomobili-do-2030-g.html", "text": "Европейският парламент призова за по-чисти автомобили по пътищата до 2030 г. Предвиждат мерки за ускоряване на въвеждането на електрически автомобили, тестване на емисиите CO2 в истински условия и подкрепа за европейските производители на акумулаторни батерии.В проектодоклад, гласуван днес, евродепутатите предложиха по-амбициозна цел за намаляване на емисиите от нови автомобили в ЕС с 40% до 2030 г. (в сравнение с предложеното намаление от ЕК с 30%, с 2021 г. като референтна година), с междинна цел от 20% до 2025 г. Подобни цели са поставени и за нови микробуси.Производителите, чиито средни емисии на CO2 превишават тези цели, следва да заплащат такса към общия бюджет на Съюза, която ще се използва за повишаване на квалификацията и образованието на работниците, засегнати от структурни промени в автомобилния сектор.Производителите на леки автомобили ще трябва да гарантират, че превозните средства с нулеви и ниски емисии (електрически автомобили или автомобили, които емитират по-малко от 50г CO2/км) заемат 35% от пазарния дял на продажбите на нови леки пътнически автомобили и микробуси до 2030 г. и 20% до 2025 г.Парламентът призовава Европейската комисия да разработи до 2 години нов план за изпитването на емисии в реални условия с помощта на преносимо устройство като това неотдавна въведено за измерване на емисии NOx. Докато това не стане приложимо, съответствието с настоящия регламент ще се измерва въз основа на данните от устройствата за измерване на разхода на гориво. Изпитването на емисиите на CO2 в реални условия трябва да бъде готово и функциониращо до 2023 г. според евродепутатите.Евродепутатите признават, че социално приемливият и справедлив преход към мобилност с нулеви емисии изисква промени в цялата верига за създаване на стойност в автомобилостроенето, с отчитане на потенциалното неблагоприятно социално въздействие. Ето защо ЕС следва да насърчава повишаване на квалификацията и пренасочване на работниците в сектора, особено в региони и местности, които са неблагоприятно засегнати от прехода. Евродепутатите също призовават за подкрепата за европейските производители на акумулаторни батерии.Комисията следва да представи до края на 2019 г. законодателно предложение, което предоставя на потребителите сравнима и надеждна информация относно разхода на гориво, емисиите на CO2 и замърсителите на въздуха на новите коли.От 2025 г. производителите ще трябва да докладват въз основа на хармонизирана методика относно емисиите на CO2 през жизнения цикъл на всички нови леки пътнически автомобили и леки търговски превозни средства, пускани от тях на пазара.Докладът е приет с 389 гласа \"за\", срещу 239 \"против\" и 41 \"въздържал се\". Европейските министри ще приемат обща позиция на 9 октомври. Преговорите с евродепутатите за постигане на споразумение на първо четене могат да започнат на 10 октомври.Транспортът е единственият голям сектор в ЕС, в който емисиите на парникови газове все още се увеличават, се отбелязва в текста. За да се изпълнят ангажиментите, поети в Парижкото споразумение от 21-вата сесия на Конференцията на страните (COP21) през 2015 г., декарбонизацията на целия транспортен сектор трябва да се ускори по пътя към нулеви емисии до средата на века.В същото време глобалният автомобилен сектор се променя бързо, особено при електрическите двигатели. Ако европейските автомобилни производители се включат късно в необходимия енергиен преход, те рискуват да загубят водещата си роля, се казва в доклада.", "date": "2018.10.03", "title": "ЕП иска до 40% намаление на замърсяване от нови автомобили до 2030 г."}
{"url": "https://news.bg/regions/profesionalnite-domoupraviteli-iskat-zatyagane-na-naredbite.html", "text": "Липсата на ясна регулация и конкретни изисквания към управлението и поддръжката на етажната собственост води до недоверие и конкуренция между партньорите с общи интереси. Това заяви Ламбро Попов, председател на АДУЕС на пресконференция в БТА.На събитието бе представена дейността на учредената Асоциация на дружествата, управляващи етажна собственост (АДУЕС).\"Необходимостта от сдружаване на бизнеса възникна по естествен път, вследствие на динамичното развитие на сектора в една доста слабо регулирана среда\", заяви Ламбро Попов.Пет от водещите дружества в бранша са учредители на Асоциацията, а нейните членове оперират на територията на София, Благоевград, Пловдив и Дупница. Дружествата управляват около 3000 индивидуални сгради. 100 са дружествата за професионално управление на етажна собственост, които оперират в цялата страна.\"Броят на заетите сгради не надвишава 15% от всички многофамилни сгради в България\", подчерта Попов. В момента 15 000 са сградите с неясно управление. Затова от Асоциацията настояват за паспортизация на старите сгради.По последни данни на Министерство на регионалното развитие и благоустройството броят на необитаемите жилища в страната достига 31%. Попов изтъкна, че наближава края на експлоатационния срок на панелните жилища, които са около 22 000 сгради. Едва 760 от тях са одобрени по програмата за саниране.\"Имаме ангажимент, свързан с постоянна работа върху подобряването на жизнената среда в управляваните от нас обекти. Вярвайки, че работата ни е насочена преди всичко към хората, се стремим, решавайки проблемите на сградата, на околната среда, около тях да решим повече вътрешни проблеми от социално-битов характер\", допълни Попов.Ламбро Попов посочи още, че 47% от всички жилищни сгради в страната са с режим на етажна собственост, а между 7000-8000 сгради се управляват от професионални дружества. Един от най-големите проблеми със законодателството е доброволния и пожелателен характер, в който осъществяваният контрол е косвен и е поверен на общинската администрация.По думите на Попов, често съответната администрация не разполага с необходимия капацитет да отговаря за всички сгради в региона и да осъществява контролна дейност. Това се отразява върху правилното спазване на разпоредбите от живущите и да се придържат към установените норми. Попов смята, че това рефлектира пряко върху управлението на сградата, но и върху нейното техническо състояние.\"За наше огромно съжаление голяма част от бранша все още е в сивия сектор, което от своя страна пречи на устойчивото развитие на нашия бизнес\", заяви Попов. Всички проблеми са поради липсата на нормативна регламентация и стандартни изисквания, които дружествата би следвало да поемат.От АДУЕС целят въвеждане на вътрешни изисквания при изпълняване на дейностите при управление и поддръжка, за да се подобри качеството на предлаганите услуги, както и разработка на общовалидни критерии за членство в Асоциацията, за да гарантират качествената работа по дейностите. Освен това членовете на Асоциацията настояват за въвеждането на единен регистър на юридическите лица и лицензионен режим на дружествата.До края на годината са планирани работни срещи с представители на отговорните институции, лица от неправителствения сектор, експерти по вещно и облигационно право и всички фирми от бранша. На широка кръгла маса АДУЕС цели да достигне до конкретни предложения за промяна в правната рамка на Закона за управление на етажната собственост.", "date": "2018.10.03", "title": "Професионалните домоуправители искат затягане на наредбите"}
{"url": "https://news.bg/politics/iliyana-jotova-se-zastapi-za-besarabskite-balgari.html", "text": "\"Българската държава трябва да настоява пред украинските власти за развитието на региона на Южна Украйна, на местата, населени предимно с етнически българи.\" Това заяви вицепрезидентът Илияна Йотова след посещението си в селата Задунаевка и Бабата.Вицепрезидентът е категорична, че е необходим нов тип политика за българските общности зад граница.Според нея тя не може да се ограничава само до читалищната дейност и съхранението на обичаите и традициите. \"\"Българската държава трябва да привлича тези млади хора да учат и да придобият професионален опит в родината на техните деди\", отбеляза Йотова.Вицепрезидентът заяви, че българската държава се е отдръпнала от българските общности зад граница.По думите ѝ държавата прави много малко за нашите сънародници, в сравнение с това, което правят Полша и Румъния.\"Крайно време е политиката ни за българите зад граница да бъде национален приоритет\", изтъкна Илияна Йотова.Според вицепрезидентът трябва да се изяснят отношенията между България и Украйна за общото бъдеще в Европа.\"С протоколни срещи и потупване по рамото не се прави политика\", отбеляза Илияна Йотова.Тя подчерта, че в селата Задунаевка и Бабата има голяма бедност и липса на инфраструктура.Според нея това прогонва младите и това ще доведе до тотално обезлюдяване.Представителите на българската общност споделиха пред вицепрезидента желанието си да се създаде училище изцяло на български език.\"Практиката на неделните училища е много добра, но те имат само спомагателна роля\", отбеляза Йотова.", "date": "2018.10.03", "title": "Илияна Йотова се застъпи за бесарабските българи"}
{"url": "https://news.bg/world/holandiya-i-turtsiya-razreshiha-diplomaticheskoto-naprezhenie.html", "text": "Външният министър на Турция Мевлют Чавушоглу обяви прекратяване на продължилото повече от година дипломатическо напрежение с Холандия, отбелязвайки, че двете държави се фокусират върху бъдещето, информират руски и турски медии.\"Тези дни са зад нас и ние гледаме към бъдещето. Сега искаме да развием отношенията си с Холандия и да се съсредоточим върху положителните аспекти\", каза Чавушоглу на пресконференция в Анкара.Турският топ дипломат говори за перспективите да се увеличи двустранната търговия по време на пресконференция с холандския външен министър Стеф Блок, който е на официална визита в турската столица.\"\", коментира Блок отношенията на Турция с ЕС.В началото на юли холандското външно министерство обяви, че по време на телефонен разговор министрите на външните работи постигнаха съгласие да нормализират дипломатическите отношения между Холандия и Турция.Двете държави обтегнаха отношенията си през март 2017 г., след като холандските власти не позволиха на Чавушоглу да участва в кампания в Холандия преди референдума за промяна на конституцията.Турското външно министерство отговори с недопускане на холандския посланик на турска територия след ваканция в Холандия. Холандия отзова посланика си.\"Холандските фирми са на първо място в Турция по отношение на преки инвестиции. Ние също увеличаваме инвестициите си в Холандия\", разкри турският министър.Акцентирайки, че Турция и Холандия поддържат приятелски отношения от повече от 400 г., Чавушоглу отбеляза, че двете страни са научили уроците от спора през 2017 г. Той добави, че ще посети Холандия в началото на следващата година.Блок подчерта важната роля на Турция в НАТО и приветства решението й да приеме над 3,5 милиона бежанци. Той също така похвали турската роля за предотвратяване на хуманитарна криза в Идлиб, Сирия.", "date": "2018.10.03", "title": "Холандия и Турция разрешиха дипломатическото напрежение"}
{"url": "https://news.bg/health/speshna-proverka-na-tsentara-za-hemodializa-vav-vidin-razporedi-ananiev.html", "text": "Спешна проверка в центъра по хемодиализа във Видин разпореди здравният министър Кирил Ананиев, съобщи БНР. Центърът работи на авариен режим заради повреда. Тази сутрин почина един от пациентите, чакащи за хемодиализа. До 7 октомври се очаква и отговорът на Министерството за извършения вече одит на място.Към момента пациентите временно се пренасочват за животоподдържащата процедура в Монтана и Лом. Останалите болни, които поемат риска да направят хемодиализа в болницата във Видин, го правят на собствена отговорност.Припомняме, Центърът за хемодиализа във Видин е единственият в областта. В центъра очакват посещение на омбудсмана Мая Манолова и заместник-здравния министър Бойко Пенков.На 1 октомври авария извади извън строя един от апаратите за прочистване на водата в центъра. От четвъртък, 4 октомври, хемодиализният център във Видин спира работа до понеделник.Очаква се до тогава техниката да бъде ремонтирана, увери директорът на болницата доктор Цветан Василев.Д-р Василев каза, че починалият пациент е 50-годишен мъж. Той не се явил в понеделник на процедура, каза директорът. Във вторник е потърсен от болницата и днес е трябвало да му бъде извършена процедура.По информация на пациенти още през август е имало подадени жалба за нарушени стандарти при лечението в хемодиализата. Това, което те посочват, е по-малко персонал, недобра поддръжка на техниката. Директорът на болницата отговорил, че жалбата е неоснователна.До дни здравното министерство ще предостави 180 хил. лв. за закупуване на хемодиализни апарати и легла, съобщават от ведомството и уточняват, че се очаква проблемът да се отстрани скоро.", "date": "2018.10.03", "title": "Спешна проверка на Центъра за хемодиализа във Видин разпореди Ананиев"}
{"url": "https://news.bg/politics/bzns-prizova-kam-obedinenie-vseki-edin-demokrat-u-nas.html", "text": "\"Заедно сбъднахме мечтата за Европа, заедно можем да сбъднем и мечтата за демократична България\", пише в свой призив за демократично обединение председателят на БЗНС Николай Ненчев.Той се обръща към всички съмишленици, приятели на демокрацията, всички които принадлежат към демократичната общност на България да се обединят. \"Време е с горчивина да констатираме, че всички досегашни опити за обединения и коалиции в демократичното пространство се оказаха неуспешни\", коментира той.\"Затова аз разчитам днес очакванията на гражданите като желание и надежда за преодоляване на тяснопартийните интереси и обединение около ценности и каузи\", обяснява Ненчев.Най-добрата според него \"организационна формула за изпълнение на тази историческа по смисъл и значение задача - обединението на демократичните сили и общност у нас. Тази формула е: провеждане на честни, демократични, вътрешнокоалиционни избори, чрез широко национално представителство за избор на лидер, ръководство и програма\".\"Всички ние се нуждаем се от обединено политическо представителство, от изграждането на единен политически субект, в който да намерят място всички защитници на демократичните ценности и възгледи. Длъжни сме да направим смела и себеотрицателна стъпка. Необходимо е да мобилизираме демократичната общност като се обединим в единен политически субект. Предлагам това да стане чрез пряко и всеобщо гласуване в рамките на демократичната общност\", пише Ненчев.По-конкретно това означава:\"Без единно представителство на демократичната общност на следващите европейски, парламентарни, местни и президентските избори евроатлантическото бъдеще на България е сериозно застрашено! Без ясна управленска визия за бъдещето и без единно лидерство нашата страна няма да успее да излезе от периферията и да догони стандартите на развитите европейски страни. Без да се превърнем в единна политическа сила, няма да направим България достоен член на държавите от евроатлантическото семейство и желано място за реализация и живот на нашите деца\", пише в своя призив Ненчев.   ", "date": "2018.10.03", "title": "БЗНС зове за демократично партийно обединение"}
{"url": "https://news.bg/world/severnokoreyski-hakeri-otkradnali-milioni-dolari-ot-banki-po-sveta.html", "text": "Северна Корея спря ядрените и ракетни изпитания, но засили хакерските операции за събиране на разузнавателна информация и кражба на пари за санкционираното в Пхенян правителство, съобщава АП.Американската фирма за киберсигурност FireEye предупреди, че севернокорейска група е откраднала стотици милиони долари чрез проникване в компютърните системи на банки по света от 2014 г. при прецизни атаки в най-малко 11 държави.От FireEye допълват, че групата продължава да оперира и представлява \"реална световна заплаха\".През миналия месец правосъдното министерство на САЩ обвини севернокорейски хакер в унищожителни кибератаки, включително и за кражба на 81 милиона долара от Централната банка на Бангладеш.", "date": "2018.10.03", "title": "Севернокорейски хакери откраднали милиони долари от банки по света"}
{"url": "https://news.bg/finance/parviyat-ofitsialen-kandidat-za-kontsesiyata-na-letishte-sofiya-e-manchester-airport-group.html", "text": "Първата фирма, която заяви официално своето намерение да кандидатства за , е британският летищен оператор Manchester Airport Group. Компанията участва заедно със своя партньор в лицето на китайската Beijing Construction Engineering Group. Това стана ясно днес на пресконференция днес в столицата, пише money.bg.Към момента Manchester Airport Group (MAG) оперира 3 летища във Великобритания - Манчестър, Лондон Станстед и Ийст Мидландс, които обслужват общо 60 милиона пътници годишно по над 270 дестинации и 70 авиокомпании.Партньорът им за българската концесия Beijing Construction Engineering Group (BCEG) е в топ 250 на глобалните строителни изпълнители. Един от основните проекти на BCEG е летището Даксин в Пекин.\"София е градът с най-големи неразвити потенциални възможности.\"Това заяви изпълнителният директор на групата Андрю Харисън по време на пресконференцията. По думите му компанията няма други интереси в региона, освен да спечели концесията за българското летище, което гарантирало желанието ѝ да го развива.Изказването на Харисън идва в контекста на процедурата за концесия на летището в Белград, в която MAG \"се е отказала да участва\".Харисън посочи, че за 5 години управление трафикът на лондонското летище Станстед е нараснал с 45%, а този в Манчестър - с 35%. Той не се ангажира с планове за софийското летище, но открои три основни причини да искат да инвестират у нас.Първата причинаВтората причина: По думите му софийското летище не трябва да стои в сянката на турското, а напротив - да развие собствена мрежа за директни полети.Трета причина От компанията обаче отказаха да споделят конкретни планове за развитие на аерогарата. По думите на Чарли Хорниш, главен изпълнителен директор на компанията, софийското летище няма нужда в скоро време от трета писта, както и от трети терминал.Припомняме, в условията на концесията има заложени изграждането на именно такива нови съоръжения.Концесията ще бъде за 35 години, а общата й себестойност се оценява на близо 3.9 милиарда евро.Едно от условията по нея е бъдещият концесионер да инвестира общо 600 милиона евро, а от MAG споменаха именно такава цифра планирани капиталовложения.На въпрос каква конкуренция очакват за концесията, от оператора посочиха, че интерес има от Турция, Франция и Германия.", "date": "2018.10.03", "title": "Първият официален кандидат за концесията на летище София е Manchester Airport Group"}
{"url": "https://news.bg/economics/pravitelstvoto-otchete-rezerv-ot-10-3-mlrd-lv-i-dalg-ot-23-5-mlrd-lv-za-2017-g.html", "text": "Правителството одобри годишния отчет за изпълнението на държавния бюджет на Република България за 2017 г. и доклада към него, и предлага на Народното събрание да го разгледа и приеме.На база на данните от годишните отчети за касово изпълнение на бюджета на първостепенните разпоредители, 2017 г. приключи с излишък по консолидираната фискална програма (КФП) на касова основа в размер на 845,5 млн. лева.Отнесен към БВП, излишъкът по КФП за 2017 г. представлява 0,9% от БВП. За сравнение в разчетите към Закона за държавния бюджет на Република България за 2017 г. (ЗДБРБ за 2017 г.) е заложен дефицит за годината в размер на 1 330 млн. лв., което означава, че спрямо заложеното в програмата за годината се отчита номинално подобрение на бюджетното салдо с 2,2 млрд. лева. Бюджетното салдо на сектор \"Държавно управление\" за 2017 г. по методологията на Европейската система от национални и регионални сметки (ESA 2010), съгласно априлските Нотификационни таблици за дефицита и дълга, е положително в размер на 0,9% от БВП.Фискалният резерв към 31 декември 2017 г. е 10,3 млрд. лв., 9,8 млрд. лв. депозити на фискалния резерв в БНБ и банки и 0,5 млрд. лв. вземания от фондовете на Европейския съюз за сертифицирани разходи, аванси и други. Фискалният резерв към края на годината е над определения минимален размер от 4,5 млрд. лева.Постъпилите приходи, помощи и дарения по КФП за 2017 г. са в размер на 35 316,6 млн. лв., което представлява 99,7% от годишните разчети, а представени като относителен дял в БВП - 35,8 % от БВП. Съпоставени с 2016 г., постъпленията по КФП бележат номинален ръст от 4,0% (1 357,2 млн. лева). Данъчните приходи за годината възлизат на 29 581,3 млн. лв., което представлява изпълнение от 105,5% на годишните разчети.Неданъчните приходи са в размер на 4 214,7 млн. лв., което представлява 88,6% изпълнение на годишните разчети, а приходите от помощи и дарения (основно средства от Структурните и Кохезионния фондове, от Европейския земеделски фонд за развитие на селските райони по линия на Програмата за развитие на селските райони, без директни плащания, и Европейския фонд за морско дело и рибарство) за 2017 г. са в размер на 1 520,6 млн. лв., което представлява 57,5% от разчета за годината.Приходите в частта на преките данъци възлизат на 5 644,3 млн. лв., което представлява 110,8 % спрямо годишния разчет. Съпоставени с 2016 г., преките данъци нарастват с 12,1% (607,0 млн. лв.). Приходите от косвени данъци са в размер на 14 532,5 млн. лв., което представлява 103,7 % спрямо годишния разчет. Съпоставени с 2016 г., косвените данъци бележат ръст от 7,2% (970,8 млн. лв.).Постъпленията от други данъци (включват други данъци по ЗКПО, имуществени данъци и др.) са в размер на 1 039,3 млн. лв., което представлява 104,9 % спрямо годишния разчет и нарастват с 5,4% (53,4 млн. лв.) спрямо 2016 година. Приходите от социални и здравноосигурителни вноски към 31.12.2017 г. са в размер на 8 365,2 млн. лв. или 105,4% спрямо планираните за годината, като спрямо 2016 г. нарастват с 1 047,4 млн. лв. (14,3%).Разходите, включително вноската в бюджета на ЕС, по КФП за 2017 г. представляват 34,9% от БВП. Общият им размер е 34 471,1 млн. лева. Съпоставено с разчетите към ЗДБРБ за 2017 г., разходите представляват 93,7 на сто от планираните за годината, а спрямо предходната 2016 г. разходите се увеличават с 1 979,7 млн. лв. (6,1%).Нарастването на разходите е основно поради по-високия размер на социалните и здравноосигурителните плащания (базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия от юли и октомври), както и по-високите разходи за субсидии и разходи за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд \"Пенсии за лицата по чл. 69\" с 20 п. п. спрямо 2016 година.Лихвените плащания възлизат на 792,4 млн. лв. (95,8% от планираните за 2017 г.), текущите нелихвени разходи - на 29 004,2 млн. лв. (101,1 % спрямо разчета за годината), капиталовите разходи (вкл. нетния прираст на държавния резерв) - 3 749,7 млн. лв. (60% от разчетите към ЗДБРБ за 2016 г.) и предоставените текущи и капиталови трансфери за чужбина - 36,6 млн. лв. при планирани с разчетите към ЗДБРБ за 2017 г. 14,4 млн. лева.Вноската на България в общия бюджет на ЕС, изплатена за 2017 г. от централния бюджет, възлиза на 888,2 млн. лв. (0,9% от БВП), което е в съответствие с действащото през годината законодателство в областта на собствените ресурси на ЕС.Със същото решение правителството одобри Годишен доклад и отчет за дейността на Държавния фонд за гарантиране устойчивост на държавната пенсионна система за 2017 г. и Годишен отчет за състоянието на държавния дълг за 2017 г., които предстои да бъдат внесени в Народното събрание.Общият паричен ресурс към 31.12.2017 г. по сметката на Държавния фонд за гарантиране устойчивост на държавната пенсионна система в Българската народна банка е в размер на 2 785.8 млн. лв., от който 2 785,0 млн. лв. са оформени в годишни депозити с решения на управителния съвет на Фонда.Размерът на държавния дълг към 31.12.2017 г. е 23,5 млрд. лв., което представлява 98,3% от заложения лимит за максималния размер на държавния дълг към края на 2017 г. в ЗДБРБ за 2017 г. в размер на 23.9 млрд. лева.", "date": "2018.10.03", "title": "Правителството отчете резерв от 10,3 млрд. лв. и дълг от 23,5 млрд. лв. за 2017 г."}
{"url": "https://news.bg/crime/zadarzhaha-bashta-i-sin-dilari-na-droga-v-sofiya.html", "text": "Полицаи задържаха баща и син - дилъри на дроба в София, съобщиха от МВР. По време на проверка на ул. \"Средна гора\" служителите на реда задържаха 31- годишен дилър и четирима негови клиенти в момент на продажба на дрога.Непосредствено след това на ул. \"Розова долина\" е задържан и баща му, 57 - годишен, дилър на същите таблетки.Иззети са множество хапчета, както и телефони и пари.На обвиняемите са наложени постоянни мерки \"задържане под стража\".Клиентите са разпитани като свидетели и са освободени.", "date": "2018.10.03", "title": "Задържаха баща и син - дилъри на дрога в София"}
{"url": "https://news.bg/world/velikobritaniya-ne-se-strahuva-da-napusne-es-bez-sporazumenie-obyavi-tereza-mey.html", "text": "Великобритания не се страхува да напусне ЕС без споразумение.Това обяви премиерът на Обединеното кралство Тереза Мей в края на ежегодната конференция на Консервативната партия, която се провежда в Бирмингам, пише \"Гардиън\".Според Мей правителството трябва да изпълни резултата от референдума през 2016 г., но в същото време Лондон трябва да поддържа добри отношения с ЕС.Министър-председателят подчерта, че повече от всеки друг тя иска споразумение, но не е подготвена да бъде на всяка цена.Великобритания не се страхува да напусне ЕС без споразумение, ако трябва да го стори, обяви тя, аплодирана от присъстващите делегати и предупреди, че ще бъде трудно без сделка, тъй като ще се наложат мита.Първоначално ще бъде трудно, но в крайна сметка Обединеното кралство ще просперира, добави тя.Премиерът изтъкна, че трябва да изпратят ясно послание: двата варианта, предложени от ЕС (Норвегия и Канада), са неприемливи. Тя отново повтори, че уважава ЕС, но очаква същото и от Брюксел.По време на речта си Мей нападна наречената от нея \"партията на Джереми Корбин\" и призова консерваторите да се обединят на последния ден на партийната конференция в британския град.Според нея Лейбъристката партия е изоставила принципите на Хъг Гейтскел, Джеймс Калахан и Клемент Атли, наричайки възникналия в партията на лейбъристите скандал с антисемитизъм \"национална трагедия\".Тя попита дали Джим Калахан би поискал от руснаците да проверят отровата, която са използвали и дали Атли ще каже на британските евреи, че не са англичани.Мей вярва, че лейбъристите отхвърлят общите ценности, които обединяват партиите на Острова.Тя подчерта отговора на правителството по случая \"Скрипал\" и открои разликата с подхода на Корбин, който настоява за международни действия и налагане на санкции от страна на Съвета за сигурност на ООН, където Русия има вето.По думите й лейбъристите са готови да приемат всяко споразумение с Брюксел, без значение колко е лошо за Великобритания.Тя повтори, че е против втори референдум.Ако торите не се обединят, \"рискуваме да няма Брекзит изобщо\", предупреди Тереза Мей и увери, че най-добрите дни предстоят.Мей каза още, че консерваторите трябва да бъдат \"партията за всички\" и подчерта, че са прекратени мерките за строги икономии, намеквайки, че 10 г. след финансовата криза ще увеличи държавните разходи.Преди речта си премиерът на Обединеното кралство танцува на Dancing Queen на Abba.", "date": "2018.10.03", "title": "Великобритания не се страхува да напусне ЕС без споразумение, обяви Тереза Мей"}
{"url": "https://news.bg/crime/interpol-pusna-za-izdirvane-stayko-staykov.html", "text": "Интерпол обяви за международно издирване сина на Миню Стайков - Стайко Стайков.  Стайко Стайков се издирва с червена бюлетина за участие в организирана престъпна група.Припомняме, на 5 септември, специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.В четвъртък, 6 септември, стана ясно, че  за участие в организирана престъпна група за продажба на акцизни стоки без бандерол, данъчни престъпления и пране на пари.Обвинените са собственикът на \"Винпром Карнобат\" и \"Сис индустрийс\" Миню Стайков, синът му Стайко Стайков, синът на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.На 8 септември излезе решение то Специализирания съд в София, че ", "date": "2018.10.03", "title": "Интерпол пусна за издирване Стайко Стайков"}
{"url": "https://news.bg/int-politics/unishtozhitelna-kritika-v-sasht-za-boyniya-debyut-na-noviya-iztrebitel-f-35b.html", "text": "Американското авторитетно издание The National Interest излезе с унищожителна критика на \"бойния дебют\" на най-новия боен американски самолет F-35B в Афганистан, определяйки използването на \"суперскъпия\" стелт изтребител за бомбардиране на обикновен таен склад на екстремисти \"голяма загуба на време\" и \"PR трик\".Изданието изразява недоумение, защо самолет, който струва повече от 100 млн. долара, се използва за бомбардиране на \"купчини автомати АК-47 и РПГ-та\".Същевременно F-35, както припомня изданието, е изминал \"хиляди мили в една посока\" и е използвал скъпо въоръжение: авиационни бомби GBU-12 и GBU-32 JDAM, всяка една от които струва повече от 19 хил. и 22 хил. долара съответно.Според автора на статията такова използване на Ф-35 не е най-доброто изразходване на парите на американските данъкоплатци. The National Interest посочва, че в Афганистан така или иначе са разположени достатъчно американски самолети за такива атаки.В заключение изданието напомня, че в деня на въздушния удар заместник-министърът на отбраната на САЩ Патрик Шанахан призова Пентагона да \"намери начини да спести време и пари\".Програмата за създаване на изтребителя F-35 Lightning II се превърна в най-скъпата в историята на производството на оръжия. САЩ похарчиха за нея чудовищните около 1,5 трлн. долара. Изправени пред редица проблеми, разработчиците са надхвърлили планираната сума със стотици милиарди.Ф-35 е разработен в три версии: наземно базиран изтребител, изтребител със скъсено излитане и вертикално кацане, а също така и палубен изтребител.Цената на един самолет е 150 млн. долара, а всеки един час полет на самолета струва 35 хил. долара.", "date": "2018.10.03", "title": "Унищожителна критика в САЩ за бойния дебют на новия изтребител F-35B"}
{"url": "https://news.bg/crime/izostaven-bagazh-sabra-politsiya-i-pozharna-pred-parlamenta.html", "text": "Изоставен багаж събра полиция и пожарна пред парламента.Багажът се намира пред сградата на Народното събрание, от страната на паметника на Цар Освободител, съобщава БГНЕС.Районът е отцепен. ДОТИ са се отзовали на сигнала, проверяват и обезвреждат съмнителния багаж.Раницата е сканирана, няма контролиран взрив, намерени са торбичка и кутия от сладолед.", "date": "2018.10.03", "title": "Изоставен багаж събра полиция и пожарна пред парламента"}
{"url": "https://news.bg/world/sasht-narushavat-hartata-na-oon-s-prisastvieto-si-v-siriya-predupredi-putin.html", "text": "САЩ нарушават Хартата на ООН с присъствието си в Сирия. Това заяви президентът на Русия по време на международния форум Руска енергийна седмица, цитиран от местни медии.Владимир Путин уточни, че има само два начина САЩ да бъдат на сирийска територия - или чрез покана от страна на правителството на Сирия, или с решение на ООН. Президентът смята, че не трябва да има чуждестранни войски в Сирия в обозримо бъдеще, \"включително и Русия\".По думите му Русия активно работи за установяване на демилитаризирана зона в Идлиб с Турция.Той коментира и други теми. Според него САЩ подкопават щатския долар като резервна валута, тъй като \"хапят ръката, която ги храни\".Изглежда, че нашите американски партньори правят колосална стратегическа грешка. Те подкопават доверието към долара като световна, действително, единствената резервна валута днес, подкопават вярата в него като универсален инструмент, подчерта Путин.Владимир Путин коментира още, че страната му подкрепя стабилност на петролния пазар чрез насърчаване на диалог между държавите износителки.По думите му цена на барел в рамките на 65-75 долара е подходяща за Москва. Той нарече \"мракобесие\" обвиненията на САЩ за руска намеса на изборите.", "date": "2018.10.03", "title": "САЩ нарушават Хартата на ООН с присъствието си в Сирия, предупреди Путин"}
{"url": "https://news.bg/politics/rabotna-grupa-razglezhda-problemite-na-detskite-lageri.html", "text": "Работна група ще разгледа проблемите на детските лагери. Това стана ясно след заседанието на ресорната парламентарна комисия и комисията по взаимодействие с гражданските организации и жалбите на гражданите. Тази работна група ще проучи темата за един месец и ще докладва пред образователната комисия.Туристическият сектор пречи за развитието на детските лагери. Да се популяризират лагерите, настоя пред просветната комисия в НС Анастас Величков от инициативата \"Да върнем детските лагери на децата\".Над 140 бази в станата има държавата, по думите му. Той иска популяризирането на почивните бази и те да се посещават на социална цена. Тези ученически бази, които като деца сме посещавали, днес се рушат, подчерта Анастас Величков. Голяма част от родителите не знаели, че има такива бази.16 лева на ден е цената на посещението в такива места. Вместо това децата се пращат на зелени училища с луксозни хотели. С тези деца не се извършват никакви дейности. Той настоява лагерите да се върнат на децата. Дълго време нямало комуникация с ресорното ведомство. Имаме притеснение, че в един момент тези лагери ще изчезнат, сподели Величков.Заместник-министърът на образованието Деница Сачева обясни, че към 2005 едва 65 бази са били в състояние да бъдат посещавани от деца. 115 не са били в състояние да поемат деца. Над 29 000 настанявания е отчело дружеството Училищен отдих и спорт миналата година. По план са били предвидени 150 000 настанявания, за което са отпуснати 2 милиона лева.Оказва се, че дружеството, което отговаря за почивките на учениците с почивните бази е самостоятелно търговско дружество и МОН имало ограничени възможности да влияе там. Според Сачева възстановяването на всички бази ще коства значителен финансов ресурс.Имало и нови начини за осъществяване на детския отдих. Ирена Анастасова от БСП изтъкна, че в тази ниша успешно са се настанили туроператори. За голяма част от децата тези почивки са недостъпни. На този проблем трябва да се погледне много сериозно, изтъкна социалистката.Тя подкрепи идеята за поетапно възстановяване на базите. Според нея държавата трябвало да обърне внимание на децата. От инициативата в защита на детските лагери раздадоха на гостите на заседанието плакати. Министърът на образованието Красимир Вълчев е изразил желание да се срещне с инициативния комитет и да се потърси решение. Отворени сме за диалог, на финала увери Деница Сачева.", "date": "2018.10.03", "title": "Работна група разглежда проблемите на детските лагери"}
{"url": "https://news.bg/crime/osadiha-uslovno-varnenets-ukril-danatsi-za-blizo-90-hil-lv.html", "text": "Окръжният съд във Варна постанови условна присъда спрямо управител на фирма, укрил данъчни задължения и приспаднал неследващ се ДДС в особено големи размери, съобщиха от прокуратурата.Предаденият на съд Радомир Т. е осъден на 2 години затвор с 3-годишен осъдителен срок. Присъдата беше постановена при условията на съкратено съдебно следствие.Според обвинението, по което мъжът е признат за виновен, в периода от 14 април до 14 септември 2015 година, при условията на продължаващо престъпление, собственикът и управител на фирма \"Корект Т. 2014\" Радомир Т. е избегнал установяването и плащането на данъчни задължения.Същият представил пред териториалната дирекция на НАП в морската столица неистински справки-декларации за 4 данъчни периода.Общият размер на укритите данъчни задължения и приспаднатия неследващ се данъчен кредит е в размер на 88 310 лева.Присъдата на Варненския окръжен съд подлежи на обжалване пред Апелативния съд.", "date": "2018.10.03", "title": "Осъдиха условно варненец, укрил данъци за близо 90 хил. лв."}
{"url": "https://news.bg/crime/obviniha-40-godishna-zhena-za-krazhba-v-tsarkva.html", "text": "Районната прокуратура в Пещера повдигна обвинение спрямо 40-годишна жена, откраднала портмоне в църква, информираха от пресслужбата на Апелативната прокуратура в Пловдив.Според обвинението на 29 септември тази година 40-годишната жена с инициали В. В. извършила кражба в църквата \"Света Петка\".От стаичката за продажба на свещи жената задигнала портфейл и намиращата се в него парична сума, възлизаща на 180 лева.Жената е арестувана. С постановление на наблюдаващия прокурор същата ще остане в ареста за срок до 72 часа.Стана ясно, че подсъдимата е била осъждана и друг път за престъпления срещу собствеността. Тя е лежала и в затвора, като е изтърпяла последното ефективно наказание през месец август 2018 година.Очаква се държавното обвинение да поиска постоянен арест спрямо обвиняемата.", "date": "2018.10.03", "title": "Обвиниха 40-годишна жена за кражба в църква"}
{"url": "https://news.bg/world/putin-sergey-skripal-e-predatel-i-merzavets-a-ne-nyakakav-pravozashtitnik.html", "text": "Сергей Скрипал е предател и мерзавец, а не някакъв правозащитник. Това обяви президентът на Русия Владимир Путин на международния форум Руска енергийна седмица, цитиран от местни медии.Някои медии \"\", нападна Путин.\"Представете си, ако има човек във вашата страна, който ви е предал. Как ще се отнасяте към него? Той е обикновен мерзавец\", продължи руският лидер.Според него изкуствено се раздува този шпионски скандал.Колкото по-бързо приключи, толкова по-добре, смята той.Шпионажът, както и проституцията, са едни от най-важните професии в света, които няма да изчезнат, вярва Путин.", "date": "2018.10.03", "title": "Путин: Сергей Скрипал е предател и мерзавец, а не някакъв правозащитник"}
{"url": "https://news.bg/crime/prokuraturata-popravi-obvinenieto-sreshtu-traykov-dyankov-i-prokopiev.html", "text": "Внесоха в съда обвинителен акт с прецизирани обвинения за неизгодна продажба на държавния дял в EVN, съобщиха от Специализираната прокуратура. Документите по делото за продажба на занижени цени на държавния дял на енергоразпределителното дружество EVN са внесени повторно в Спецсъда.Отстранени са всички посочени от съда неясноти и процесуални нарушения в първоначалния обвинителен акт. От Спецсъда уточняват, че първоначалното обвинение е изготвено и внесено в Спецсъда от Софийската градска прокуратура. Заради неточностите в края на март 2018 г. делото бе прекратено и върнато по компетентност в Специализираната прокуратура.Прецизирани са и обвиненията срещу шестимата обвиняеми. Те са бившият в и бизнесменът . Към тях обвинението е за длъжностно престъпление, от което са настъпили значителни вредни последици (близо 28 милиона лева щети на държавния бюджет).Трима от привлечените - изпълнителният директор на \"Булброкърс\" Радослав Рачев, Петър Василев и Любомир Евстатиев са обвинени за съзнателно нанасяне на щети на чуждо имущество в особено големи размери.Бившият министър на икономиката и енергетиката Трайчо Трайков е обвинен за това, че като длъжностно лице не е положил достатъчно грижи за повереното му имущество, от което са настъпили вреди в особено големи размери и престъплението представлява особено тежък случай.Очаква се Специализираният наказателен съд да насрочи разпоредително заседание по делото.Припомняме, според прокуратурата  цената на дяловете и от това са настъпили имуществени вреди в размер на 20 829 200 лв.Обявените тогава за продажба 51 512 броя акции, представляват 33% от капитала на \"ЕВН България Електроразпределение\" АД.От своя страна обвиняемите подчертават, че е получила одобрение както на Комисията за финансов надзор, така и на Агенцията за приватизация.", "date": "2018.10.03", "title": "Прокуратурата поправи обвинението срещу Трайков, Дянков и Прокопиев"}
{"url": "https://news.bg/world/vnimavayte-s-agresivnata-ritorika-otvarna-moskva-na-zaplahite-na-sasht-za-voenen-udar.html", "text": "Русия възприема като опасно изявлението на посланика на САЩ в НАТО, който призова Москва да прекрати тайно разработване на забранени крилати ракети или САЩ ще ги унищожат преди да влязат на въоръжение, информират \"Ройтерс\" и \"Аарец\".Посланикът на САЩ в НАТО Кай Бейли Хътчисън заяви във вторник, че Вашингтон остава ангажиран за намиране на дипломатическо решение, но е подготвен и да нанесе превантивен удар, ако Русия продължи да разработва ракета със среден обсег на действие.\"\", коментира говорителят на външното министерство на Русия Мария Захарова, цитирана от ТАСС.По-късно Хътчисън уточни в \"Туитър\", че не говори за превантивен удар срещу Русия.\"\", отбеляза тя.Говорител на Държавния департамент повтори, че Москва не спазва договора.В доклад на департамента се предупреждава, че Русия нарушава задълженията си \"да не притежава, произвежда или изпитва\" крилата ракета с обсег на действие от 500 до 5500 километра, \"да не притежава или произвежда установки за такива ракети\".", "date": "2018.10.03", "title": "Внимавайте с агресивната риторика, отвърна Москва на заплахите на САЩ за военен удар"}
{"url": "https://news.bg/world/merkel-obedinenieto-na-germaniya-ne-e-priklyuchilo.html", "text": "\"Процесът на обединение на Германия все още не е приключил\", заяви канцлерът Ангела Меркел по случай 28-та годишнина от обединението на Източна и Западна Германия.Германия се обедини на 3 октомври 1990 г., след повече от четири десетилетия от Студената война и малко повече от година след комунистическа Източна Германия отвори широко укрепената си стена.По думите ѝ макар да е постигнат значителен напредък, все още съществуват икономически и други разлики между Изтока и Запада. \"28 години по-късно, вече знаем, че това, което се нарича германско обединение е един много дълъг път\", отбеляза Меркел, която е израснала в Източна Германия. Тя допълни още, че е много важно германците да се вслушват един в друг.Ръководителите на страна отпразнуваха годишнината в сряда на церемония в операта на Берлин.", "date": "2018.10.03", "title": "Меркел: Обединението на Германия не е приключило"}
{"url": "https://news.bg/world/utochneniya-na-posolstvoto-na-sasht-za-lotariyata-za-zelena-karta.html", "text": "Вчера, 2 октомври, Държавният департамент на САЩ обяви официално изданието на .Тази година заявленията за участие в лотарията за зелена карта ще могат да се подават от 12 часа на обяд на 3 октомври до 12 часа на обяд на 6 ноември българско време.Кандидатстването става изцяло по електронен път, а електронният формуляр E-DV е достъпен на адрес  през периода за регистрация.Повече информация за кандидатстването за лотарията на САЩ за зелена карта може да намерите .Във връзка с многото запитвания относно лотарията за зелена карта, Посолството на САЩ у нас прави следните уточнения:- Несемейни кандидати могат да участват в програмата DV2020;- Участниците, които имат законен брак, трябва да впишат своите съпрузи и деца в заявлението за кандидатстване;- Несемейните или тези, които живеят на семейни начала с партньорите си, без да имат законен брак, не трябва да вписват своите партньори в заявленията си;- Децата, които са вписани в заявленията, трябва да са законни деца на кандидата. Кандидатите не трябва да вписват децата на партньорите си, с които живеят на семейни начала, но нямат законен брак, в заявленията си;- Кандидатите, които са участвали в програмата като несемейни, могат да се явят на интервю за имигрантска виза по тази програма заедно със съпруга или съпругата си, ако междувременно са сключили брак.", "date": "2018.10.03", "title": "Уточнения на посолството на САЩ за лотарията за зелена карта"}
{"url": "https://news.bg/regions/migrant-pochina-v-bolnitsata-v-svilengrad.html", "text": "Незаконен мигрант е починал в боницата в Свиленград, след като е бил приет във видимо изтощено състояние.Преди това гранични полицаи са го издирили и открили в землището на село Сива река. Полицаите са го пренесли на ръце до пътя, където го е поела Спешна помощ.Граничарите са били насочено от свидетелски показания на други петима чужденци, също нелегални мигранти. Те са заловени вчера около 12.30 часа край Сива река. Били са без документи за самоличност, трима заявили, че са афганистанци, а другите двама - от Пакистан. Незаконните мигранти съобщили за още един пакистанец, който те оставили в безпомощно състояние в гората до селото.Независимо от оказаната медицинска помощ, чужденецът е починал по- късно в болница.В 19.20 часа в ГПУ - Ново село е получена информация от болницата, че мъжът е починал.", "date": "2018.10.03", "title": "Мигрант почина в болницата в Свиленград"}
{"url": "https://news.bg/int-politics/v-turtsiya-otchetoha-godishna-inflatsiya-v-razmer-na-25-protsenta.html", "text": "Статистическата служба на Турция обяви, че годишната инфлация в страната е скочила почти до 25 процента през септември в контекста на сриването на турската лира, съобщава \"Асошиейтед прес\".Данните на турската статистическа служба показват, че индексът на потребителските цени е бил 24,5 процента през септември в сравнение с предходната година. Това е увеличение в сравнение с август, когато инфлацията е била 17,9 на сто.Турската лира се обезцени с близо 40 на сто спрямо долара от началото на годината заради опасения относно икономическата политика на президента Реджеп Тайип Ердоган и заради дипломатическия и търговски спор със САЩ.През миналия месец турската централна банка повиши рязко основния лихвен процент - от 17,75% на 24% - в опит да удържи инфлацията и да преустанови кризата с турската лира, въпреки противопоставянето от страна на Ердоган за повишаване на лихвите.", "date": "2018.10.03", "title": "В Турция отчетоха годишна инфлация в размер на 25 процента"}
{"url": "https://news.bg/world/nobelat-za-himiya-za-2018-g-prisaden-na-ucheni-za-revolyutsiya-v-evolyutsiyata.html", "text": "Кралската шведска академия на науките присъди Нобеловата награда за химия за 2018 г. на американката Франсис Арнълд (половината от наградата) и съвместно на американеца Джордж Смит и британеца сър Грегъри Уинтър.Арнълд е удостоена с престижната награда за изучаване еволюцията на ензимите, които са протеини, катализиращи биохимични реакции. Ензимите чрез директна еволюция са използвани за производство на всичко - от биогорива до лекарства.Смит получава наградата за развитието на метод, който позволява на бактериофаги ( вируси, които унищожават бактерии) да се използват за нови протеини. Уинтър е създал нови лекарства, включително антитела, които могат да неутрализират токсини, да се борят с автоимунни заболявания и да лекуват рак с метастази.Откритията им са \"революция в еволюцията\".Техните открития позволяват създаването на нови лекарства.Франсис Арнълд е родена през 1956 г. в Питсбърг, САЩ. Тя е професор по химия в Калифорнийския технологичен институт.Смит е роден през 1941 г. в Норуолк, САЩ. Той също е професор в Калифорнийския технологичен институт.Сър Грегъри Уинтър е роден през 1951 г. в Лестър, Великобритания. Преподава в Кеймбриджкия университет.През миналата година наградата беше връчена на швейцареца Жак Дюбоше, американеца Йоахим Франк и шотландеца Ричард Хендерсън. Те бяха удостоени с престижната награда за разработката на криоелектронна микроскопия за определяне на структурата на биомолекули с висока резолюция в разтвор.181 души са спечелили престижната награда, от които само четири жени. Средната възраст на нобеловите лауреати по химия е 58 г.В понеделник и вторник бяха връчени наградите за медицина и физика. В петък ще бъде връчена Нобеловата награда за мир, а в понеделник за икономика. Нобеловата награда за литература е отложена заради скандал.Церемонията по награждаването е по традиция на 10 декември в Стокхолм, когато и умира основателят на Нобеловата премия - шведският предприемач и изобретател Алфред Нобел (1833-1896). Носителят на Нобеловата награда получава 9 милиона шведски крони ( около 1 милион долара).Нобеловата награда се присъжда от 1901 година.", "date": "2018.10.03", "title": "Нобелът за химия за 2018 г. присъден на учени за революция в еволюцията"}
{"url": "https://news.bg/crime/razsledvat-opit-za-ubiystvo-za-15-lv-pred-igralna-zala-vav-varna.html", "text": "Във Варна разследват опит за убийство на мъж, опитал да разтърве други двама. Обвиняем е 25-годишният Димитър Хр.Инцидентът става снощи пред игрална зала във варненския квартал \"Владиславово\". Между двама мъже избухва скандал за 15 лева. Единият вади нож, за да реши спора, намесва се техен общ познат, който се опитва да разтърве биещите се и така Димитър Хр. забива ножа в областта на сърцето на 29-годишния.След инцидента Димитър бяга, но е установен и е задържан по-късно. Пострадалият е опериран. Продължават действията по разследването.", "date": "2018.10.03", "title": "Разследват опит за убийство за 15 лв. пред игрална зала във Варна"}
{"url": "https://news.bg/politics/yazovirite-ogosta-i-beli-iskar-sashto-sa-za-osnoven-remont.html", "text": "Язовирите \"Огоста\" и \"Бели Искър\" влизат в списъка на язовирните стени и съоръженията към тях за основен ремонт. Това гласи правителствено решение, прието на днешното заседание на Министерския съвет, съобщиха от МС.С днешното решение на МС се допълва одобрения с РМС № 495/2018 г. списък на язовирните стени и съоръженията към тях, на които трябва да се извърши основен ремонт или реконструкция.Включването в списъка на язовирите \"Огоста\" в община Монтана и \"Бели Искър\" в община Самоков създава условия за осигуряване на изправното техническо състояние на язовирните стени. Включват се и съоръженията към тях. По този начин се осигурява и безопасната им експлоатация.", "date": "2018.10.03", "title": "Язовирите \"Огоста\" и \"Бели Искър\" също са за основен ремонт"}
{"url": "https://news.bg/politics/nad-1-2-mln-lv-dava-pravitelstvoto-za-olimpiadi-i-sastezaniya.html", "text": " Правителството осигурява общо 1 231 035 лв. по бюджетите на общините за ученически олимпиади и състезания.Средствата са предназначени за провеждане на допълнителна работа с ученици за подготовката им за олимпиади.В тях са включени и средства за администриране на дейностите, свързани с обучението им, както и за участието на учители и ученици в национални олимпиади и състезания.Модулът \"Осигуряване на обучение на талантливи ученици за участие в ученическите олимпиади\" цели създаването на допълнителни условия за изява на учениците с таланти, както и мотивиране на учителите за работа с ученици с изявени способности.Правителството одобри и допълнителни разходи в размер на 112 590 лв. за изплащане на стипендии на ученици от държавни спортни и общински училища за постигнати спортни успехи през второто тримесечие на годината. Необходимите средства са в рамките на разчетените за тази дейност в централния бюджет средства за 2018 г.", "date": "2018.10.03", "title": "Над 1,2 млн. лв. дава правителството за олимпиади и състезания"}
{"url": "https://news.bg/politics/nad-50-sreshti-v-chuzhbina-po-vreme-na-evropredsedatelstvoto-ni.html", "text": "Министерството на външните работи организира близо 50 събития в задграничните представителства на Република България по време на Европредседателството. Правителството прие отчета за проведените събития от календара на Българското председателство на Съвета на ЕС 2018.В рамките на Българското председателство в страната са проведени 330 срещи, заседания и конференции.В приложения отчет е предоставена и информация за постигнатите договорености и резултати в отделните политически сфери, на база подадената от министерствата и ведомствата информация.Календарът на редовните заседания на Съвета и подготвителните му органи включва 101 срещи на различните формати на Съвета на ЕС.В него влизат още 1523 заседания на подготвителните органи на Съвета на ЕС, 42 заседания на Комитета на постоянните представители на правителствата на държавите членки на ЕС и 29 заседания на Комитета на заместник-постоянните представители на правителствата на държавите-членки на ЕС. Всички събития, проведени по повод Българското председателство в страната и чужбина, са допринесли за изпълнението на програмата на Българското председателство на Съвета на ЕС 2018.", "date": "2018.10.03", "title": "Над 50 срещи в чужбина по време на Европредседателството ни "}
{"url": "https://news.bg/int-politics/mezhdunarodniyat-sad-sasht-da-otmenyat-sanktsiite-sreshtu-iran-za-humanitarnata-pomosht-i-grazhdanskata-aviatsiya.html", "text": "Международният съд към ООН постанови САЩ да отменят санкциите срещу Иран, които засягат вноса на хуманитарни стоки, както и продукти и услуги, свързани с безопасността на гражданската авиация, съобщава \"Асошиейтед прес\".Президентът на САЩ Доналд Тръмп предприе мерки за възстановяване на тежките американски санкции през май, след като оттегли страната от ядреното споразумение на Техеран със световните сили. Иран оспори санкциите в дело, заведено през юли в Международния съд.В предварителното решение по делото съдът постанови днес, че Вашингтон трябва да \"премахне, със средства по свой избор, всякакви пречки, произтичащи от\" повторното налагане на санкции върху износа в Иран на медицински изделия, храни и селскостопански стоки и резервни части и оборудване, необходими за гарантиране на безопасността на гражданската авиация.Очаква се САЩ да оспорят компетентността на съда при бъдещо изслушване.Иран приветства решението на Международния съд, който е най-висшият трибунал на ООН, който постанови САЩ да гарантират, че санкциите срещу Техеран няма да засегнат хуманитарната помощ или безопасността на гражданската авиация.\"Решението отново доказва, че Ислямската република има право, а санкциите на САЩ срещу народа и гражданите на нашата страна са незаконни и жестоки\", се подчертава в изявление на външното министерство на Иран.", "date": "2018.10.03", "title": "Международният съд: САЩ да отменят санкциите срещу Иран за хуманитарната помощ и гражданската авиация"}
{"url": "https://news.bg/politics/ms-i-deputati-zaobikalyat-obshtestvenoto-obsazhdane-na-zakonoproekti.html", "text": "\"Най-тревожна е тенденцията законопроекти, разработени от МС, да бъдат внасяни от народни представители\", заяви пред БНР Даниел Вълчев по повод на изследването \"Юридически барометър\".Според него по този начин се избягва общественото обсъждане, тъй като един месец законопроектът трябва да бъде на страницата на Министерски съвет (МС), за да може хората да се запознаят с него.Пред БНТ Вълчев поясни, че през последните шест месеца във внесените законопроекти -16 са от МС, 26 - от народни представители.\"Продължава много бързия темп на промяна на някои от най-основните, най-важните, засягащи най-голям брой български граждани нормативни актове\", обясни Вълчев.Той даде пример с Кодекса за социалното осигуряване, който е обнародван през декември 99-а година и през месец август е било 131-о му изменение и допълнение.Законът за частната охранителна дейност е бил изменен и допълнен още преди да влезе в сила.Около 1/3 от законите вече влизат в сила от деня на обнародването си, а не 3 дни по-късно.В изследването е посочено още, че за децата, родени по време на брака, действа презумпцията за бащинство - баща на детето е съпругът на майката. По отношение на останалите произходът се установява чрез припознаване.Според Вълчев в България вече около 60% от децата са родени извън брака и това поставя много сериозен въпрос пред българската правна система. По думите му вторият голям проблем е т.нар. сурогатно майчинство.Изследването излиза на всеки 6 месеца.", "date": "2018.10.03", "title": "МС и депутати заобикалят общественото обсъждане на законопроекти"}
{"url": "https://news.bg/politics/bsp-nyama-da-konsultirat-vota-na-nedoverie.html", "text": "Здравните специалисти на БСП работят по мотивите на вота на недоверие. Това стана ясно от коментара на депутата Крум Зарков в кулоарите на Народното събрание.Те ще са готови до края на седмицата. Следващата ще бъдат внесени в администрацията на Народното събрание.Няма да се водят консултации с други политически сили. Освен това червените ще представят свой здравен модел.Успешен ще е вота, ако стане ясно, че ГЕРБ са неспособни да предложат качествено нов модел на здравеопазване, смята Зарков.Управляващите предлагат да се наливат пари в една пробита система. Има път напред, има друга алтернатива, каза още социалистът. Математическите изчисления не ни интересуват, изтъкна още той.", "date": "2018.10.03", "title": "БСП няма да консултират вота на недоверие"}
{"url": "https://news.bg/world/sled-dve-desetiletiya-na-debati-avstraliya-otmeni-danak-tampon.html", "text": "След почти две десетилетия политически дебати Австралия най-накрая реши да отмени така наречения \"данък тампон\", информира АФП.Когато Австралия въведе Данък върху стоки и услуги (GST) през 2000 г., продукти като презервативи и слънцезащитни кремове, както и много хранителни продукти, бяха изключени от 10-процентов данък.Но тампоните и други продукти за хигиена за жените не попаднаха сред стоките, които не са облагани с този данък.\"Данък тампон\" предизвика бурно недоволство, наричан от активисти \"сексистки\". Той беше основна причина за караници между Канбера и местните власти, тъй като столицата получава приходите.Но на проведена днес среща властите постигнаха единодушно споразумение да се отмени данъкът от януари, засягащ тампони и хигиенични продукти за жени.", "date": "2018.10.03", "title": "След две десетилетия на дебати Австралия отмени \"данък тампон\""}
{"url": "https://news.bg/world/poiskaha-vot-na-nedoverie-sreshtu-tereza-mey.html", "text": "Депутат от британската Консервативна партия поиска организиране на вот на недоверие срещу премиера Тереза Мей, пише \"Гардиън\".Джеймс Дъдридж е изпратил писмо на сър Греъм Брейди, председател на Комисия 1922, в което настоява да се организира вот на недоверие срещу Тереза Мей.Дъдридж смята, че бившият външен министър Борис Джонсън ще бъде по-добър лидер от Мей.Според правилата в Консервативната партия битката за лидерството може да започне, ако председателят на партията подаде оставка или ако 15% от торите (в момента 48 консерватори) изпратят писмо на председателя на Комисия 1922 за организиране на вот на недоверие. Ако Мей изгуби на подобно гласуване, партията ще трябва да избере нов лидер. Но ако спечели, тя ще получи подкрепа за прокарване на предложения през годината.\"Гардиън\" пише, че към момента се предполага, че са изпратени от около 30 писма на Комисия 1922, а Брейди не желае да разкрие точния им брой.Днес премиерът на Великобритания Тереза Мей ще говори на ежегодната конференция на Консервативната партия в Бирмингам.", "date": "2018.10.03", "title": "Поискаха вот на недоверие срещу Тереза Мей"}
{"url": "https://news.bg/politics/s-3-1-mln-leva-ms-uvelichava-byudzheta-na-dato-za-2018-g.html", "text": "С 3 100 000 лева увеличават бюджета на Държавна агенция \"Технически операции\" (ДАТО) за максимален размер на ангажиментите за разходи. Решението бе прието на днешното заседание на министрите от кабинета \"Борисов-3\", съобщиха от МС. Актуализацията на бюджета на ДАТО е за максимален размер на разходите за 2018 г.Мотивът на министрите, отпуснали още 3 млн. лева за около два месеца до края на годината към бюджета на ДАТО е, че са необходими ресурси за иновации.\"Планирането, прогнозирането и изпълнението на ангажиментите за разходи и новите задължения за разходи в Държавна агенция \"Технически операции\", отразяват спецификата на дейността на агенцията при изпълнение на задачата по чл. 19а, ал. 1 от Закона за специалните разузнавателни средства, обусловена от бързо променяща се оперативна среда и бързо развиващата се среда на информационните и комуникационни технологии. Това налага отделяне на значителни ресурси за иновации, които са насочени към повишаване на технологичния и техническия капацитет на агенцията за изпълнение на законово регламентираните й цели\", пише в мотивите към увеличения бюджет на агенцията.Очаква се с допълнителните 3,1 млн. лева ДАТО да постигне ефективни резултати в изпълнение на приоритетите на агенцията, които идват от Закона за специалните разузнавателни средства. ", "date": "2018.10.03", "title": "С 3.1 млн. лева МС увеличава бюджета на ДАТО за 2018 г."}
{"url": "https://news.bg/politics/2-8-mln-lv-davat-na-tri-obshtini-sled-poroite.html", "text": "Правителството отпуска на общините Мизия, Дупница и Тетевен 2 782 263 лв. за преодоляване на щетите от пороите. Тези средства за предназначени за възстановяване на засегнати обекти в следствие на падналите обилни валежи на 23 и 24 юли в района на Община Тетевен.Парите са одобрени с решение на Междуведомствената комисия за възстановяване и подпомагане към МС.Средствата са предвидени и за ремонтни дейности на улици и сгради в Мизия и укрепване на пътя Дяково-Кременик чрез изграждане на подпорна стена.", "date": "2018.10.03", "title": "2.8 млн. лв. дават на три общини след пороите"}
{"url": "https://news.bg/society/zhiteli-na-haskovsko-selo-zhiveyat-bez-piteyna-voda.html", "text": "Жителите на хасковското село Маслиново живеят без питейна вода, съобщи bTV.Около 450 души от селото са принудени да носят водата в бидони, за да посрещат всекидневните си нужди.Казусът е стигнал до Комисията за защита от дискриминация.През годините са правени сондажи, но цялостен водопровод не е изграден.От община Хасково твърдят, че нямат необходимия бюджет.", "date": "2018.10.03", "title": "Жители на хасковско село живеят без питейна вода"}
{"url": "https://news.bg/world/zhertvite-sled-zemetreseniyata-i-tsunamito-v-indoneziya-nadhvarliha-1400.html", "text": "1407 души са загинали при двете земетресения и цунами, които удариха индонезийския острова Сулавеси, обяви говорител на Националната агенция за управление на бедствия, цитиран от ДПА.Болниците срещат сериозни проблеми при оказването на медицинска помощ на високия брой пострадали при природните бедствия заради липса на гориво и прекъсване на електрозахранването.Повече от 2550 души са хоспитализирани със сериозни наранявания, а 113 души са безследно изчезнали след катастрофата в петък.Очакваме броят на загиналите да се увеличи, добави говорителят и поясни, че повече от 70 000 души са принудени да напуснат домовете си.15 самолета, включително Hercules C-130, ще бъдат използвани за превозване на ранени.Днес спасителни екипи откриха 10 тела под останките на паднал 8-етажен хотел.Президентът Джоко Уидодо, който посети Палу за втори път днес, обяви, че правителството прави всичко по силите си, за да окаже помощ на жертвите.По-рано днес изригна вулкан в централната част на Индонезия. Връх Сопутан, който се намира на остров Сулавеси, е избълвал пепел на височина 6000 метра в небето тази сутрин.Няма информация за пострадали. Няма опасност за авиацията. Вулканът е на около 900 километра от засегнатия от земетресения и цунами регион.", "date": "2018.10.03", "title": "Жертвите след земетресенията и цунамито в Индонезия надхвърлиха 1400"}
{"url": "https://news.bg/int-politics/rusiya-publikuva-video-na-pristiganeto-na-s-300-v-siriya.html", "text": "Руското военно министерство публикува видео на доставката на зенитно-ракетния комплекс С-300 в Сирия. Кадрите бяха излъчени по телевизионния канал \"Звезда\", който е собственост на руските военни.На видеото се вижда руски военнослужещи да разтоварват от военно-транспортен самолет Ан-124 \"Руслан\" установката, радара и командния контролен автомобил.Решението за доставка на С-300 на Сирия беше взето, след като на 17 септември беше свален руския самолет Ил-20, докато се връщаше в авиобазата Хмеймим, като загинаха всички 15 руски военнослужещи на борда.Седмица по-късно руският военен министър Сергей Шойгу, който държи Израел виновен за свалянето на самолета, обяви мерки за подобряване на сигурността на руските военнослужещи в Сирия, като сред тях не е само доставката на С-300, но и оборудването на командните пунктове на сирийските системи за противовъздушна отбрана с автоматизирани системи за контрол.", "date": "2018.10.03", "title": "Русия публикува видео на пристигането на С-300 в Сирия"}
{"url": "https://news.bg/regions/pg5-iska-ostavki-na-vsichki-otgovorni-za-remonta-v-tsentara-na-sofiya.html", "text": "ПГ 5 иска и оставката на ресорния зам.-кмет Евгени Крусев и на всички отговорни за ремонта в центъра на София.22 млн. лв. са инвестирани за комплексно подобрение на градската среда с плачевен резултат, пишат от групата в своята \"Фейсбук\" страница.Зам.-председателят на Столичния общински съвет и член на Комисията по устройство на територията, архитектура, достъпна среда и жилищна политика Иван Велков иска оставки След общественото недоволство заради некачественото изпълнение на реконструкцията на ул. \"Граф Игатиев\" в столицата, общинските съветници от Политическа група 5 (ПГ 5) Венцислав Мицов (ПП Глас Народен), Иван Велков (\"Зелените\"), Светослав Витков (ПП Глас Народен), Симеон Славчев смятат, че и администрацията отговорна за целия процес и трябва да даде обяснения защо за пореден път се получават такива резултати.Традиция е да сме изненадани неприятно на финала след поредния грандиозен ремонт. Грандиозни остават само сумите и дефектите, не и качеството на изпълнение и крайния резултат, обясни Иван Велков.Според Венци Мицов \"софиянци ще запомнят това управление на София с уникалния стил наречен \"ремонт на ремонта\". За безобразието в центъра на столицата, някой трябва да поеме отговорност\".  Симеон Славчев смята, че \"от както Евгени Крусев е зам.-кмет не само, че сериозните транспортни проблеми на София не са решени, но и всички инфраструктурни проекти завършват със сериозни скандали и граждански отзвук\".\"Липсата на текущ контрол води до некачествен краен резултат на направените ремонти. За да се промени този модел на ремонтиране и на управление на столицата, всички виновни трябва да понесат отговорност за действията и бездействията си\", допълни Светльо Витков.След основния ремонт на булевард \"Дондуков\" в столицата, се .", "date": "2018.10.03", "title": "ПГ5 иска оставки на всички отговорни за ремонта в центъра на София"}
{"url": "https://news.bg/crime/osvobodiha-15-godishniya-danail-naragal-sauchenik.html", "text": "С решение на Софийския градски съд освободиха 15-годишния Данаил Бейкверди, който на 26 юли намушка с нож момче в столичния квартал \"Надежда\", съобщи Нова телевизия.Решението може да бъде обжалвано или протестирано в 3-дневен срок.Припомняме, посегателството стана на междуетажна площадка в блока, където живее . След тежка операция раненият\".Извършителят бе задържан малко след нападението, в непосредствена близост до блока, където е наръгал своя съученик. По-късно в интернет бе показан запис с неговите самопризнания, в които той твърди, че е бил подложен на онлайн тормоз.15-годишният Данаил Бейкверди заяви пред съда, че съжалява за стореното. Той помоли да го освободят от ареста, защото и там е подложен на тормоз от страна на съкилийниците си. Те го биели и заплашвали, че ще посегнат на родителите му.Съдиите се съобразиха с добрата характеристика на младежа. Освен успехи в учебния процес, мнението на неговите преподаватели е, че той е спокойно и неконфликтно момче.Другият мотив за освобождаването на Бейкверди, наръгал свой съученик, е че е . Той бе освободен с мярка за неотклонение - надзор от инспектор на Детска педагогическа стая.", "date": "2018.10.03", "title": "Освободиха 15-годишния Данаил, наръгал съученик"}
{"url": "https://news.bg/crime/razsledvashti-prodalzhavat-s-ogledite-v-rayona-na-strelbata-v-sofiya.html", "text": "Продължава извършването на огледи в района на . На мястото има засилено полицейско присъствие.Припомняме, около 22 часа вчера пред заведение в столичния квартал един или повече неизвестни засега извършители стреляха по двама мъже. Вследствие на нападението бяха ранени 38-годишният Ивайло Богданов с прякор Жирафа и 26-годишният Божидар Лоански. И двамата са настанени в здравни заведения, контактни са и няма опасност за живота им.Богданов и Лоански са добре познати на полицията. Директорът на ГД \"Национална полиция\" главен комисар Христо Терзийки заяви пред БНР, че Богданов е многократно регистриран за различни криминални деяния. Той е осъждан и е лежал в затвора за притежание на наркотици. Лоански също е стар познайник на властите - той е извършвал кражби от жилища и офиси.Главната версия, по която работят органите на реда засега, е спор между наркодилъри.Междувременно продължават разпитите на свидетели. По думите на шефа на СДВР старши комисар Ивайло Иванов към момента се разпитват трима очевидци.Вече са прегледани и охранителните камери от заведения в района на нападението.По данни на БНР нападателите са използвали пистолет с калибър 7.65 мм.Сигналът за стрелбата е подаден в полицията малко след 22 часа. Тогава двамата пострадали излизали от заведение, когато срещу тях е открита стрелба от преминаващ автомобил. Стреляно е най-малко 8 пъти.Ивайло Богданов е прострелян в рамото и е транспортиран до \"Пирогов\". Директорът на болницата проф. Асен Балтов заяви, че раненият е опериран успешно. Няма опасност за живота му.Божидар Лоански е с 2 огнестрелни рани - в гърдите и в рамото. Той е откаран във ВМА. От пресцентъра на болницата информираха, че той е настанен в реанимацията. Няма опасност за живота му.Пред двете болници също има засилено полицейско присъствие.След редовното правителството заседание пред журналисти случаят коментира и министърът на вътрешните работи Младен Маринов. Той потвърди, че двамата простреляни са криминално проявени за кражби и притежание и разпространение на наркотици.Всички полицейски екипи работят на терен, разпитват се свидетели, търсят се видеокамери, така че когато има нещо официално, то ще бъде оповестено, отбеляза силовият министър.Маринов отговори лаконично на въпроса кой ще поеме поста главен секретар на МВР. Той посочи, че когато има информация, ще я представи официално.", "date": "2018.10.03", "title": "Разследващи продължават с огледите в района на стрелбата в София"}
{"url": "https://news.bg/politics/siderov-talkuva-vota-na-bsp-kato-vatreshna-rabota.html", "text": "Вотът на червените за здравеопазването е \"с един куршум два заека\". Така го определи лидерът на \"Атака\" Волен Сидеров.С тази стъпка Българската соицалистическа партия правела жест към вътрешната си опозиция и демонстрирала активност в парламента.Атакистът научил, че идеята дошла от бившия соцлидерът Михаил Миков на пленума в събота.Нинова е направила жест към групата на вътрешните си опоненти.Също така обаче според Сидеров темата на вота не е подходящо подбрана. Точно сега започват да се обмислят реформи, които да облекчат плащането на хората, да няма плащане под масата, да няма финансово натоварване за българина, обясни Сидеров и посочи:\"Да атакуваш здравеопазването в момент, в който започват реални промени към добро, го виждам само и единствено като оправяне на вътрешнопартийните отношения.\"", "date": "2018.10.03", "title": "Сидеров тълкува вота на БСП като вътрешна работа"}
{"url": "https://news.bg/society/smetishte-zarina-s-boklutsi-kat-v-plovdiv.html", "text": "Пред полицейския участък и в близост до сградата на КАТ има тонове отпадъци, съобщи Нова телевизия. В района \"Шекер махала\" се опасяват от зарази и болести. Полицаите и гражданите се сблъскват с мръсотията, неприятната миризма и нелицеприятната гледка.Сметището посреща идващите от София и магистрала \"Тракия\". Контейнерите преливат, а боклуците се стоварват директно върху площадката срещу най-новия полицейски участък.Живееща в района се оплаква, че там се изхвърлят боклуци от всякакво естество - от животински кожи до оборска тор.Камарите с боклуци понякога стигали до два метра височина. А нарушителите не се стряскали дори от камерите на участъка.Хората в квартала се притесняват, че скоро ще пламнат опасни зарази.Въпреки глобите и предупрежденията на полицаите, извършителите продължават да изхвърлят боклуците си на улицата.От общината твърдят, че камиони редовно извозват боклуците и отричат в махалата да има недостиг на контейнери. Следващата седмица планират и акция по събарянето на всички незаконни постройки по тротоарите.Кметът на район \"Северен\" в Пловдив Ральо Ралев твърди, че всеки ден там се чисти, с изключение на неделя. Според него проблемът е в манталитета, възпитанието и отсъствието на такова.По информация на bТV в  столичните кварталите \"Красна поляна\" и \"Факултета\" също се опасяват от хепатит. Засегнати са предимно деца. Родители сигнализират, че ваксините срещу заболяването недостигат.В тези райони липсват ваксини и при личните лекари, и в аптеките.Във \"Факултета\" са имунизирани 250 деца, поръчали са и още ваксини.Съмненията са, че към този квартал са насочени повечето налични препарати срещу заболяването. ", "date": "2018.10.03", "title": "Сметище зарина с боклуци КАТ в Пловдив "}
{"url": "https://news.bg/int-politics/sasht-predostavyat-na-sayuznitsite-si-ot-nato-vazmozhnostite-si-za-kibervoyna.html", "text": "Пентагонът обяви, че САЩ предлагат да предоставят своите възможности за водене на кибервойна за използване от съюзниците им от НАТО, съобщава \"Асошиейтед прес\".Високопоставеният служител на Пентагона Кейти Уилбъргър уточни, че САЩ ще провеждат офанзивни или отбранителни кибероперации, ако бъдат помолени да го сторят от съюзниците им.Заместник-помощник секретарят по отбраната по въпросите на международната сигурност твърди, че планът отчасти има за цел САЩ да покажат своя ангажимент към НАТО.Американските власти планирали да го обявят през следващите дни, докато американският военен министър Джеймс Матис присъства на срещата на министрите на отбраната на страните членки на НАТО днес и утре.Този ход отразява нарастващата загриженост на САЩ и нейните съюзници относно използването на кибероперации от страна Русия, за да окаже влияние върху изборите в Америка и другаде.", "date": "2018.10.03", "title": "САЩ предоставят на съюзниците си от НАТО възможностите си за кибервойна"}
{"url": "https://news.bg/politics/daritkova-ne-vyarva-votat-na-levitsata-da-uspee.html", "text": "Имаме вот на недоверие за намерения. Това коментира председателят на здравната комисия в парламента Даниела Дариткова за идеята на левицата да атакува властта в сектор Здравеопазване.Тя припомни, че парламентът е задължил министъра на здравеопазването да предложи концепция за усъвършенстване на здравния модел.Според Дариткова с вота опозицията търси начин да се заяви. Следващата седмица темата ще се обсъди в ресорната комисия в парламента. Дебатът е важен и трябва да се състои, отчете Дариткова.Червените не иска дебат за усъвършенстване на здравния модел, а искат да дебатират за вота на недоверие. Тепърва предстоят много дискусии, обясни народният избраник Дариткова и подчерта, че все още не е избран модел, който да се реализира.Българските граждани не трябва да се плашат. Сегашният модел на здравната система не позволява секторът да се развива. Търсим решения за финансово стабилизиране на системата и това ще доведе до по-качествена медицинска грижа, убедена е тя.Шефката на здравната комисия се надява на подкрепа за здравния министър. Само 6% от българските граждани подкрепят вдигане на здравната вноска, но болшинството иска реформа.В момента системата е финансово стабилна. Няма драматични проблеми в здравеопазването, каза тя.Дариткова не вярва вотът на левицата да успее. Иначе червените дестабилизират обществото, смята председателят на здравната комисия в парламента.", "date": "2018.10.03", "title": "Дариткова не вярва вотът на левицата да успее"}
{"url": "https://news.bg/crime/hvanaha-12-dushi-za-narkotitsi-orazhie-i-trotil-v-novachene.html", "text": "Полицията задържа 12 души и намери голямо количество канабис, тротилова пресовка и преработен газов пистолет при спецакция в с. Новачене.Около 11 часа е извършена проверка на частен адрес в с. Новачене, обитаван от криминално проявен 24-годишен ботевградчанин. В една от стаите е открит полиетиленов плик под формата на топка, с около 50 грама канабис.На входа на къщата, полицаите са посрещнати с ножица в ръка от майката на младия мъж, която удря полицай по главата с домашен телефон и захапва по ръката негова колежка, която опитва да вземе ножицата. 24-годишният и 46-годишната му майка са задържани за 24 часа. По двата случая са образувани досъдебни производства.В рамките на операцията, около 15 и 30 часа, полицаи проверяват и друг адрес в село Новачене, където живее 23- годишна жена, адресно регистрирана в с. Скравена. На втория етаж на къщата те намират пластмасов кош за пране, пълен със стръкове свеж канабис, тротилова пресовка без капсул детонатор и преработен газов пистолет.Множество стръкове засаден канабис са открити и в двора на имота. 23- годишната е задържана за 24 часа. По случая също е образувано досъдебно производство.В хода на полицейските действия и цялостната престъпна дейност на двамата задържани в с. Новачене до настоящия момент са задържани още петима души. Действията по разследването продължават под наблюдението на прокуратурата.", "date": "2018.10.03", "title": "Хванаха 12 души за наркотици, оръжие и тротил в Новачене"}
{"url": "https://news.bg/society/mayki-na-detsa-s-uvrezhdaniya-protestirat-pred-obshtinata-vav-varna.html", "text": "Майки на деца с увреждания излязоха на протест пред сградата на общината във Варна, информира БНР.Майките имат същите искания - в НС незабавно да се внесат и трите законопроекта, гарантиращи реформа в сектора за хора с увреждания.\"Ние искаме индивидуален подход към всеки човек с увреждания. Това става с индивидуална оценка - помощ според нуждите му, не на калпак, както е в момента\", коментира за общественото радио една от майките - Диана Димитрова.По думите на жената ще последват още протестни действия, ако няма адекватна ответна реакция на управляващите. \"... Искаме поне да направят крачката, да видим, че имат желанието, имат ангажираността да направят реформа\", допълни тя.Припомняме, вчера в 13 града в страната се проведоха . Недоволстващите блокираха няколко възлови кръстовища и улици в някои градове.По-рано днес в пост в социалната мрежа \"Фейсбук\" лидерът на БСП Корнелия , който вчера заяви, че в новия бюджет ще бъдат отделени .Нинова написа: \"\"", "date": "2018.10.03", "title": "Майки на деца с увреждания протестират пред общината във Варна"}
{"url": "https://news.bg/world/turski-voenen-konvoy-navleze-v-severozapadna-siriya.html", "text": "Турски военен конвой навлезе в контролираната от бунтовниците Северозападна Сирия рано тази сутрин, съобщи кореспондент на АФП, тъй като изтича крайният срок за установяване на буферна зона между бунтовническите сили и правителствените войски.Най-малко 40 автомобила, включително камиони и бронирани машини, се придвижиха по основна магистрала рано тази сутрин.Войниците се очаква да бъдат разположени на установени от Турция \"наблюдателни постове\" в контролирани от бунтовниците райони в провинциите Идлиб и Алепо.От Сирийския център за наблюдение на човешките права съобщиха, че машините са се насочили към турски постове за наблюдение, включително и в югозападната част на Идлиб.Преди седмица Турция за последно изпрати военен конвой в Северна Сирия.Турция и Русия сключиха споразумение за създаване на зона за деескалация в последния бастион на бунтовниците в Сирия, за да се избегне офанзива на правителствените войски.Всички въоръжени групи в зоната трябва да изтеглят тежките оръжия до 10 октомври, а радикалните групировки трябва да се оттеглят до 15 октомври. Турски войници и руска военна полиция ще наблюдават изпълнението на споразумението.", "date": "2018.10.03", "title": "Турски военен конвой навлезе в Северозападна Сирия"}
{"url": "https://news.bg/regions/butat-nezakonni-postroyki-v-stolipinovo.html", "text": "В пловдивския квартал \"Столипиново\" продължава премахването на незаконни търговски обекти.Премахването на постройките в ромския квартал преминава без напрежение, предаде БНТ.Днес се разчиства на улиците \"Храбрец\", \"Вратцата\" и \"Батак\".Предвижда се до края на седмицата да бъдат премахнати около 30 гаража и павилиона. С тези обекти общият брой на премахнатите постройки от началото на годината ще стигне 250.Някои от собствениците са започнали сами да отстраняват обектите.Стана ясно обаче, че премахнати от едно място постройки, често \"изникват\" на друго място по същия нелегален начин. Затова и собствениците предпочитали сами да си ги разглобят, така че да не губят елементи.", "date": "2018.10.03", "title": "Бутат незаконни постройки в \"Столипиново\""}
{"url": "https://news.bg/int-politics/tramp-predupredil-kral-salman-che-pada-ot-vlast-za-dni-bez-voennata-podkrepa-na-sasht.html", "text": "Президентът на САЩ Доналд Тръмп е направил недипломатичен коментар за близкия си съюзник Саудитска Арабия, изтъквайки, че е предупредил саудитския крал Салман, че не би се задържал на власт \"и две седмици\" без подкрепата на американските военни, съобщава \"Ройтерс\".\"Ние защитаваме Саудитска Арабия. Бихте казали, че са богати. И аз обичам краля, крал Салман. Но аз казах: \"Кралю, ние ви защитаваме, може би няма да останете там и за две седмици - трябва да плащате за вашата армия, трябва да плащате\", изтъкнал Тръмп по време на предизборен митинг в щата Мисисипи.Тръмп не е разкрил кога е направил тези коментари пред саудитския монарх.Въпреки грубите думи, администрацията на Тръмп има близки отношения със Саудитска Арабия, която тя разглежда като крепост срещу амбициите на Иран в региона на Близкия изток.Тръмп направи Саудитска Арабия първа спирка по време на първото си пътуване в чужбина като президент през миналата година.Тръмп е провел телефонен разговор със Салман в събота, като двамата са обсъдили усилията за гарантиране на стабилността на петролния пазар и световния икономически растеж.Саудитска Арабия е най-големият износител на петрол в света и де факто лидер на ОПЕК, която беше разкритикувана от Тръмп за високите цени на петрола.В изказването си пред Общото събрание на ООН в Ню Йорк миналия месец Тръмп подчерта, че страните членки на ОПЕК \"както обикновено ограбват останалия свят\".", "date": "2018.10.03", "title": "Тръмп предупредил крал Салман, че пада от власт за дни без военната подкрепа на САЩ"}
{"url": "https://news.bg/crime/sadeben-protses-iskat-blizkite-na-postradaliya-ot-padnala-oblitsovka-v-kazanlak.html", "text": "По съдебен ред ще търсим правата си. Това заяви дъщерята на мъжа, който бе ранен от паднала облицовка на поликлиниката в Казанлък заяви. \"Баща ми е не е добре нито физически, нито психически\", заяви дъщерята на 72-годишния пострадал мъж пред bTV.Припомняме, във вторник възрастният мъж е бил на пейка до сградата, когато върху него от петия етаж е паднала част от фасадата на поликлиниката.Той вече е в болница със счупен крак и наранявания по главата. Настаняването му в лечебното заведение също е било проблемно - първо бил закаран от линейка в болница \"Тракия\", но там нямало неврохирург. След това го откарали в Окръжна болница и там е приет.Поликлиниката в Казанлък е строена през 70-те години на ХХ век. Почти 40 години ремонт на сградата не е правен. Търговско дружество стопанисва постройката със 100% процента общински капитал. По закон това дружество като юридическо лице отговаря за стопанисването и поддръжката на сградата.Управителят на дружеството - Петър Лучев заяви, че имат ангажимент да стопанисват и ремонтират сградата, доколкото им стигат силите. При обследвания на сградата досега никой не е предупредил за опасност от падане на мазилка. Предстои саниране на сградата по програмата за енергийна ефективност, допълни Лучев.По информация на Нова телевизия от общината са заявили, че започват обследване на цялата облицовка на поликлиниката.", "date": "2018.10.03", "title": "Съдебен процес искат близките на пострадалия от паднала облицовка в Казанлък "}
{"url": "https://news.bg/world/zaloviha-frenskiya-gangster-izbyagal-ot-zatvor-s-helikopter.html", "text": "Френският рецидивист Редоан Фаид, който зрелищно избяга от затвор с хеликоптер през юли, е арестуван в департамента Оаз, северно от Париж, рано тази сутрин, съобщиха властите, цитирани от АФП.Фаид, наричан Краля на бягствата от затвор, е задържан в северния френски град Крей с брат си и други двама мъже, разкриха полицейски източници.Арестът е извършен след мащабна полицейска акция, която започна след бягството му от затвора в град Ро в департамента Сен-е-Марн, югоизточно от Париж, на 1 юли.Напускащият поста вътрешен министър Жерар Колон потвърди, че Фаид е арестуван.Около 100 специалисти от полицията са преследвали 46-годишния гангстер, който преди две седмици е успял да се изплъзне. Тогава той изоставил автомобил с експлозиви.При акцията вчера вечерта също са иззети оръжия, обяви полицейски източник.Фаид е известен престъпник във Франция, който е вкаран зад решетките за серия грабежи.През 2009 г. той публикува книга за израстването си в престъпни квартали в Париж.Въпреки че той твърдеше, че е оставил криминалния живот зад гърба си, през 2010 г. е замесен в неуспешен грабеж, който завърши с убийството на полицай. За престъплението беше осъден на 25 г. затвор в департамента Сен-е-Марн.Той и преди е бягал от затвора. През 2013 г. бяга от затвор в Северна Франция по-малко от час след вкарването му. Взема четирима надзиратели за заложници като човешки щит и разбива няколко врати, използвайки динамит.Заловен е 6 седмици по-късно.Френско-алжирският престъпник е един от най-издирваните във Франция през 2013 г.46-годишният твърди, че престъпният му живот е вдъхновен от американски филми като \"Scarface\" и \"Heat\".", "date": "2018.10.03", "title": "Заловиха френския гангстер, избягал от затвор с хеликоптер"}
{"url": "https://news.bg/crime/bez-knizhka-e-shofyorat-ubil-peshehodets-v-s-detelina.html", "text": "Прокуратура във Варна иска задържането на 33-годишният Михаил М., който избяга, след като блъсна пешеходец в с. Детелина. Михаил М. няма и шофьорска книжка.Сигнал за мъж, който е в безпомощно състояние на площада във варненското село Детелина, е получен на 2 октомври в 23,50 ч. Пострадалият е намерен лежащ на тротоара в кръв. Около него са намерени части от автомобил. Пристигналият на място медицински екип констатира смъртта на 54-годишния мъж, който е от Долни чифлик.На около 200 метра в посока ромската махала в селото е открит автомобил \"Форд\" с деформации от катастрофа и без регистрационни номера. Шофьорът е открит и задържан по-късно, тъй като бяга от местопроизшествието.Окръжната прокуратура във Варна внася и искане във Варненския окръжен съд за вземане мярка за неотклонение \"Задържане под стража\" на неправоспособния Михаил М. до изтичане на срока на предварителното задържане.", "date": "2018.10.03", "title": "Без книжка е шофьорът, убил пешеходец в с. Детелина"}
{"url": "https://news.bg/disasters/namushkaha-s-nozh-mazh-v-londonskoto-metro.html", "text": "Намушкаха мъж в Лондонското метро, съобщава в. \"Ивнинг стандарт\". Нападението е станало на спирка \"Хакни сентрал\".В момента не е известен мотивът на нападението. Нападателят е задържан от полицията, а пострадалият е бил приет в болница.Полицията е отцепила района на инцидента.", "date": "2018.10.03", "title": "Намушкаха с нож мъж в Лондонското метро"}
{"url": "https://news.bg/world/chehiya-dava-eur2-mlrd-za-210-btr-a.html", "text": "Чехия обяви търг за купуването на 210 БТР-а за 50 млрд. крони (€2 млрд.), съобщават местни медии.До средата на следващата 2019 г. трябва да бъде обявен победителят, който ще превъоръжава армията.Очаква се първите машини да бъдат доставени през 2020 г.Властите в Прага очакват шведската BAE Systems, испанската General Dynamics European Land Systems и две германски компании — PSM и Rheinmetall Landsysteme да участват в търга.", "date": "2018.10.03", "title": "Чехия дава €2 млрд. за 210 БТР-а"}
{"url": "https://news.bg/world/top-shpionin-iska-da-vadi-rumaniya-ot-es.html", "text": "Даниел Драгомир, бивш полковник от румънската разузнавателна служба (SRI), който наскоро основа политическо движение \"Румъния 3.0\", стартира в понеделник вечерта кампания, имаща за цел да извади балканската страна от Европейския съюз.Движението \"Румъния 3.0\" залага на яростна националистическа риторика. Даниел Драгомир смята, че с излизането от ЕС Букурещ ще има по-големи възможности да защитава националните интереси и да подкрепя местния бизнес.През последните години разкритията на Даниел Драгомир са от полза на управляващите за прокарване на промени в законодателството и преследване на неудобни политически опоненти, припомнят местни медии.Идеята му за напускане на ЕС и този път обслужва управляващите, които са подложени на натиск от Брюксел за продължаване на съдебните реформи.", "date": "2018.10.03", "title": "Топ шпионин иска да вади Румъния от ЕС"}
{"url": "https://news.bg/weather/toplo-za-oktomvri.html", "text": "Днес ще има променлива облачност, по-значителна над Южна България, но само на изолирани места там е възможно слабо и за кратко да превали. Над Северна България ще преобладава слънчево време. В сутрешните часове на места в котловините на Западна България и в югоизточните райони има условия за образуване на ниска облачност или мъгла.Това съобщават от НИМХ към БАН.Ще духа слаб в Дунавската равнина и Източна България до умерен вятър от запад-северозапад. Максималните температури ще са предимно между 20° и 25°.Над планините ще има променлива облачност, по-значителна над масивите в Южна България, но само на отделни места ще превали слабо.Ще духа умерен до силен, по най-високите части временно бурен вятър от запад-северозапад. Максималната температура на височина 1200 метра ще е около 16°, на 2000 метра - около 10°.Над Черноморието ще има променлива облачност, по-значителна по южното крайбрежие, но вероятността за валежи е много малка. Ще духа слаб до умерен вятър от запад-северозапад. Максималните температури ще са 20-22°. Температурата на морската вода е 19-21°. Вълнението на морето ще е 1-2 бала.", "date": "2018.10.03", "title": "Топло за октомври"}
{"url": "https://news.bg/int-politics/madrid-sryaza-kataluniya-ne-priemame-ultimatumi.html", "text": "Централното правителство на Испания отхвърля всякакви ултиматуми от страна на Каталуния за обявяване на независимост и остава концентрирано върху широк диалог за разрешаване на кризата около желанието на областта за отцепване, съобщава \"Ройтерс\".Вчера лидерът на Каталуния Ким Тора заплаши да оттегли парламентарната подкрепа за испанския премиер Педро Санчес, ако до един месец той не склони за механизъм за самоопределение на североизточната испанска област.\"Не приемаме ултиматуми\", подчерта говорителката на кабинета в Мадрид, добавяйки: \"Да на самоопределението, но не на независимостта\".", "date": "2018.10.03", "title": "Мадрид сряза Каталуния: Не приемаме ултиматуми"}
{"url": "https://news.bg/int-politics/beliyat-dom-napadna-nyu-jork-tayms-za-tvardeniyata-che-tramp-e-ukrival-danatsi.html", "text": "Пресаташето на Белия дом Сара Сандърс нападна в. \"Ню Йорк таймс\" за статия, в която се твърди, че американският президент Доналд Тръмп е участвал в данъчни измами, съобщават американските медии.По думите на Сандърс, Службата за вътрешни приходи е проверила и одобрила транзакциите, за които \"Ню Йорк таймс\" пише, добавяйки, че изданието е \"ангажирано да атакува президента и семейството му\".По-рано беше съобщено, че данъчната служба на щата Ню Йорк разследва твърденията за измами, направени от в. \"Ню Йорк таймс\" за Тръмп и неговото семейство.Статията, в която се твърди, че Тръмп е извършил \"случаи на откровена измама\", след като е подпомагал родителите си да укриват данъци, докато президентът и неговите братя и сестри са \"създали фалшива корпорация, за да прикрият милиони долари от подаръци от техните родители\".Адвокатът на Тръмп Чарлз Хардър отрече твърденията за измами и укриване на данъци.", "date": "2018.10.03", "title": "Белият дом нападна \"Ню Йорк таймс\" за твърденията, че Тръмп е укривал данъци"}
{"url": "https://news.bg/politics/ninova-sryaza-borisov-razdavaneto-na-milioni-nyama-da-reshi-problemite-na-maykite.html", "text": "\"Нека всички подкрепим майките на деца с увреждания. Тяхната мъка няма цвят.\" Това написа в социалната мрежа \"Фейсбук\" лидерът на БСП Корнелия Нинова. Постът на червената лидерка е във връзка с , че в новия бюджет ще бъдат отделени 150 млн. лв. повече за хората с увреждания.\"Нека покажем на Борисов, че свърши времето, в което можеше с раздаване на милиони да купува послушание. Обещаните 150 млн. няма да решат проблемите, без промени в законите\", категорична е Нинова.Тя допълва, че още през месец юли БСП са внесли в Народното събрание законопроект за личната помощ, изготвен заедно с майките на деца с увреждания.\"Два месеца и половина отлежава на бюрото на Караянчева. Досега можеше отдавна да е факт. Когато трябва да уредят някой бизнесмен, законите се приемат за 24 часа. А майките стоят четири месеца в палатките с децата си\", захапа социалистката.Според Нинова управляващите се опитват да лъжат, да разделят и да противопоставят майките.\"Онзи ден на среща с тях една майка сподели, че някои от децата вече не са живи. Помните ли как започна всичко? Отказаха да ги пуснат в парламента на среща с нас, защото носели рекламни материали. Рекламните материали бяха надписите на гърдите им - \"системата ни убива\". Нека застанем до тях и им покажем, че няма да го допуснем. Системата може да се промени\", пише още Нинова.Припомняме, вчера . В някои от градовете се стигна се до затварянето на ключови пътища и кръстовища. ", "date": "2018.10.03", "title": "Нинова сряза Борисов: Раздаването на милиони няма да реши проблемите на майките"}
{"url": "https://news.bg/int-politics/sasht-prekratyavat-vizite-na-ednopolovi-partnyori-v-oon.html", "text": "САЩ обявиха, че ще отказват дипломатически визи на еднополови партньори на чуждестранни дипломати и служители на ООН, съобщават американските медии.Промяната е влязла в сила в понеделник, давайки на партньорите, които понастоящем се намират в САЩ, срок до 31 декември да напуснат, да сключат брак или по друг начин да променят визата си.Това е промяна на правилата, въведени през 2009 г.Понастоящем 25 държави признават еднополовия брак. Хомосексуалността остава незаконна в 71 страни.Новата актуализация на политиката на администрацията на американския президент Доналд Тръмп е била разпространена в бележка на ООН.В бележката се посочва: \"От 1 октомври 2018 г. еднополовите местни партньори, които придружават или се опитват да се присъединят към новопристигнали служители на ООН, трябва да представят доказателства за брак, за да имат право на виза G-4 или да търсят промяна на този статут.\"Визите G-4 се предоставят на служители на международни организации и техните най-близки.Според Държавния департамент на САЩ \"само отношенията, законно смятани за брак в юрисдикцията, в която са сключени, установяват допустимост като съпруг за целите на имиграцията\".В бележка от 12 юли до ООН, мисията на САЩ в световната организация обяви промяната като стъпка към равенство, като изтъкна, че \"еднополовите съпрузи на американските дипломати сега се радват на същите права и ползи като хетеросексуалните съпрузи\".Ала критици определиха този ход като несправедлив към хомосексуалните партньори, като се има предвид, че голям брой държави не признават еднополовите бракове.Бившият посланик на САЩ в ООН Саманта Пауър заклейми политиката на администрацията на Тръмп, наричайки я \"ненужно жестока и тесногръда\".От организацията UN-Globe, която се бори за равенство на ЛГБТ общността в ООН, изтъкнаха, че новата политиката на администрацията на Тръмп е \"неуместна промяна в правилата\".  ", "date": "2018.10.03", "title": "САЩ прекратяват визите на еднополови партньори в ООН"}
{"url": "https://news.bg/world/v-harvatiya-hvanaha-dvama-balgarski-kanaldzhii-sas-70-migranti-v-kamion.html", "text": "Полицията в Хърватска задържа двама българи за каналджийство, информира БГНЕС.Властите в страната са открили 70 нелегални мигранти в камион, който бил управляван от двама български граждани.Българите са на 19 и 29-годишна възраст. Те са арестувани край град Винковци, намиращ се в източната част на Хърватска.Около 23 часа на 1 октомври, понеделник, органите на реда спрели камиона за проверка, в хода на която открили 70 мигранти в товарното помещение на превозното средство. Всичките чужденци били без документи за самоличност. Сред бежанците има и едно дете, на видима възраст около 13-14 години. Всичките нелегални мигранти са прехвърлени в полицейското управление в Винковци.Българите са предадени на следствието в града. Срещу тях вече е повдигнато обвинение за каналджийство.Властите в Хърватска вече разследват по какъв начин камионът е влязъл на територията на страната.В съобщението на хърватската полиция се посочва, че мигрантите ще бъдат върнати обратно в страната, от която са дошли.", "date": "2018.10.03", "title": "В Хърватия хванаха двама български каналджии със 70 мигранти в камион"}
{"url": "https://news.bg/disasters/vulkan-izrigna-na-ostrova-v-indoneziya-udaren-ot-zemetresenie-i-tsunami.html", "text": "Вулкан е изригнал в централната част на Индонезия, като властите са предупредили самолетите за вулканична пепел във въздуха, съобщава \"Асошиейтед прес\".Връх Сопутан, който се намира на остров Сулавеси, е избълвал пепел на височина 6000 метра в небето тази сутрин.Статутът на изригването е издигнат от предупреждение до режим на готовност на 4 километра от върха и до 6,5 километра в посока запад-югозапад. Режим на готовност означава, че хората трябва да избягват района, който се намира най-близо до вулкана и да разполагат с маски в случай на вулканичен дъжд.Самолетите са били предупредени за облаци от пепел, защото вулканичната пепел е опасна за двигателите на самолетите.Сопутан се намира в северната част на остров Сулавеси, където централен район беше тежко засегнат от силно земетресение и цунами в петък.В Индонезия има десетки активни вулкани.", "date": "2018.10.03", "title": "Вулкан изригна на острова в Индонезия, ударен от земетресение и цунами"}
{"url": "https://news.bg/regions/svlachishteto-v-burgaskiya-kv-sarafovo-zastrashava-desetki-kashti.html", "text": "Проливните дъждове в Източна България създадоха сериозни проблеми в Бургас. Областта е най-засегната от , който премина през страната.Най-много са , където се активизира , а в понеделник пропадна и част от моста към летището.Десетки семейства в квартала са силно притеснени, че къщите им се намират само на няколко метра от пропадналата земна маса и че има реална опасност домовете им да рухнат, ако се активизира ново свлачище в района, пише Нова.Само в рамките на последните няколко дни в района паднаха над 100 литра на квадратен метър дъжд.Стана ясно, че въпросното свлачището съществува от 10 години.Местните жители се оплакват, че по улиците няма достатъчно отводнителни шахти. Поради това водата тръгва в посока към морето и наводнява мазета и приземни етажи на домовете им.Крайбрежната улица \"Черно море\" също е засегната. Там е изградено отводнително съоръжение, но то не работило достатъчно добре. На места канавката била запушена и не функционирала.Жителите се притесняват, че при следващия проливен дъжд оградите на къщите им може да поддадат и да бъдат съборени и отнесени от водата.Между 5-6 метра от земната повърхност пред къщите на хората вече е пропаднала. Хората са подавали сигнали и жалби към общината в Бургас. До момента това остава без резултат. Застрашените са категорични, че трябва да се намеси държавата.Въпросът коментира заместник-кметът по строителството, инвестициите и регионалното развитие в община Бургас инж. Чанка Коралска. По думите ѝ контролът върху свлачищата се извършва от Министерството на регионалното развитие и благоустройството. \"Общината също участва в този процес, за да изпълни предписаните мерки. Ние подкрепяме притесненията на хората\", допълни Коралска.От общината има готовност да предприемат аварийни мерки при необходимост. Подготвено е и писмо до регионалното министерство, в което местната управа изисква свикване на спешна комисия във връзка с проблема в \"Сарафово\". По думите зам.-кмета се планира и реализацията на проект за трайно брегоукрепване на свлачищната територия.", "date": "2018.10.03", "title": "Свлачището в бургаския кв. \"Сарафово\" застрашава десетки къщи"}
{"url": "https://news.bg/regions/shofyor-zaryaza-kolata-si-sled-kato-blasna-peshehodets-v-s-detelina.html", "text": "54-годишен мъж е открит тази нощ, около 23:50 часа, в центъра на с. Детелина, в безпомощно състояние. По-късно той е починал, съобщават от МВР - Варна.Установено е, че мъжът е бил блъснат от лек автомобил.На около 200 м от местопроизшествието е открит лек автомобил \"Форд\", за който разследването е установело, че е участник в катастрофата.Задържан е за 24 часа е 33-годишен мъж, чиято съпричастност към инцидента се изяснява. По случая има образувано досъдебно производство.", "date": "2018.10.03", "title": "Шофьор заряза колата си, след като блъсна пешеходец в с. Детелина"}
{"url": "https://news.bg/politics/mareshki-skastri-zaharieva-za-balgarskata-pozitsiya-za-referenduma-v-makedoniya.html", "text": "Лидерът на \"Воля\" Веселин Марешки захапа външния министър Екатерина Захариева. Поводът е позицията на Външно министерство за .Този  на българската държава, изумен е Марешки: \"2/3 от  на този срамен референдум.\"Според Марешки този резултат наказва самозабравилите се македонски политици.Лидерът на \"Воля\" иска държавата ни да излезе с позиция, с която да подкрепи народа на Македония.Веселин Марешки мина от темата Македония към , а освен това призова отново: \"Трябва да спрем грабителската .\"Да питаме българския народ дали иска самолета или здравеопазване, настоя Веселин Марешки.", "date": "2018.10.03", "title": "Марешки скастри Захариева за българската позиция за референдума в Македония"}
{"url": "https://news.bg/crime/11-godishno-dete-e-v-koma-sled-kato-e-blasnato-ot-dzhip.html", "text": "11-годишно дете е в кома, след като е блъснато от джип във врачанското село Търнак, съобщи Нова телевизия. Катастрофата е станала около 20.00 ч. във вторник вечерта - 02 октомври.Детето е настанено в плевенската болница. По информация на близките, пострадалото дете има наранявания по главата и гръдния кош.Шофьорът на джипа е задържан за 24 часа. Колата е със софийска регистрация.", "date": "2018.10.03", "title": "11-годишно дете е в кома, след като е блъснато от джип "}
{"url": "https://news.bg/int-politics/rusiya-mamri-lukoyl-proizvodstvoto-na-petrol-mozhe-da-se-uvelichi.html", "text": "Президентът на руския енергиен гигант \"Лукойл\" Вагит Алекперов обяви, че местните компании са достигнали максималния капацитет на производството на петрол, съобщават руските медии.\"Доколкото ми е известно, руските компании вече са достигнали максималното производство, като ние също го достигнахме\", посочи Алекперов.Бизнесменът отбеляза, че след като ОПЕК отмени ограниченията на производството на 23 септември, руските компании работят с максимален капацитет.\"Разглеждат се проекти, които позволяват увеличаване на производството. Включително проекти, които са били спрени, например сивата зона между Кувейт и Саудитска Арабия с потенциал от 400 000 до 600 000 барела на ден\", добави шефът на \"Лукойл\".Той също така посочил, че нови проекти в Каспийско море и Република Коми също се разглеждат, подчертавайки отново, че \"всичко работи на максимален капацитет\".Неговите коментари идват, след като в понеделник министърът на петрола на Иран Биджан Занганех заяви, че ОПЕК и други големи производители на петрол, включително Русия, само се преструват, че могат да увеличат производството си за неопределено време, докато всъщност не могат.Междувременно енергийният министър на Русия Александър Новак настоя, че местните компании могат да увеличат производството на петрол, ако това се смята за необходимо. Според Новак страната не е достигнала върховото си производство и е в състояние да го увеличи допълнително.Новак добави, че Русия няма да прави прогноза за производството за октомври засега, но може да го направи по-късно, тъй като \"това зависи от нуждите на пазара\". През септември производството на петрол в Русия възлизаше на 11,35 млн. барела на ден.", "date": "2018.10.03", "title": "Русия мъмри Лукойл: Производството на петрол може да се увеличи"}
{"url": "https://news.bg/regions/cherni-oblatsi-pepel-stresnali-sasedite-na-kremikovtsi.html", "text": "Черна пепел на облаци се носи над района на бившия металургичен комбинат \"Кремиковци\". Жителите на тази част на София съобщават, че преди дни силният вятър завихрил облак от прах до домовете им, съобщи Нова телевизия.По думи на живеещите в района това не се случва за първи път, но този път облакът е влязъл в селото.От екоинспекцията са направили обстойна, по думите им, проверка на комбинат \"Кремиковци\". \"Установихме, че оросителната инсталация работи в нормален режим. Други институции са компетентни относно здравето на хората\", заяви Александър Александров от РИОСВ-София.Облаците са започнали да се стелят на 24 септември - понеделник. Тогава в екоинспекцията няма постъпили сигнали.Като евентуална причина за саждите във въздуха инспекторите предполагат, че може да е обработката на нивите в района. Хората не могат да приемат подобно твърдение. По думите им при всеки по-силен вятър от утайника на завода се разнася облак. Жителите на околните села се притесняват за здравето си.Същевременно кметът на Долни Богров, която е на този пост от 3 години, твърди, че не е получавала сигнали в местната администрация. Росица Стоянчова, кмет на село Долни Богров заяви, че не е виждала такива облаци.Припомняме,. Спирането на газоподаването на МК \"Кремиковци\" АД, протече безаварийно съгласно утвърдения авариен план, проследиха експерти на РИОСВ - София. В 12.30 часа окончателно е преустановена консумацията на природен газ на площадката на комбината. Няма работещи съоръжения и инсталации.", "date": "2018.10.03", "title": "Черни облаци пепел стреснали съседите на \"Кремиковци\""}
{"url": "https://news.bg/crime/yasno-e-koy-e-strelyal-v-sofiya.html", "text": "Облечен в тъмен суичър и качулка на главата бил мъжът, прострелял наркодилърите Ивайло Богданов и Божидар Лоански в столичния квартал \"Стрелбище\". по информация на \"24 часа\" те са с прякори Жирафа и Путка*а. По тях е стреляно на метри от фитнес, докато вървели по тротоара. Двамата са контактни, имат огнестрелни рани в областта на раменете.Раните им не са смъртносни.МВР продължава да издирва стрелеца. Мъжeте са на 26 и 38 години, единият живее в района.", "date": "2018.10.03", "title": "Ясно е кой е стрелял в София"}
{"url": "https://news.bg/world/rusiya-e-predala-na-siriya-s-300.html", "text": "Русия е предала на Сирия противовъздушния комплекс С-300.Това съобщи РИА Новости. Агенцията се позовава на руския военен министър Сергей Шойгу.Той посочи, че основната цел е да се изгради единна система за ПВО в Сирия.Доставката на ПВО комплекса за Сирия идва седмици след свалянето на руски самолет от сирийската ПВО отбрана.", "date": "2018.10.03", "title": "Русия е предала на Сирия С-300"}
{"url": "https://news.bg/press/delim-balgariya-na-4-regiona-otpuskat-150-mln-leva-za-horata-s-uvrezhdaniya.html", "text": "Дунавски, Черноморски, Югозападен и Тракийско-Родопски ще са новите 4 региона на БългарияНяма да имат центрове. Може да има градове с функции по планиране. Обмислят разделяне на Закона за устройство на територията на две.\"Има проект за промени в Закона за регионалното развитие с няколко основни акцента. Първият е нов териториален обхват - предлага се вариант с 4 района: Дунавски, Черноморски, Югозападен и Тракийско-Родопски.\" Това съобщи новият регионален министър Петя Аврамова пред кметовете на годишната среща на местната власт в Албена.Дават на общините част от пътните глобиИ чиновници ще санкционират нарушители. Кметове искат целеви субсидии за превенция на бедствията. След като кметът е отговорен за всичко на територията на общината, нека той има право и средства да упражнява контрол.Дават статут \"трамвай\" на колоездачитеКолоездачите ще имат статут на трамвай или иначе казано, ще имат предимство навсякъде по пътищата. Останалите участници в движението, дори и пешеходците, ще трябва да ги пропускат по велоалеите, на кръстовищата и дори на тротоарите, ако няма обозначена зона за каране на колело.\"Колоездачите са крайно недисциплинирани. Те не спазват никакви закони. Само една малка част от тях го правят. Даването на повече права, ще ги направи още по-невнимателни\", смятат представители от Пътна полиция, които са категорични, че ще се противопоставят на готвените промени, стигне ли са на обсъждане в парламентарна комисия.Отпускат 150 млн. лева за хората с уврежданияПремиерът Бойко Борисов е възложил на депутатите от ГЕРБ и на социалния министър да придвижат и гласуват наведнъж законите за личната помощ, за хората с увреждания и за социалните услуги. Ден след като протестиращите майки обявиха, че ще го държат лично отговорен за ангажиментите към провеждането на реформата, премиерът заяви, че единствената му отговорност е да осигури допълнителни 150 милиона лева в бюджета за следващата година и не е негова работа да определя как да бъдат разпределени тези средства.Борисов за изтребителите: Аз държа да са новиПремиерът Бойко Борисов заяви, че са подадени оферти за най-добрите изтребители, но той държи армията ни да се оборудва с нови машини.\"Аз държа да са нови. Помолил съм Каракачанов да покани и летците от \"Граф Игнатиево\", бойните ни пилоти, също да участват, да участват, да гледат, защото в края на краищата, първо те са най-добрите експерти, защото летят на тези самолети, знаят за какво ще се бият или ако стане война, какво ще правят и не на последно място - те ще летят на тях\", каза Борисов.\"Булгаргаз\" ще може да променя цената по договора с \"Газпром\"Дългосрочният договор между \"Булгаргаз\" и \"Газпром\" за доставка на природен газ в България е вече променен, съобщиха от държавния газов оператор. Между страните са подписани анекси, с които той вече е приведен в съответствие с одобрените от ЕК ангажименти, които руската компания пое към няколко държави от Югоизточна Европа.Поправките са били направени изцяло по предложение на \"Газпром\" и са приети от ръководството на \"Булгаргаз\". Те не водят до промяна в цената на природния газ, а само дават възможност за воденето на преговори в тази посока. Резултат от този процес може да има най-рано в началото на следващата година.Криза с дървата за огрев за населениетоПреди началото на зимата, когато хората традиционно се запасяват с дърва за огрев, се очертават два основни проблема - по-високата им цена в сравнение с миналата година и трудното снабдяване с тях, научи ДУМА. През миналата година цените на буковите дърва се движеха средно между 80 и 90 лв. за тон, сега са 120-130 лв., а на места достигат 170-180 лв.Заради тази назряваща криза трима депутати от \"БСП за България\" - проф. Светла Бъчварова, Дора Янкова и Лало Кирилов, отправиха питане към министъра на земеделието Румен Порожанов. \"Не само дървата за огрев са недостатъчни, но и цените са изключително високи\", заявяват те.По неофициална информация във връзка с проблема Румен Порожанов спешно събира шефовете на държавните горски стопанства.", "date": "2018.10.03", "title": "Делим България на 4 региона, Отпускат 150 млн. лева за хората с увреждания"}
{"url": "https://news.bg/world/pismo-s-ritsin-i-za-donald-tramp.html", "text": "Писмо с рицин е засечено и за американския президент Доналд Тръмп.Това съобщи Си Ен Ен.Телевизията разкрива, че новината за писмото с рицин за Тръмп идва след тази за другите две, адресирани за Пентагона.Не се разкрива кой е подателят на писмата.", "date": "2018.10.03", "title": "Писмо с рицин и за Доналд Тръмп"}
{"url": "https://news.bg/world/otnovo-protesti-v-erevan.html", "text": "Хиляди арменци излязоха на улиците в Ереван. Те се стекоха пред парламента в Ереван, съобщи Ройтерс.Протестиращите издигнаха лозунги с искане за предсрочни избори. Те излязоха на улиците по призива на премиера Никол Пашинян.Той иска да блокира закон, който се обсъжда от депутатите. Те искат да ограничат правото на премиера да разпуска парламента и да насрочва предсрочни избори. Никол Пашинян е в обтегнати отношения с депутатите, подкрепящи бившия президент Серж Саркисян.", "date": "2018.10.03", "title": "Отново протести в Ереван"}
{"url": "https://news.bg/world/tramp-pomagal-na-roditeli-si-da-kriyat-danatsi.html", "text": "Президентът на САЩ Доналд Тръмп е участвал в данъчни схеми, включващи случаи на измами, в които той и неговите братя и сестри са помогнали на родителите им да избегнат плащането на данъци за милиони долари, съобщи в. \"Ню Йорк таймс\".Сегашният президент е получил близо $413 млн. от баща си. Голяма част от сумата е дошла чрез създадена куха семейна корпорация, която служела за укриване на данъци.Властите на щата Ню Йорк обявиха, че разглеждат внимателно статията. От своя страна в. \"Ню Йорк таймс\" уточнява, че Доналд Тръмп няма да може да бъде наказателно разследван за укриване на данъци заради изтекла давност. Все пак остава възможността президентът да бъде глобен за укрити данъци.Говорителят на Белия дом Сара Сандърс нарече публикацията \"подвеждаща\" .Вестникът все пак съобщава, че констатациите му се основават на повече от 200 данъчни декларации от бащата Фред Тръмп, неговите дружества и различни партньорства и тръстове на фамилията Тръмп. В записите не са включени данъчните декларации на Доналд Тръмп. За разлика от други кандидати и президенти на Белия дом през последните десетилетия, Доналд Тръмп отказа да публикува данъчните си декларации.Според вестника статията се основава и на интервюта с бившите служители и съветници на Фред Тръмп и повече от 100 000 страници документи, описващи неговата бизнес империя.Разследването също се основавало на десетки хиляди страници от поверителни документи - банкови извлечения, финансови одити, счетоводни книги, отчети за изплащане на пари, фактури и анулирани чекове.", "date": "2018.10.03", "title": "Тръмп помагал на родителите си да крият данъци"}
{"url": "https://news.bg/world/makron-prie-ostavkata-na-zherar-kolon.html", "text": "Президентът на Франция Франсоа Макрон е приел подадената отново оставка на Жерар Колон като вътрешен министър, съобщава в. \"Фигаро\".Преди два дни Колон подаде оставка, но държавният глава отказа да я приеме. Това засили натиска над Елисейския дворец. Той беше предизвикан от признание на Колон, че иска през 2020 г. да се кандидатира за кмет на град Лион.През последните месеци правителството беше подложено на критики за слабата работа на вътрешното министерство.В момента не се съобщава кой ще наследи Жерар Колон.", "date": "2018.10.03", "title": "Макрон прие оставката на Жерар Колон"}
{"url": "https://news.bg/crime/razpitali-shefovete-na-treys-i-laboratoriyata-za-katastrofata-kray-svoge.html", "text": "Прокуратурата е разпитала шефовете на \"Трейс Груп\" и на лаборатория \"Пътно строителство - Трейс\" във връзка с  тази година, при която загинаха 17 души, а. .От пресцентъра на държавното обвинение представиха информация за осъществените до момента действия по разследването на тежкия пътен инцидент.За времето от 5 август досега по делото в качеството на свидетели са разпитани 15 лица. Сред тях са и служители на дружествата, участвали в строителството на пътния участък, включително и изпълнителният директор и председателя на Надзорния съвет на \"Трейс Груп Холд\" АД и ръководителят на лаборатория \"Пътно строителство - Трейс\".Прокуратурата е разпитала и служители на Агенция \"Пътна инфраструктура\" (АПИ), имащи отношение към изпълнението на проекта, както и директора на Областното пътно управление за София област. Показания са дали и 5 пострадали при катастрофата души и хора, оказали помощ на ранените.В хода на разследването са направени няколко огледа.Извършени са нови огледи на мястото на произшествието, при които са иззети веществени доказателства, които са от значение за разследването. Разследващите са направили два допълнителни огледа в района на катастрофата, като са иззети сравнителни образци от поставената еластична ограда, мантинела. Направен е и повторен оглед на автобуса, който да установи неговото техническо състояние.Компетентните органи са извършили и огледи на двата леки автомобила, които участваха в катастрофата.По случая са назначени 5 експертизи.1. Техническа експертиза на изрезките от асфалта. Експертизата е възложена на специализирана лаборатория, където трябва да се изследват иззетите проби от пътната настилка. Анализът трябва да установи дали асфалтовата смес от пробите отговаря на утвърдената рецепта за изготвянето на такава и на БДС за тежко и много тежко движение.Очаква се тази експертиза да даде отговор на въпроса дали едрозърнестият минерален материал, вложен в асфалтовата смес, отговаря по устойчивост на ускорено полиране на действащия стандарт.От прокуратурата не уточняват дали тази специализирана лаборатория се намира в страната или в чужбина.2. Техническа експертиза на иззетите части от мантинелата. Следва да се установи дали мантинелата съответства на установените стандарти като материал, дебелина, закрепване и други показатели. Изследването е възложено на Института по металознание към БАН.3. Физико-химическа експертиза за определяне на химичния и морфологичния състав на иззети сравнителни образци от боя от мантинелата на мястото на произшествието. Възложена е на НИК - МВР.4. Съдебно-оценителна експертиза на всички превозни средства, участници в инцидента. Тази експертиза е възложена на вещи лица авто- експерти.5. Строително-техническа експертиза (пътно строителство). Тази експертиза следва да даде заключение относно спазването на техническите правила и норми при изготвянето на проекта за ремонта на пътя и самото изпълнение на ремонта. Заключението ще бъде изготвено от експерт, притежаващ специалност в областта на пътното строителство.Разследващите органи са изискали и редица нови документи, относими към предмета на разследването. Такава документация е изискана от пътната агенция, от фирмата изпълнител на ремонтните дейности \"Трейс груп Холд\" АД, от Българския институт по стандартизация и от лечебните заведения, където се провежда лечението на пострадалите от произшествието.Документи са търсени и от фирмата \"Мотт Мак Доналд България\" ООД във връзка с делегирани от възложителя по договора права и задължения и уточняване обхвата на консултантските услуги.", "date": "2018.10.03", "title": "Разпитали шефовете на \"Трейс\" и лабораторията за катастрофата край Своге"}
{"url": "https://news.bg/int-politics/sasht-obvinyavat-kitay-v-podrivane-na-voennopromishleniya-im-komleks.html", "text": "Китай използва монопола върху определени природни ресурси за \"подкопаване на военнопромишлените бази на САЩ\". Това показва проучване, проведено от Пентагона по поръчение на президента Доналд Тръмп, съобщава сп. Foreign Policy, позовавайки се на източници в администрацията на президента.\"Китай съзнателно организира своя износ на ресурси и търговската си политика в преработващата промишленост, за да подкопае лидерството на Америка в критично важни отрасли\", заключава изданието.Като пример се привежда положението с амониевия перхлорат - ключово съединение за горивото на стратегически и междуконтинентални балистични ракети. Например Китай, който контролира по-голямата част от световното предлагане на това вещество, го продава на \"изкуствено ниски цени\", като по този начин подкопава позициите на американските доставчици, поради което те са принудени да напуснат бизнеса.Очаква се документът да бъде публикуван в скоро време.Отношенията между САЩ и Китай се влошиха рязко през пролетта, когато двете страни започнаха търговска война. В началото на април Вашингтон въведе търговски мита, а Китай им отговори реципрочно, въпреки споразуменията, постигнати през май. Недоволството на САЩ е причинено от търговския дисбаланс между двете страни, който според американските власти възлиза на 500 млрд. долара в полза на Китай.", "date": "2018.10.03", "title": "САЩ обвиняват Китай в подриване на военнопромишления им комлекс"}
{"url": "https://news.bg/crime/taksimetrov-shofyor-i-politsai-spasiha-baba-ot-telefonna-izmama.html", "text": "Таксиметров шофьор и полицаи спряха телефонна измама. Вчера, в 12 и 30 часа, шофьорит обяснил на полицаи, че минути преди това е оставил на автогарата жена, за която смята, че е жертва на измама, тъй като носела много пари и говорела постоянно по телефона.Двама полицаи намират жената и я водят в районното управление. При разговора става ясно, че около 10 сутринта 72-годишната чирпанлийка е заплашена по телефона от непознати, ако не даде всичките си средства.Престъпниците я инструктират да пътува до Димитровград с уговорените 12 000 паунда и златни накити и да чака на автогарата телефонно обаждане за мястото, където да ги остави.По случая е образувана преписка, по която разследването продължава.", "date": "2018.10.03", "title": "Таксиметров шофьор и полицаи спасиха баба от телефонна измама"}
{"url": "https://news.bg/crime/ivan-zahariev-dzhon-terorista-se-otkaza-ot-predsrochno-osvobozhdavane.html", "text": "Иван Захариев, известен с прякора Джон Терориста, е оттеглил молбата си за предсрочно освобождаване от затвора. Това констатира състав на Софийския градски съд (СГС).21-годишният българин с австралийски паспорт Иван Захариев е осъден на 2 години и 6 месеца затвор за подготовка за терористична дейност.Това е първата присъда от български съд за тероризъм.Припомняме, за времето от 4 юли до 19 септември 2016 година Захариев се е обучавал в България в боравене с огнестрелни оръжия. Той е изучавал и автомат \"Калашников\" с цел да участва в терористични действия.На 5 юни 2017 година първоинстанционният Специализиран наказателен съд наложи на Захариев . Впоследствие срокът на наказанието беше намален.Според  целта на Захариев е била извършване на престъпление по член 115 от НК - убийство, и по член 128 от НК - тежка телесна повреда, използвайки придобитите от него знания и умения с огнестрелни оръжия.", "date": "2018.10.03", "title": "Иван Захариев - Джон Терориста се отказа от предсрочно освобождаване"}
{"url": "https://news.bg/crime/zatrudneno-e-dvizhenieto-sofiya-varna-zaradi-katastrofa.html", "text": "Катастрофа затруднява движението по пътя София - Варна след разклона за Лясковец, съобщи БНР. По първоначална информация са се ударили два леки автомобила. Пострадали са двама души, пътували в единия от автомобилите.Движението в района на катастрофата се регулира от \"Пътна полиция\".Произшествието е станало около 08,30 ч.", "date": "2018.10.03", "title": "Затруднено е движението София-Варна заради катастрофа"}
{"url": "https://news.bg/politics/gerb-predstavya-kandidata-si-za-konstitutsionen-sadiya.html", "text": "ГЕРБ тръгнаха да представят по парламентарните групи кандидата си за Конституционния съд Красимир Влахов. Първо той мина през групата на ДПС.Ние сме много доволни от позициите, които чухме, обясни лидерът Мустафа Карадайъ. Въпреки доброто първо впечатление групата щяла да се събере и да обсъди номинацията му.След срещата с групата на ДПС кандидатът на ГЕРБ за конституционен съдия посети и групата на \"Воля\". Красимир Влахов убеди депутатите на \"Воля\" в качествата си. След разговор с Веселин Марешки лидерът на партията обяви: \"С чиста съвест ще подкрепим кандидатурата на Красимир Влахов за представител на парламента в Конституционния съд.\". Нещо повече - Марешки е респектиран от професионалните качества и опит на номинацията на ГЕРБ.", "date": "2018.10.03", "title": "ГЕРБ представя кандидата си за конституционен съдия"}
{"url": "https://news.bg/politics/politicheska-razpra-mezhdu-deputati-ot-bsp-i-gerb-pred-protestirashtite-mayki.html", "text": "Депутатите се срещнаха с разочарованите майки.Съществен разговор обаче не се получи, защото ГЕРБ и БСП си мериха грижите за децата с увреждания. Разбраха се за едно - утре среща в парламента заедно с отговорните министри, от които зависи да се случи реформата, за която настояват протестиращите.Антон Кутев обвини ГЕРБ, че лъжат майките.Светлана Ангелова от ГЕРБ пък го попита какво е направила неговата група за майките на децата с увреждания. Управляващите обещаха предвижданите закони да влязат в зала навреме. Целта на тази среща е да можем да си помогнем по най-бързия начин, каза Ангелова.Властта искала да се доближат максимално исканията на майките и възможностите на държавата. По рационален начин парите трябвало да стигнат до тях.Чакаме закона за хората с увреждания, подчерта герберката. Според Антон Кутев майките искат трите закона да се гледат на куп. Ние сме тук с друга мисия, прекъсна го обаче Ангелова. От ГЕРБ искали да чуят майките, не атаките на столетницата.Вие ги лъжете, не се даде червеният депутат. Не е така, защити се Светлана Ангелова. Да не се бавим с празни спорове, включи се и Даниела Дариткова.Омбудсманът Мая Манолова помоли политическата разправия да спре. Дайте да седнем около една маса и да се разберем, поиска общественият защитник.А майките просто настояха - да не се говори за едни милиони и да не се забелязва за какво отиват. Припомняме, вчера в 13 града в страната се проведоха . Недоволстващите блокираха няколко възлови кръстовища и улици в някои градове.Към момента .По-рано днес в пост в социалната мрежа \"Фейсбук\" лидерът на БСП Корнелия , който вчера заяви, че в новия бюджет ще бъдат отделени .Нинова написа: \"\"", "date": "2018.10.03", "title": "Политическа разпра между депутати от БСП и ГЕРБ пред протестиращите майки"}
{"url": "https://news.bg/politics/dps-ochakva-motivite-na-vota-na-nedoverie.html", "text": "Не сме видели все още мотивите на вота на недоверие. Това коментира лидерът на ДПС Мустафа Карадайъ в Народното събрание за вота на недоверие, който готви БСП.Той поясни, че партията му е опозиция в парламента и това предполага определено поведение.От ДПС все още не са търсени и за консултации по вота, стана ясно от думите на Карадайъ.Припомняме, в събота БСП от обявиха, че готвят вот на недоверие към правителството по темата Здравеопазване. Решението на левицата дойде след като миналата седмица от Министерството на здравеопазването представиха , които се основават на .От \"Воля\" няма да подкрепят вота на недоверие, готвен от БСП, стана ясно от коментара на Веселин Марешки. По думите му не е време да се създава хаос в държавата.", "date": "2018.10.03", "title": "ДПС очаква мотивите на вота на недоверие"}
{"url": "https://news.bg/crime/spetsprokuraturata-obvinyava-prokurorka-opitala-da-prikrie-sapruga-si.html", "text": "Спецпрокуратурата внесе в Специализирания наказателен съд обвинителен акт срещу прокурорка от Окръжна прокуратура - Добрич за две престъпления.Първото е за това, че на 30 юни 2012 г, като длъжностно лице, тя използва служебното си положение, за да спре проверка на съпруга си, спрян от полицаите във видимо нетрезво състояние.Мъжът отказва на полицаите проверка за алкохол, оказва се, че няма и необходимите документи в себе си, легитимира се единствено с международен паспорт. След негово обаждане по телефона на мястото пристига съпругата му. Тя се представя служебно и пита дали може да направи нещо, за да няма последствия за съпруга, носейки и документите му.След повторна покана от полицаите за проверка с дрегер, мъжът става агресивен, хваща единия от полицаите за ръката, удря го с юмрук в гърдите, заплашва го и го обижда. Налага се идването и на втори полицейски екип, след което е задържан с белезници и отведен в Районното управление.В хода на досъдебното производство по случая, по свое желание (макар да не е длъжна да свидетелства за член от семейството) съпругата три пъти дава лъжливи показания като свидетел пред разследващи и съдебни органи в Добрич, Варна и Разград. Започналото в Добрич разследване продължава в Разград заради служебното положение на съпругата.Досъдебното производство срещу прокурорката от Окръжна прокуратура - Добрич е образувано през 2015 г. в Софийска градска прокуратура и приключва с обвинителен акт. Съгласно новите компетенции за разследване на магистрати, делото е изпратено в Специализираната прокуратура. Предстои Специализираният наказателен съд да насрочи разпоредително заседание.", "date": "2018.10.03", "title": "Спецпрокуратурата обвинява прокурорка, опитала да прикрие съпруга си"}
{"url": "https://news.bg/crime/strelbata-v-rakovski-bila-zaradi-dobitak-i-imoti.html", "text": "Поводът за стрелбата в Раковски е бил стар спор за добитък и имоти, пише Нова.Припомняме,  вчера, 2 октомври. Стрелецът е 74-годишен местен жител, съсед на ранения.Младият мъж е настанен в болница. Състоянието му е тежко, той е с опасност за живота.Причината за стрелбата била в кравите на пострадалия. Добитъкът влязъл в нивата на съседа.Стана ясно, че към момента на деянието възрастният мъж е бил употребил алкохол. Той изстрелял повече от 10 изстрела по съседа си.", "date": "2018.10.03", "title": "Стрелбата в Раковски била заради добитък и имоти"}
{"url": "https://news.bg/politics/ms-dade-20-mln-lv-dopalnitelno-na-darzhaven-fond-zemedelie.html", "text": "Министрите от от третия кабинет \"Борисов\" одобриха допълнителни разходи по бюджета на Държавен фонд \"Земеделие\" за 2018 г. Общият размер на допълнителните разходи е до 20 750 000 лв., съобщиха от МС.Средствата са необходими за извършване на плащания за финансиране на разходи за ДДС на общини по одобрени за подпомагане проекти по ПРСР и Програмата за морско дело и рибарство.Министрите одобриха условията за отпускане на временни безлихвени заеми от централния бюджет по бюджетите на общините, съобщиха от МС.Условията са за финансиране на разходи за междинни и окончателни плащания по одобрени проекти по Програмата за развитие на селските райони (ПРСР) за периода 2014 - 2020 г. и тяхното възстановяване.Според информацията на МС, общините бенефициенти по програмата за развитие на селските райони са с малък бюджет и приходи. Те са силно затруднени да осигуряват собствени средства за междинните и окончателни плащания към изпълнителите по съответния проект. Парите трябва да бъдат осигурени преди подаването и одобряването на заявките за плащане от фонд \"Земеделие\".Временните безлихвени заеми от централния бюджет ще се отпускат на общини с одобрени проекти по оперативната програма (ПРСР), които са сключили договор с Държавен фонд \"Земеделие\" (ДФЗ) за предоставяне на безвъзмездна финансова помощ.Едно от условията е общините да нямат и задължения към ДФЗ. Изключение се прави, ако е допуснато разсрочване, отсрочване или обезпечение на задълженията.Общините ще могат да получават безлихвен кредит в размер, който ще се предоставя на общината за извършване на междинни плащания и е до разликата между общия размер на одобрените за финансово подпомагане разходи, включени в заявките за плащане, и платеното по проекта авансово плащане от Държавен фонд \"Земеделие\".", "date": "2018.10.03", "title": "МС даде 20 млн. лв допълнително на Държавен фонд \"Земеделие\""}
{"url": "https://news.bg/int-politics/izrael-nyama-da-spre-operatsiite-v-siriya-vapreki-razpolaganeto-na-s-300.html", "text": "Военният министър на Израел Авигдор Либерман обяви, че Тел Авив не бил \"щастлив\" относно доставките на С-300 на Сирия, но не може да се откаже от военните си операции в опустошената от война страна, съобщават израелските медии.По-рано руският военен министър Сергей Шойгу обяви, че Москва е доставила 49 единици от противоракетната система С-300 в Сирия, за да подобри сигурността на руските военнослужещи в страната.\"Не мога да кажа, че сме доволни от разполагането на С-300. Въпреки това обаче това е тема, в която нямаме изход. Няма начин да не вземаме решения\", коментира Либерман.Израелският военен министър освен това е изтъкнал, че е важно Русия и Израел да възстановят нормалните отношения, въпреки техните разногласия относно свалянето на руския разузнавателен самолет Ил-20.\"Смятам, че най-важното нещо за нас днес е... да възстановим работните отношения към нормалното. Днес това е най-важната задача - да се върнем към нормална работа, координация, да използваме по-активно \"горещата линия\", за да предотвратяваме конфликтни ситуации. Трябва да работим\", посочи още израелският военен министър.Либерман още веднъж е потвърдил, че Израел обвинява Сирия за катастрофата на Ил-20, като по този начин отхвърля версията на Москва, че израелски изтребители Ф-16 са използвали руския самолет като щит срещу сирийската противовъздушна отбрана.\"Повтарям, цялата отговорност носи армията на Асад... През изминалите две години Израел извърши повече от 200 удара срещу ирански съоръжения и позиции на \"Хизбула\" в Сирия. 200 пъти, а нито един руски войник не получи нито една драскотина. Изведнъж тук се подозира, че има такава \"организация\". Това е нелогично. Освен това трябва да разберете, че скоростта на Ф-16 е два и половина пъти по-висока от скоростта на Ил-20... и в момента, когато сирийската противовъздушна отбрана откри огън, израелските самолети вече бяха в нашето въздушно пространство\", увери Либерман.Той разясни, че руската страна не е приела \"факта, който им предоставихме\" и настоява на своята версия.\"Ние сме ангажирани в много цивилизован и адекватен диалог, въпреки сериозността на ситуацията, въпреки трагичния инцидент. Искам да подчертая, че в изявлението на президента на Русия това беше точно начина, по който беше определен - верига от трагични събития, следователно е необходимо да се третира и разбира по този начин, че както за Израел, така и за Русия това е много по-препоръчително... да имаме положителен диалог, да работим заедно, вместо да се занимаваме с публични конфликти\", добави израелският военен министър.", "date": "2018.10.03", "title": "Израел няма да спре операциите в Сирия въпреки разполагането на С-300"}
{"url": "https://news.bg/economics/ikonomisti-iskat-otmyana-na-globata-uspeshen-biznes.html", "text": "Корпоративният данък да отпадне и да остане само сегашният данък дивидент предлага Експертен клуб за икономика и политика (ЕКИП).На пресконференция от ЕКИП изложиха аргументите си за промяната - те са свързани основно с неефективността, несправедливостта и вредата за икономиката на корпоративното данъчно облагане. По Закона за корпоративното подоходно облагане ставката е 10%.Ефект от една такава реформа ще бъде повишаване на склонността фирмите да инвестират повече и да увеличат ресурсите си, посочва Стефан Стоянов, автор на изследването. С премахване на корпоративния данък ще се повиши икономическата активност и покупателната способност на населението.Стоянов обясни, че компаниите не понасят данъчната тежест, а я прехвърлят към клиентите чрез завишаване на цените или намаляване на заплатите на служителите.\"Много от компаниите, опериращи в сивия сектор, го правят заради данъчната тежест. Малкият бизнес няма възможност за прехвърляне на тази данъчна тежест, както и не може да си позволи толкова добри счетоводители, които да избегнат легално данъка. Реално голяма част от данъчните плащания идват от малкия бизнес\", обясни още СтояновКорпоративният данък е несправедлив, защото води до двойно данъчно облагане - едни и същи пари се облагат веднъж като печалба на фирмата и вторият път като дивиденти, когато се разпределят към собствениците\", заяви Стоянов. Според него, корпоративният данък е проектиран така, че да наказва успешните бизнеси, тъй като реално данъкът се поема от фирми, генериращи печалба.Едва 5% държавни приходи годишно постъпват от този данък. Стоянов отбеляза, че компаниите имат стимул да избягват плащането на корпоративния данък и основата, върху която се начислява данъкът, е много лесно манипулируем показател. От ЕКИП посочиха, че най-честите легални практики за избягване на данъка са чрез прехвърляне на данъчни загуби, инвестиции в райони с голяма безработица, наемане на безработни хора, дарения и чрез разликите между националните законодателства.Нелегалните начини включват отчитане на нереални разходи, за да се намали печалбата на компанията. \"Икономистите са достигнали до извода, че има два начина за повишаване на събираемостта на данъците. Единият от тях е намаляване на данъчните ставки, а другият е увеличаване на институционалния натиск върху компаниите да не укриват данък\", уточни Стоянов. Той подчерта, че и двата модела са приложени в България, където данъчната ставка от 10% е сравнително ниска и би следвало да води до високи данъчни постъпления.От проведеното изследване Стоянов извежда като извод, че при повишена покупателна способност и нови инвестиции ще се създаде предпоставка за потребление, което ще доведе до приходи от други данъци - най-много от ДДС.Стефан Стоянов даде пример с реформата в Естония, която през 2000 г. е първата държава в Европа, въвела модела с 0% ставка върху неразпределената печалба и отчита добър икономически ръст и повече чуждестранни инвестиции. От ЕКИП посочват, че развитието на данъчната система води до бързите темпове на икономически растеж в Ирландия, отчетения спад на безработицата и ръста от 7% на БВП.България е 12-та по икономически ръст след Унгария и Литва, отбелязват от организацията.", "date": "2018.10.03", "title": "Икономисти искат отмяна на глобата \"успешен бизнес\""}
{"url": "https://news.bg/crime/9-pritesnitelni-krancheta-otkrili-mitnicharite-vav-vinzavoda-v-pomorie.html", "text": "Във винзавода в Поморие са намерени девет малки крана, при които е възможно да бъде изведен готов алкохолен продукт, без да има монтирани измервателни устройства, които да предават данни в Агенция \"Митници\" за количеството алкохолен продукт, който се произвежда.Крановете са поставени без одобрението на митническите органи и в технологичните схеми на Агенция \"Митници\". Те не съществуват в технологичната схема, която е представена от лицето по време на проверката също не са отразени в наличието на крановете.Запечатани са само дестилационните съоръжения, не е спирана работата на данъчните лица, заяви заместник-директорът на агенция \"Митници\" Юлиан Мирков.Открити са пластмасови разфасовки от пет литра с ракия и мастика, които са годни за употреба.\"Петлитровите разфасовки не са типични за пазара\", уточни Мирков. При експеримент в завода данъчните са напълнили петлитров пластмасов съд за 45 секунди. Другият склад, в който е открито административно нарушение е в село Славянци, община Сунгурларе.\"През измервателния уред е било направено проточване, който визуализира движение на акцизен продукт, но не натрупва информация, която да сигнализира Агенция \"Митници\", обясни Мирков.На брифинга Мирков обясни, че от началото на седмица до днес се проверяват шест лица, които имат данъчни складове на територията на цялата страна.Проверките се извършват по множество критерии.\"Те са насочени както към производствения процес, така и към необходимите изисквания, които нормативната наредба налага\", подчерта Мирков.В рамките на два месеца ще бъдат проверени всички данъчно-задължени лица на територията на цялата страна, които се занимават с производство с алкохол и алкохолни напитки. Той отбеляза, че Агенция \"Митници\" прилага един и същи подход за проверка на винзаводите и няма различен аршин, с който да се мерят нарушенията.При другите четири лица има констатирани малки нарушения, заради които ще бъдат съставени актове за административни нарушения. Те са от Търговище, Долна Баня, Свиленград и в Ловеч.\"Към момента бихме могли да говорим за административни нарушения, а не за престъпления\", даде да се разбере шефът на митниците.Ако нарушенията във въпросните складове ги е имало при предишните проверки, е щяло да бъдат забелязани и отстранени, увери Мирков.Мирков посочи, че не трябва при всяка една проверка да се затварят данъчни складове. ", "date": "2018.10.03", "title": "9 притеснителни кранчета открили митничарите във винзавода в Поморие"}
{"url": "https://news.bg/world/ek-obezpokoena-che-rumaniya-mozhe-da-se-prevarne-v-potentsialno-domino-sled-polsha-i-ungariya.html", "text": "Румъния изглежда отстъпва в прокарването на реформи в съдебната система, предупреди Европейската комисия, която подчерта опасенията, че балканската държава може да се превърне в потенциално домино след Унгария и Полша, информира \"Ройтерс\".Европейският съюз, Държавният департамент и румънски магистрати остро разкритикуваха планове на управляващата Социалдемократическа партия в Румъния за прокарване на законодателство, което потенциално декриминализира някои обвинения в корупция по високите етажи на властта. Предложенията за законодателни промени предизвикаха и големи улични протести.Това е притеснително развитие, подчерта заместник-председателят на Европейската комисия Франс Тимерманс.\"\", каза Тимерманс пред Европейския парламент по време на дебат за балканската държава.\"Призовавам румънските власти да проведат пълно и безпристрастно разследване на този въпрос\", изтъкна той.Реформирането на съдебните закони и наказателния съд са свързани и трябва да се избегне негативно влияние върху независимостта на съдебната система, както и да се запази ефективността в борбата с корупцията, подчерта Тимерманс.Румънският премиер Виорика Дънчила отхвърли критиката.Не блокирайте достъпа на Румъния до неща, които са разрешени в други страни членки на ЕС и не се позволяват в Румъния, подчерта тя пред европарламента.Искаме да бъдем партньор, но искаме да бъдем равноправен партньор. Никой не може да отклони Румъния от европейския път, увери Дънчила.Дясноцентристката Европейска народна партия, най-голямата в Европейския парламент, се присъедини към критиката на Брюксел.\"Румънците се бориха срещу комунизма за своята свобода. Те събориха тиранията и изградиха демокрация. Такива смели и велики усилия не трябва да бъдат подкопавани\", призова Естебан Понс, заместник-председател на партията.ЕС предприе наказателни мерки срещу Унгария и Полша за нарушаване на върховенството на закона, които могат да доведат до отнемане правото им на глас в Съвета на ЕС или налагане на санкции.", "date": "2018.10.03", "title": "ЕК обезпокоена, че Румъния може да се превърне в потенциално домино след Полша и Унгария"}
{"url": "https://news.bg/regions/i-zam-kmetat-barbalov-ima-zabelezhki-kam-remonta-na-ul-graf-ignatiev.html", "text": "И зам.-кметът Дончо Барбалов има забележки към ремонта на ул. \"Граф Игнатиев\", но за да има реална преценка, трябва да се изчака той да приключи.\"Наистина, нека да свършат работа фирмите, строителите, да видим ще има ли санкция, няма ли да има и тогава да съдим. За всеки строителен обект е така. Дори вкъщи, когато човек прави ремонт, докато не приключи ремонтната дейност, нещата изглеждат доста грозно. Всички се надяваме накрая да бъде добър резултатът\", коментира той пред БНР.Барбалов смята, че има подобрение в работата по столичната инфраструктура в последните години. Налаганите глоби отиват като приход в бюджета на общината и след това, с решение на Общински съвет, се разходват и за други дейности. Зам.-кметът иска увеличение на гаранционните срокове при големи инфраструктурни обекти, подкрепя и въвеждането на по-високи данъци за притежатели на стари автомобили заради вредните газове.\"Ще дадем възможност, когато тази законова промяна бъде факт, всеки да може да проверява и да види какъв би бил новия данък на неговото превозно средство, а не да научи, когато се яви на касата за заплащане. Търсим и такава услуга да предоставим на гражданите\", добави той.Работна група анализира варианти, за да може от 2020 да има нов модел за събиране на такса \"смет\", за 2019 година размерът ще се запази. Във връзка с данъка върху основно жилище и отстъпката от 50%, когато собственикът му има и второ, зам.-кметът обясни, че \"ако някой има 5-6 жилищата, очевидно е заможен човек и не би било редно да ползва преференции за основно жилище за всички тези жилища. В София ние сме въвели контрол от няколко години, където имаше хора, които злоупотребяват с това - имаха по 5-10 основни жилища на територията на общината. Наистина мисля, че е справедливо на територията на страната също да се подходи по този начин\".\"В зоната на ул. \"Граф Игнатиев\" се прави първият от 35 години основен ремонт, включващ цялостна подмяна на подземната инфраструктура, настилки, осветление, градско обзавеждане, релсов път и контактно-кабелна мрежа. В момента улицата, както и площадите \"Гарибалди\" и \"Славейков\", са строителни площадки, на които се работи и не е завършен цялостно нито един участък\", коментират в своя позиция групата на ГЕРБ в СОС, цитирани от .Според групата, Иван Велков, член на Група 5 и общински съветник от ПП \"Зелените\", е участвал в комисията, избрала \"Джи Пи Груп\" и знае, че в договора е заложена глоба от 1,2 млн. лв. за некачествено изпълнение. За неспазване на срока има и санкция от 240 хил. лв. на ден, като гаранцията, задържана по сметка на общината е 600 хил. лв.Те допълват, че ситуацията напомня приказката за \"Нероден Петко\", като се \"роди Петко и да видим кой си е свършил работата, и кой не е\"\"Групата на ГЕРБ винаги е настоявала за максимална публичност и контрол при изпълнението на обектите. Изискваме фирмата изпълнител и фирмата, изпълняваща строителен надзор на обекта, да предоставят информация за всички извършени до момента строително-монтажни дейности, както и всяка седмица да правят публичен отчет по изпълнението и контрола на обекта\", допълват от групата на ГЕРБ.", "date": "2018.10.03", "title": "И зам.-кметът Барбалов има забележки към ремонта на ул. \"Граф Игнатиев\""}
{"url": "https://news.bg/world/reshenieto-na-sada-za-iran-nyama-nikakva-stoynost-reagira-vashington.html", "text": "Вашингтон отхвърли решението на Международния съд към ООН за отмяна на някои санкции срещу Иран, определяйки го като \"без никаква стойност\", информира АФП. Техеран приветства съдебното решение, отбелязвайки, че американските санкции срещу Ислямската република са \"незаконни и жестоки\". През юли Иран внесе съдебен иск срещу САЩ, че нарушава Договора за приятелство от 1955 г. чрез налагането на санкции на Техеран след напускането на ядрената сделка.Според Вашингтон съдът \"няма юрисдикция\".\"Това е случай без никаква стойност, тъй като съдът няма юрисдикция\", написа в \"Туитър\" посланикът на САЩ в Холандия.Той подчерта, че базираният в Хага трибунал \"отказа да гарантира широки мерки, поискани от Иран\" и \"това е ограничено решение върху много малък брой сектори\".", "date": "2018.10.03", "title": "Решението на съда за Иран няма никаква стойност, реагира Вашингтон"}
{"url": "https://news.bg/society/stroitelyat-na-graf-ignatiev-zaplashen-ot-nad-1-milion-globa.html", "text": "\"За лошо качество на ремонта на улица \"Граф Игнатиев\" в столицата, фирмата може да получи над 1 милион лева санкции.\"Това посочи кметът Йорданка Фандъкова и допълни, че ремонта не е приключил.По договор обекта трябва да е готов до март, въпреки поетия ангажимент, че ремонта ще приключи предсрочно и ще бъде възстановено движението на трамвая до края на месец октомври.\"Няма да допуснем да бъде приет обект, който е в недобро качество\", категорична е Фандъкова.Кметът подчерта, че ще връщат изпълнителите докато не направят нещата, както трябва и допълни, че за забавянето ще дължат допълнителни санкции.\"Аз искам от господин Крусев да следи и да не допуска някой да не си върши добре работата\", уточни Фандъкова.Припомняме, че гражданите алармираха за като публикуваха снимки във фейсбук на тротоарите и плочките на вече готова част от булеварда.След това от Транспорт София дадоха обяснение на критиките, като заявиха, че ремонтът е нито една от 11-те зони не е приключил. Тогава Фандъкова бе категорична, че с пари на гражданите няма да се плаща за \"калпаво свършена работа\" и се закани за глоби от по 240 хиляди лева на ден за забавяне.От \"Спаси София\" също сигнализираха, че ремонтът се бави с повече от месец и подчертаха, че има дупки вместо фуги, хлътвания и пропадания въпреки бетонната основа, бетонни буци около трамвайните стълбове.Ремонтът на столичната \"Граф Игнатиев\" се , която направи неуспешния ремонт пред НДК, където след няколко месеца част от плочките се надигнаха.Стойността на проекта за ремонт на \"Графа\" е над 24 млн. лв. и трябва да приключи до края на годината. От фирмата вече обявиха, че са се появили \"непланирани\" трудности.", "date": "2018.10.03", "title": "Строителят на „Граф Игнатиев“ заплашен от над 1 милион глоба "}
{"url": "https://news.bg/crime/apelativnata-spetsprokuratura-ostana-bez-nov-shef.html", "text": "Членовете на прокурорската колегия на ВСС не избраха нов председател на Апелативната специализирана прокуратура.Единият кандидат за шеф на Специализираната апелативна прокуратура - Емилия Русинова се оттегли по лични причини, съобщи БНР. Решението й бе представено по време на днешното заседание на прокурорската колегия на Висшия съдебен съвет (ВСС), на което трябваше да бъде избран председател на Апелативната спецпрокуратура.Русинова е посочила лични причини за отказа си да се оттегли от надпреварата. В момента тя оглавява Софийската градска прокуратура. Преди началото на заседанието на Прокурорската колегия на Висшия съдебен съвет главният прокурор Сотир Цацаров лаконично съобщи за решението на Русинова.Цацаров уведоми другия участник в надпреварата - следователят Бойко Атанасов, че Русинова се е отказала от надпреварата. Атанасов е известен с критиките си към ръководството на държавното обвинение и лично към главния прокурор. За да бъде избран за шеф на апелативната спецпрокуратурата, той трябва да получи подкрепата на поне шест от членовете на Прокурорската колегия.От цялата прокурорска колегия нито един не е подкрепил кандидатурата на Бойко Атанасов, който е следовател в Столичния следствен отдел. Отхвърлянето е било 10 на нула гласа.Припомняме,  на прокуратурата и най-вече на главния прокурор Сотир Цацаров.На открито заседание на Етичната комисия на ВСС от 7 март 2016 г. . 20-те колеги на Атанасов, присъствали на заседанието , в което обвиниха Атанасов в лъжи.Пред членовете на Етичната комисия Атанасов обвини главния прокурор Сотир Цацаров, че системно . Той не създавал възможност на прокурорите и следователите да събират качествени доказателства, заяви още тогава Атанасов.Атанасов е категоричен, че в Столичното следствие действат незаконни структури. В , министри, депутати, магистрати. Делата се водели срещу неизвестен извършител. Атанасов обяви тогава, че в следствието действа \"шпицкоманда\", която работи само дела срещу политици и бизнесмени.По-късно от Етичната комисия заявиха, че  не могат да се проверят. Срещу Атанасов имаше и дисциплинарно производство, което бе решено от съдебните кадровици в деня, в който одобриха оставката на бившата шефка на Апелативната спецпрокуратура.До избор на нов шеф на Апелативната специализирана прокуратура се стигна след като нейният . Това стана месеци преди края на първия си мандат и в момент, в който специализираните съд и прокуратура вече са единствено компетентни да гледат т.нар. \"корупционни дела\".", "date": "2018.10.03", "title": "Апелативната спецпрокуратура остана без нов шеф"}
