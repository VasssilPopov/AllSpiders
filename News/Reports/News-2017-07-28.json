{"url": "https://news.bg/world/rumaniya-e-otkazala-da-propusne-samolet-s-ruskiya-vitsepremier-dmitriy-rogozin.html", "text": "Румъния е отказала да пропусне самолет с руския вицепремиер Дмитрий Рогозин, съобщават руски медии.Той е летял за Кишинев за среща с президента на Молдова Игор Додон. Това е потвърдено и от руския посланик Фарид Мухаметчин, който очаквал Рогозин на летището в Кишинев.Рогозин обявил готовността си да пристигне в Молдова с мотоциклет. \"На Редовен полет S7-157 по маршрута Москва - Кишинев му беше забранено влизането във въздушното пространство от Румънската служба за управление на въздушното движение под предлог, че на борда се намира \"човек със санкции\", - заяви пред РИА Новости компанията S7.Рогозин решава да лети до Кишинев с редовен полет, тъй като преди няколко години е имало инцидент с чартърен полет.", "date": "2017.07.28", "title": "Румъния е отказала да пропусне самолет с руския вицепремиер Дмитрий Рогозин"}
{"url": "https://news.bg/society/izmamiha-i-ostaviha-bez-pari-17-balgari-na-gurbet-v-stokholm-i-london.html", "text": "Измамиха 17 българи на гурбет. Сънародниците ни били наети като берачи на малини и боровинки са измамени от некоректни работодатели и оставени без пари в столиците Стокхолм и Лондон. Това информират дипломатически източници.Очаква се сезонните работници от Лондон, които са група от 11 души да пристигнат тази вечер. Като сезонни работници в Шотландия, те получили част от средствата си, с които решават да си закупят автомобили. Опитът да ги регистрират обаче завършил с неуспех поради невъзможност да представят всички необходими документи.Така групата българи, останали блокирани в английската столица без пари и без самолетни билети, с които да се приберат. Те се съгласили да бъде задействана процедура по доброволна депортация след намесата на дипломатите ни в Лондон. В резултат на процедурата, обаче ще им бъде наложена забрана за пребиваване във Великобритания в продължение на една година.Други шестима нашенци, сред които и две непълнолетни момчета, били наети като берачи на боровинки в Швеция. Освен, че не получили обещаното възнаграждение, българите твърдят, че са били принуждавани да просят. Те са останали без пари, подслон и са били принудени да работят в унизителни условия. След намесата на дипломатическите ни представители, които са потърсили за съдействие Международната организация по миграция, те ще бъдат върнати у нас.Припомняме и за други практики, при които и през 2015 година Около 30 нашенци попаднаха в измама за работа в Швеция. Хората заминали като берачи на боровинки. Те обаче били излъгани и изоставени без никакви средства за препитание и завръщане в родината. Сънародниците ни са потърсили съдействие от българското посолство в Стокхолм, съобщават от Инспекцията по труда.На хората била обещана надница от 50 евро на ден. На място обаче вместо 50, те получавали само по 5 евро. През последните дни дори не получавали нищо.", "date": "2017.07.28", "title": "Измамиха и оставиха без пари 17 българи, на гурбет в Стокхолм и Лондон"}
{"url": "https://news.bg/world/edin-chovek-zagina-pri-napadenie-s-nozh-v-hamburg.html", "text": "Един човек е починал, а няколко са ранени при нападение с нож в супермаркет в Хамбург, съобщава БиБиСи. Атаката е станала в северната част на града, в района на Бармбек.Властите в града са обявили, че извършителят вече е задържан. Все още няма информация за мотивите на нападателя.Полицията потвърди, че атакуващият е действал сам и е обезрведен от граждани. Има непотвърдени съобщения, че той е извикал \"Алаху акхбар\", докато напада хора.\"Билд\" посочват обаче, че полицията в Хамбург издирва и втори човек. От вестникът публикуваха снимка на мъж, който също може да е съпричастен към деянието. На снимката се виждало, че човекът е бил с кръв по дрехите и тялото си.По първоначална информация нападателят започнал да нанася удари на пазаруващите в супермаркет, който е част от най-голямата верига супермаркети в Германия. След това той бил спрян от органите на реда.Властите предупреждават хората да стоят настрана от района. Към момента няма и информация дали става въпрос за терористична атака. ", "date": "2017.07.28", "title": "Един човек загина при нападение с нож в Хамбург"}
{"url": "https://news.bg/society/mtsp-i-sotsialnite-partnyori-dogovaryat-minimalnata-zaplata.html", "text": "Министър Бисер Петков проведе среща с национално представителните организации на работодателите и синдикатите, на която беше обсъден предложеният от Министерството на труда и социалната политика (МТСП) проект на споразумение за процедура за договаряне и определяне на размер на минималната работна заплата в страната.В срещата участваха ръководители и експерти на работодателските организации - Асоциацията на индустриалния капитал в България, Българската стопанска камара, Българската търговско-промишлена палата, Конфедерацията на работодателите и индустриалците в България, Съюзът за стопанска инициатива и на организациите на синдикатите - КНСБ и КТ \"Подкрепа\".Социалните партньори изразиха становищата си по предложените от МТСП три сценария за определяне на размера на минималната заплата и изказаха несъгласие с някои от сценариите и/или параметрите и отправиха препоръки за тяхното прецизиране и проиграване с реални данни. Министър Петков пое ангажимент необходимите изчисления да бъдат подготвени от екипа на министерството на труда, въз основа на които преговорите за създаване на механизъм за определяне на размера на минималната заплата да продължат.По време на разговора социалните партньори постигнаха значителна степен на съгласие по предложената процедура за договаряне на размер на минималната работна заплата и изразиха общо мнение, че предложените от МТСП текстове са добра основа за продължаване на преговорите по темата.Според ръководителите на двете синдикални конфедерации обаче, по-нататъшните преговори по механизма и сценариите за определяне за МРЗ би трябвало да продължат след приключване на процеса по договаряне на минималните осигурителни доходи за 2018 година, тъй като бюджетната процедура е в ход и това е приоритетен въпрос за момента.", "date": "2017.07.28", "title": "МТСП и социалните партньори договарят минималната заплата"}
{"url": "https://news.bg/world/teche-sadebnoto-zasedanie-za-vtorata-balgarka-zadarzhana-v-turtsiya.html", "text": "Още няма повдигнати обвинения срещу задържаната българска гражданка в Турция. Най- вероятно тя ще бъде обвинена в пропаганда и ще бъде съдена по бързата процедура. Това информират дипломатически представители.В момента тече съдебното заседание. По неофициална информация турският прокурор се е отказал от обвинението в съпричастност към тероризъм, докато британският гражданин е с постоянна мярка задържан под стража.Осигурена е защита на българската гражданка.Премиерът Борисов и вицепремиерът Захариева следят ситуацията. Най-вероятно става въпрос за престъпление извършено по социалните мрежи, което в Турция е утежняващо вината обстоятелство.Припомняме, че дъщерята на освободената българка остава в ареста. По нейния случай е ясно, че днес изтича 7-дневния срок, в който трябва да стане ясно дали жената ще бъде освободена или срещу нея ще бъде повдигнато обвинение.По време на ареста британецът и българките са били на лятна ваканция в курорта Дидим, който се намира на около 200 километра южно от Измир. Властите в Турция арестували семейството, защото британецът, който е много близък с дъщерята, е бил разследван за връзки със сирийския клон на организацията на кюрдските сили, която е обявена от Турция за терористична организация.Изяснено е още, че дъщерята на освободената българка има и кюрдски корени. Тя е живеела в Холандия и Великобритания, където учила международно право. Пред БНР българката посочи, че баща ѝ е кюрд. Тя не прекъсвала и връзката си с България, защото израснала тук. Тя се запознала с Джоузеф Р. от социалните мрежи.", "date": "2017.07.28", "title": "Тече съдебното заседание за втората българка задържана в Турция"}
{"url": "https://news.bg/regions/problemi-pri-ski-pistite-chalin-valog-2-i-balkaniada-v-pirin.html", "text": "Междуведомствена работна група от представители на Министерството на околната среда и водите, Министерството на туризма, Дирекция \"Национален парк \"Пирин\" и Басейнова дирекция \"Западнобеломорски район\" предписа да бъдат ремонтирани мост и ски писта в Пирин.Концесионерът \"Юлен\" АД трябва да извърши ремонт на мост и да обезопаси ски писти в Пирин.Става въпрос за моста на река Бъндерица, който беше сериозно засегнат от проливните дъждове през есента на миналата година. Предвидено е съществуващата скара от дървени трупи на моста да бъде подменена, както и да бъде повдигната мостовата конструкция чрез надграждане на съществуващите устои и укрепване на речното корито.Предписанието обхваща и обезопасяването на пистите \"Чалин валог-2\" и \"Балканиада\" в ски зоната с център Банско. Обезопасяването на пистите е било препоръчано от Комисията за определяне вида на ски пистите, която е извършила и проверки за тяхната безопасност на 18 май 2016 година.Обезопасяването на \"Чалин валог 2\" предвижда насипване и подравняване на опасен терен. На мястото на пистата имало рязка промяна на наклона, съчетано със силно стеснение и остър завой.Относно пистата \"Балканиада\" е установено, че в два участъка трябва да се извърши подравняване на терени. В единия участък имало оръдие за изкуствен сняг, което след реализацията на дейностите щяло да остане в обхвата на пистата и можело да създаде реални предпоставки за инциденти. В тази връзка е предвидено изместване на шахтата на оръдието от сегашното ѝ местоположение на безопасно място в самия край на трасето на писта \"Балканиада\".Министерството на околната среда и водите ще следи за изпълнението на дейностите в Националния парк \"Пирин\" и ако те не бъдат извършени в определения срок до началото на зимния сезон, концесионерът \"Юлен\" АД ще бъде санкциониран.", "date": "2017.07.28", "title": "Проблеми при ски пистите \"Чалин валог-2\" и \"Балканиада\" в Пирин"}
{"url": "https://news.bg/crime/zadarzhaha-dvama-kanaldzhii-v-plovdiv.html", "text": "Полицаи в Пловдив заловиха двама мъже, превозвали нелегално преминали през границата чужденци.По случая е установено, че около 4.30 часа сутринта полицейски служители засекли два микробуса с хасковска регистрация. Двата микробуса са били засечени на изхода на село Труд. Те правели непозволена маневра - обратен завой.Това привлякло вниманието на полицаите, които спрели двата буса за проверка. Като спрели превозните средства обаче шофьорите слезли и започнали да бягат в различни посоки.Единият от бегълците е бил заловен и отведен в районното управление в Пловдив, а другият е бил обявен за общодържавно издирване и часове по-късно задържан в Свиленград. Двамата задържани са съответно на 59 и 24-годишна възраст.В хода на проверката на микробусите полицаите установили, че в тях пътуват общо 47 чужденци, които нямали документи за самоличност. Те се представили за иракски граждани.По случая е образувано досъдебно производство. Срещу 59-годишния мъж вече има повдигнато обвинение за подпомагане на чужденци незаконно да преминат през страната. Мъжете са задръжани за срок до 72 часа. Предстои в съда да бъде внесено искане за вземането им на мярка за неотклонение \"задържане под стража\".", "date": "2017.07.28", "title": "Задържаха двама каналджии в Пловдив"}
{"url": "https://news.bg/world/mvnr-nyama-informatsiya-za-postradali-balgari-v-hamburg.html", "text": "Към момента няма данни за пострадали български граждани при нападение с нож в супермаркет в Хамбург.По информация на посолството ни в Берлин, към 19 ч българско време, няма данни за пострадали български граждани при нападение с нож в супермаркет в Хамбург, което се е случило днес следобед.Днес, около 15.10 ч местно време в район Барнбек на град Хамбург въоръжен с нож мъж е нападнал посетители в супермаркет, при което е загинал един и са ранени четирима души. Нападателят е задържан.Българската мисия в Берлин е в постоянен контакт с местните власти и следи развитието на ситуацията.Български граждани, които желаят да получат актуална информация или да подадат сигнал за техни близки, могат да го направят на телефоните на посолството на България в Берлин:Тел.: 0049 30 201 0922Дежурен телефон при спешни случаи: 0049 176 122 99 190", "date": "2017.07.28", "title": "МВнР няма информация за пострадали българи в Хамбург"}
{"url": "https://news.bg/world/osvobodiha-i-vtorata-balgarka-zadarzhana-v-turtsiya.html", "text": "И втората задържана българска гражданка в Турция е освободена, съобщава МВнР.По информация на оперативния щаб под ръководството на посланик Надежда Нейнски, задържаната в Турция българска гражданка Мира Я. А. е освободена от ареста с мярка за неотклонение подписка два пъти седмично до насрочване на дело. Наложена й е забрана да напуска страната. Тя е обвинена в \"пропаганда на терористични организации\".Съгласно чл. 7 от Закона за борба с тероризма (№ 3713/12.04.1991) на Република Турция за пропаганда на терористични организации\" се предвижда наказание \"лишаване от свобода\" в размер от 1 до 5 години. Като утежняващо вината обстоятелство се посочва извършване на деянието чрез електронни или печатни медии.В Генералното консулство на България в Истанбул, както и в посолството ни в Анкара продължават работа оперативните щабове под ръководството на посланик Надежда Нейнски. Двете ни мисии са в непрекъснат контакт с местните власти, както и с родителите на задържаната българска гражданка. Дипломатите ни оказват необходимото съдействие.Припомняме, по време на ареста британецът и българките са били на лятна ваканция в курорта Дидим, който се намира на около 200 километра южно от Измир. Властите в Турция арестували семейството, защото британецът, който е много близък с дъщерята, е бил разследван за връзки със сирийския клон на организацията на кюрдските сили, която е обявена от Турция за терористична организация.Изяснено е още, че дъщерята на освободената по-рано българка има и кюрдски корени. Тя е живеела в Холандия и Великобритания, където учила международно право. Пред БНР българката посочи, че баща ѝ е кюрд. Тя не прекъсвала и връзката си с България, защото израснала тук. Тя се запознала с Джоузеф Р. от социалните мрежи.Относно британеца е ясно, че той се е сражавал в Африка и Афганистан. Той решил да стане доброволец и отишъл в Сирия, защото видял, че правителството във Великобритания бездейства относно случващото се в страната.", "date": "2017.07.28", "title": "Освободиха и втората българка, задържана в Турция"}
{"url": "https://news.bg/world/piyan-shofyor-se-vryaza-v-talpa-v-helzinki.html", "text": "Човек, който изглежда пиян, се е врязал с автомобила си в тълпа в центъра на финландската столица Хелзинки, съобщава Ройтерс.Загинал е един човек, а няколко други са ранени, съобщава местната полиция.Съобщават, че шофьора е задържан и е мъж на около 50 години.Четирима души са отведени в болница с различни наранявания, допълва полицията.", "date": "2017.07.28", "title": "Пиян шофьор се вряза в тълпа в Хелзинки"}
{"url": "https://news.bg/politics/za-glavchev-vakantsiyata-na-parlamenta-zapochva-sas-stabilna-vlast.html", "text": "Властта е стабилна, защото е стабилна и България, смята председателят на 44-тото Народно събрание Димитър Главчев.\"В началото 44-тото НС работи толкова, колкото и предишните парламенти. В началото има един период, в който се конституират комисиите. Докато няма конституирани комисии, няма как да минават законопроекти. Всички законопроекти, които са постъпили в председателския кабинет са били разпределени още същия ден. След като бяха конституирани комисиите на 10-ти май, те също имат един период, в който трябва да направят своите вътрешни правила на действия\", коментира той в предаването \"Панорама\" по БНТ.Във връзка със скандала \"Суджукгейт\", Главчев заяви, че всеки би трябвало сам да понесе своята отговорност. Което е и направил Живко Мартинов и си е подал оставката. \"Надявам се всеки с подобно поведение в различни парламентарно представени групи, който си позволи нещо подобно да получава същото. Но това е предмет на политическото ръководство\", допълни Главчев.В разговора от Казанлък се включи и Корнелия Нинова, която коментира, че не може държавата да е сигурна, когато има тези проблеми с НДК, бият се лекари, журналисти, нотариуси и се убиват бизнесмени. Според нея се връщаме към \"мутренските\" времена. Нинова пита какво ли си мислят гражданите и за какво се сещат когато се каже председателство на ЕС, кохезия и конкурентоспобност или скандали и НДК.Лидерът на БСП допълни, че \"НДК не е периферен въпрос, а това е въпросът за корупцията. Стабилността и сигурността, които обеща ГЕРБ, ги няма\".\"Тези 3 месеца, които минаха показват, че сме много различни в политиките, които искаме да провеждаме. И смятам, че правилно отхвърлихме всякакви очаквания и предложения за общо управление с ГЕРБ\", коментира тя и допълни, че има въпроси по които ще има национално съгласие.Допълни че оценка среден три от социологическо изследване не е добра оценка на гражданите. Интересно ѝ е какви биха били оценките на външни агенции.Лидерът на Движението за права и свободи Мустафа Карадайъ определи включването в управляващата коалиция на Обединените патриоти, като отстъпление от ценностите на ГЕРБ, заложени в самата абревиатура на партията - Граждани за европейско развитие на България. Допълни, че липсва управленска програма и посока.На въпрос дали е доволен от новоназначения посланик на Турция в България, Карадайъ изтъкна необходимостта от добри отношения както с Турция, така и с останалите ни съседи, включително със \"съседите по море\", сред които е и Русия.По въпроса с разследването около КТБ, Карадайъ отказва да коментира отношенията между Делян Пеевски и Цветан Василев", "date": "2017.07.28", "title": "За Главчев ваканцията на парламента започва със стабилна власт"}
{"url": "https://news.bg/crime/naprezhenie-v-tsentralniya-sofiyski-zatvor.html", "text": " Във връзка с възникнала физическа саморазправа между лишени от свобода в Централния софийски затвор Главна дирекция \"Изпълнение на наказанията\" (ГДИН) съобщава, че ситуацията е овладяна своевременно.Участниците във физическата саморазправа веднага са предадени на дежурен прокурор. Ситуацията в Софийския затвор е спокойна. Дежурният униформен състав ще бъде увеличен за почивните дни. Конфликтът между лишените от свобода е възникнал по време на техен престой на открито. На трима лишени от свобода е била оказана медицинска помощ.Според затворниците цитирани от Нова Телевизия, масовият бой възникнал между приближените на Красимир Димитрашков, който е осъден за убийство в наркокомуната в Белмекен и затворници, близки на Върбан Борисов - Боксьора, осъден за грабежи.По първоначална информация спорът е възникнал като отмъщение заради вчерашен конфликт, при който мъж е бил пребит. Мъжът отказал да разпространява наркотици в затворническото общежитие.Според сигнала няколко затворници са пострадали и са били настанени в болницата на затвора. Според затворниците, в побоя са участвали десетки лишени от свобода.", "date": "2017.07.28", "title": "Напрежение в Централния софийски затвор"}
{"url": "https://news.bg/society/manolova-poluchava-s-200-poveche-zhalbi-za-2-godini.html", "text": "Две години след избора на Мая Манолова за омбудсман от Народното събрание на 28 юли 2015 г. до днес, са подадени 19 994 жалби.Най-чести са оплакванията на граждани срещу топлофикационни дружества и особено срещу \"Топлофикация София\" ЕАД, мобилните оператори, електро услуги, ВиК, банки, арбитражи, ЧСИ и др. - 6 939.Особено впечатление прави сериозният ръст при жалбите срещу ЧСИ. От началото на годината досега техният брой е 825, като за същия период през 2016 г. те са 354.На второ място са хората, потърсили помощ и съдействие от омбудсмана във връзка с нарушени социални права - 2 826. Ръстът на жалбите, свързани с трудови възнаграждения и обезщетения за първите седем месеца на 2016 г. са 191 бр., а същия период за 2017 г. са 386 бр., което е увеличение с 202 %.Огромният ръст на жалбите срещу ЧСИ, както и срещу нарушени социални права, е красноречив показател за необходимостта от окончателното приемане на пакета от законодателни мерки срещу ограничаване правомощията на частните съдебни изпълнители, както и на \"модерното робство\", смята Манолова.И двата законопроекта минаха на първо четене, като народните представители декларираха, че още през септември промените ще бъдат финализирани.На трето място са оплакванията свързани с право на собственост - 2 160 за периода от избора на Мая Манолова до днес.Останалите жалби се разпределят между \"право на здравеопазване\", \"права на децата\", \"право на хората с увреждане\", \"право на образование\", \"право на чиста околна среда\" и др.Сред постиженията на омбудсмана е и победата над арбитражите и изваждането на потребителските спорове от обсега им.Освен това, след направените промени в ГПК, предложени от Мая Манолова, вече е факт и намаляването шест пъти на юрисконсултските възнаграждения.", "date": "2017.07.28", "title": "Манолова получава с 200% повече жалби за 2 години"}
{"url": "https://news.bg/world/20-raneni-pri-eksploziya-v-restorant-v-albanski-kurorten-grad.html", "text": "Повече от 20 души са пострадали при взрив на газова инсталация в ресторант в град Велипое, в северозападните части на Албания.Експлозията е възникнала в ресторант, намиращ се на приземен етаж в сграда, която е туристическа атракция в крайбрежната зона на града.Към момента на взрива повечето туристи са почивали в стаите си, предаде РИА Новости.Пострадалите са с различни наранявания. По първоначална информация има хора със сериозни наранявания.Всички туристи, работници и живеещи в района на експлозията са били евакуирани. В гасенето на пожара са се включили и доброволци. Властите в града работят по установяването на причината за взрива.", "date": "2017.07.28", "title": "20 ранени при експлозия в ресторант в албански курортен град"}
{"url": "https://news.bg/world/turski-sad-osvobodi-sedem-zhurnalisti-dokato-protsesat-im-prodalzhava.html", "text": "Турски съд разпореди седем от 17-те служители от опозиционния вестник Cumhuriyet да бъдат освободени от затвора, докато процесът им продължава, соъбщава БиБиСи.Следващото заседание е предвидено за 11 септември. Журналистите и мениджърите са задържани по обвинения в подпомагане на терористична организация.Редица други остават в ареста. Има заповедите за арест на още двама, които са избягали от страната. Седемте освободени са Муса Карт, Булант Утку, Туран Гунай, Ондър Челик, Кемал Гунгор, Хакан Карасинир и Гурай Оз.Те са освободени под съдебен надзор. Ако бъдат признати за виновни, обвиняемите могат да получат до 43 години затвор.", "date": "2017.07.28", "title": "Турски съд освободи седем журналисти, докато процесът им продължава"}
{"url": "https://news.bg/world/napadatelyat-ot-hamburg-e-26-godishen-i-e-roden-v-obedinenite-arabski-emirstva.html", "text": "50-годишен мъж е убит и шест души са ранени при атака с нож в супермаркет в Хамбург, съобщи германската полиция, цитирана от БиБиСи.Полицията съобщи, че заподозряният е на 26 години и е роден в Обединените арабски емирства. Твърде рано беше да се определи мотив, коментират от полицията.Полицията заяви, че все още потвърждава националността му. Напдателят атакувал клиентите в супермаркета на случаен принцип. Избягал от магазина и е бил преследван от клиенти и хора извън магазина. Гражданите са го повалили на земята, преди да бъде задържан от полицаи.Една 50-годишна жена и четирима мъже на възраст между 19 и 64 години са намушкани, а 35-годишен мъж е ранен, докато е помагал да бъде обезвреден нападателя.Полицията твърди, че оръжието на нападението може да е изглеждало като мачете, но за момента се приема, че е кухненски нож. Един очевидец твърди, че ножът е с дължина 50 см, когато е попитан в немска телевизия колко е голям.Запитан дали това е терористична атака, полицейски служител заявява: \"Ние сме на ранен етап от разследването ... В момента не можем да изключим нищо. Разследваме всички пътища\".Очевидец избягал от атаката в близък магазин, коментира пред германската телевизия NTV, че нападателят изглеждал \"забързан и объркан, а не като накой, който е планирал атака\".", "date": "2017.07.28", "title": "Нападателят от Хамбург е 26-годишен и е роден в Обединените арабски емирства"}
{"url": "https://news.bg/world/sasht-obmislyat-voenna-reaktsiya-sled-poredniya-raketen-opit-na-kndr.html", "text": "Съединените щати обмислят \"варианти за военна реакция\", след като Северна Корея проведе втори тест за междуконтинентална балистична ракета за един месец, съобщава The Telegraf.Пентагонът потвърди, че ракетата, която летя 45 минути, изминала около 1000 паднала на запад от остров Хокайдо, Япония.Премиерът на Япония Шиндзо Абе, свика заседание на националния съвет за сигурност. \"Получих първия доклад, че Северна Корея отново пуска ракета и евентуално е паднала в изключителната икономическа зона\", коментира Абе.Той нарече изстрелването \"сериозна и реална заплаха\", докато Йошихиде Суга, говорител на правителството на Япония, заяви: \"Повтарящите провокативни действия на Северна Корея абсолютно не могат да бъдат приети\".Американски и южнокорейски военни представители обсъждат военните възможности за реакция. Към военноморският генерал Джоузеф Дънфорд се е присъединил и адмирал Хари Харис, командващ американското тихоокеанско командване в разговор с генерал Лий Сън-джин, управляващ южнокорейския съвместен генрален щаб.\"По време на разговора Дънфорд и Харис изразиха своя ангажимент към съюза с Република Корея. Тримата лидери също обсъдиха военните възможности за реакция\", коментира капитан Грег Хикс, говорител на генерал Дънфорд.", "date": "2017.07.28", "title": "САЩ обмислят военна реакция след поредния ракетен опит на КНДР"}
{"url": "https://news.bg/crime/razbiha-prestapna-grupa-falshifitsirashta-dokumenti-v-silistra.html", "text": "Служителите на ТСБОП- Силистра разбиха организирана престъпна група, която е фалшифицирала и изработвала неистински документи.По случая е установено, че на 27 юли, четвъртък, в областния град е проведена специализирана полицейска операция, в хода на която участвали служители на ТСБОП-Силистра и колегите им от Добрич, Русе и Разград.Органите на реда проверили 5 адреса и 2 автомобила в Силистра. Те проверили и двама мъже от Силистра, за които имало данни, че са участвали в група, занимаваща се с фалшифициране на лични документи, свидетелства за управления на МПС и талони за собственост на МПС.При претърсванията полицаите иззели преносими преносими устройства за памет, лаптоп, принтер, гланцирана фото-хартия, и фолио за ламиниране.Намерени са и фотоапарат, осем лични карти и паспорт на български граждани и три свидетелства за управления на МПС.По случая са назначени експертизи. Работа по образуваното досъдебно производство продължава.", "date": "2017.07.28", "title": "Разбиха престъпна група, фалшифицираща документи в Силистра"}
{"url": "https://news.bg/regions/obarnat-tir-zatrudnyava-dvizhenieto-po-patya-sofiya-varna-okolo-targovishte.html", "text": "Днес в 14 и 55 часа в полицията в Търговище е получен сигнал за обърнал се товарен автомобил, пълен с пшеница, на първокласния път София-Варна (път I-4) в местността \"Боаза\". Част от превозвания товар е разсипан в крайпътна канавка.Към момента движението на МПС в участъка на инцидента се извършва само в едната лента за движение. То се регулира от служители на \"Пътна полиция\". От полицията призовават водачите да преминават през този пътен участък с намалена скорост и повишено внимание.В момента се извършва оглед на местопроизшествието. Предстои временно затваряне на този участък от пътя и в двете посоки до изтегляне на обърналия се камион с помощта на специализирана техника.За пътуващите в посока Варна се предлага обходен маршрут: с.Пр. Козма- с. Божурка - с. Цветница - с. Лиляк, а за пътуващите в посока София - с. Лиляк - с. Пайдушко - с. Божурка - с. Пр. Козма.", "date": "2017.07.28", "title": "Обърнат ТИР затруднява движението по пътя София-Варна, около Търговище"}
{"url": "https://news.bg/education/obvinyavat-v-plagiatstvo-rektora-na-tu-varna.html", "text": "Университет, който раздава незаконни дипломи. Преподавател, който пише тройки на изпит срещу празни листове. Учебно заведение, чийто годишен финансов отчет е неверен и който проверяващата го Сметна палата отказва да завери.Това са само три примера за порочни практики във висшето образование в България. Общото между тях е, че станаха публични от началото на 2017-а. Изглежда обаче, че те няма да бъдат последните за годината. Защото ректорът на един университет се готви да защити дисертация, която по всичко личи не е негова.Редакцията на News.bg получи сигнал (виж и ), в който се описва плагиатство на научен труд с цел получаване на научна степен \"Доктор на науките\" от ректора на Техническия университет във Варна проф. д-р инж. Росен Николов Василев.Според информацията, на 28.07.2017 година предстои преподавателят да защити разработката си на тема \"Изследване на методите и средствата за повърхностно обработване на материали за дентални импланти\". Подозрението обаче е, че тя не е авторска.Сигналът, подаден от бившия ректор проф. д-р Овид Фархи, както и от един от деканите проф. дтн Николай Минчев, описва схема, която грубо нарушава Закона за развитие на академичния състав в България. News.bg се свърза с проф. Фархи, който потвърди автентичността му.Според него втора, трета, четвърта и пета глава от дисертацията на настоящия ректор са преписани от друг научен труд - \"Изслеване на ефективността на плазмотрон с вихрова стабилизация на дъгата в процеса на плазмено-прахово напластяване\" с автор Ивайло Йорданов Неделчев.\"В случая не става дума за ползване на резултати и надграждане над тях, а за 100% буквално преписване\", пише в сигнала до министъра.Сравнение на посочената за оригинална дисертация с на проф. Росен Василев, който предхожда всяка защита, показва, че цели пасажи и илюстрации се повтарят, без да е цитиран източник.Съмненията стават още по-основателни, когато се видят кои са научните ръководители на автора Ивайло Неделчев. Единият е именно настоящият ректор, който изглежда е взел труда на собствения си докторант.Другият е проф. Христо Скулев, който според справка в сайта на университета е част от журито за предстоящата защита. Освен това е написал и до журито, в което заявява, че научният труд \"отговаря на всички изисквания на Закона за развитие на академичния състав\".Само че в същия за присъждането на титла \"Доктор на науките\" , че \"дисертационният труд трябва да съдържа научни или научноприложни резултати, които представляват оригинален принос в науката\". Изглежда, че случаят не е такъв. Любопитен факт също е, че ректорът Росен Василев е професор в направление \"Електротехника, електроника и автоматика\", както е видимо от на университета и в което преминава и цялата му научна кариера, но представя дисертация в направление \"Технология на машиностроителните материали\".От Министерство на образованието, които са получатели на сигнала, заявиха пред News.bg, че са изпратили писмо до ТУ Варна с изискване на документите по случая. Вероятно това е и причината защитата, която трябваше да се състои днес, да бъде отложена за 8 септември, както е видимо от на университета.От тук нататък на ход е министерството, което след събиране на информацията по случая може да прецени дали да не я предаде на прокуратурата. А ако се докаже вината на проф. Росен Василев, то той би могъл най-малкото да загуби академичната си длъжност. ", "date": "2017.07.28", "title": "Обвиняват в плагиатство ректора на ТУ - Варна"}
{"url": "https://news.bg/world/severna-koreya-provede-14-ti-raketen-test.html", "text": "Северна Корея изглежда е провела друг тест с ракета, съобщават медиите в Япония и Южна Корея, цитирани от БиБиСи.Ракетата е паднала в японски води, заявява националният телевизионен оператор NHK. В началото на юли Пхенян заяви успешно проведен тест на междуконтинентална балистична ракета (МКБМ).Този тест е най-новият от серията тестове, извършени в разрез със забраната на ООН. Обхватът на последния тест не е известен. Някои експерти смятат, че може да достигне до Аляска.Ако бъде официално потвърден, този тест ще е 14-ия проведен от Северна Корея само през тази година.Говорителят на Пентагона Капитан Джеф Дейвис заяви, че явно е имало изстрелване и се очаква повече информация.Японският главен секретар на кабинета Йошихиде Суга заяви, че ракетата е летяла около 45 минути.Президентът на Южна Корея Мун Че-ин свика спешна среща във връзка със сигурността.", "date": "2017.07.28", "title": "Северна Корея проведe 14-ти ракетен тест"}
{"url": "https://news.bg/politics/darzhavata-dava-prioritet-na-invitro-protsedurite-za-dvoyki-s-reproduktivni-problemi.html", "text": "Приоритет за правителството е да осигури достъп до инвитро процедури за двойките с репродуктивни проблеми. Това стана ясно от отговора на здравния министър Николай Петров по време на парламентарния контрол в отговор на въпрос на Стефан Апостолов и други депутати от ГЕРБ.Затова е направена промяна в постановлението, с която се дава възможност при изчерпване на средствата за асистирана репродукция, министърът да намери пари за процедури за зачеване. По този начин се гарантира пълното финансиране на дейностите, заплащани от Центъра за асистирана репродукция, поясни той.\"Това е един от най-силните ходове на този кабинет\", категоричен е Петров.Няма фиксирана сума, която да се дава за зачеване на двойките с проблеми.Няма лимит за дейностите по асистирана репродукция. Така ще се намали периодът, в който двойките изчакват държавното съдействие. Вече се поемат парите и за четвърти опит. По думите на Петров това ни нарежда сред трите европейски държави с най-развита подкрепа за инвитро.Ще се финансира трансферът на замразени ембриони. Досега се заплащаше само един ембрионален траснфер, припомни здравният министър. Той обеща скъсени срокове за кандидатстване и одобрение.Вече и двойките, които живеят на семейни начала, но нямат сключен брак, ще могат да кандидатстват за средства за инвитро. До три месеца двойките ще получават отговор. . Забранява се доплащането, изтъкна Николай Петров.", "date": "2017.07.28", "title": "Държавата дава приоритет на инвитро процедурите за двойки с репродуктивни проблеми"}
{"url": "https://news.bg/world/yaponiya-nalozhi-sanktsii-na-kndr-i-kitayski-banki.html", "text": "Япония наложи санкции на две китайски банки, включително на банка, обвинена в пране на севернокорейски пари, обяви правителството на азиатската държава, цитирано от АФП.Рестрикциите са наложени на фона на опасенията, че Пхенян подготвя ново ракетно изпитание.Външният министър Фумио Кишида съобщи, че пет компании, включително две китайски организации, както и девет физически лица, са включени в \"черния\" списък на Япония за връзки с КНДР.Той добави, че ще им бъдат замразени активите и ще бъдат обект на други рестрикции.\"\", добави Кишида пред репортери.Призоваваме КНДР да предприеме конкретни действия за разрешаване на казуса, каза още министърът.Всекидневникът Nikkei информира, че сред санкционираните компании са и китайската Банка Дандон, китайска корабна кампания и севернокорейска търговска къща, търгуваща с въглища и други ресурси.Банка Дандон е обвинявана в пране на пари за ядрените и ракетни програми на КНДР.", "date": "2017.07.28", "title": "Япония наложи санкции на КНДР и китайски банки"}
{"url": "https://news.bg/world/sasht-nalozhi-sanktsii-na-iranski-kompanii-sled-izstrelvaneto-na-satelit.html", "text": "Американското министерство на финансите наложи санкции на дъщерни дружества свързани с иранската програма за балистични ракети, съобщава Ройтерс.САЩ определят тази стъпка, като отговор на \"продължаващите провокативни действия\" на Техеран, включително и изстрелването на космически ракети.Службата за контрол върху чуждестранните активи наложи санкции върху шест компании, базирани в Иран, притежавани или контролирани от Shahid Hemmat Industrial Group, съобщиха от американското министерството на финансите в свое изявление.", "date": "2017.07.28", "title": "САЩ наложи санкции на ирански компании след изстрелването на сателит"}
{"url": "https://news.bg/regions/ot-30-avgust-do-11-septemvri-spirat-toplata-voda-v-chasti-na-sofiya.html", "text": "\"Топлофикация София\" ЕАД съобщава на своите клиенти, топлоснабдявани от ТЕЦ \"София Изток\", че се налага промяна в първоначално обявения срок за повторно спиране на централата.Поради забавяне на административните процедури и последващите от това промени в графиците за изпълнение на строително-монтажните работи по реконструкцията на авариралия през зимата магистрален топлопровод, работата на ТЕЦ \"София Изток\" ще бъде спряна в периода от 30 август до 11 септември включително.В посочения период без топла вода ще останат клиентите от следните квартали: ж.к.\"Дружба\" 1 и 2, Промишлен район \"Гара Искър\", ж.к. \"Младост\" 1, 1А, 2, 3, 4, ж.к. \"Дървеница\", кв.\"Мусагеница\", кв. \"Витоша\", ж.к. \"Студентски град\", ж.к. \"Изток\", ж.к. \"Изгрев\", ж.к. \"Дианабад\", ж.к. \"Лозенец\", ж.к. \"Гео Милев\", кв. \"Яворов\", кв. \"Иван Асен\" II, ж.к. \"Подуене център\", кв. \"Редута\", ж.к. \"Слатина\"; кв. \"Цариградски комплекс\", Академия МВР, ВТУ \"Т. Каблешков\"; м. \"Къро\"; кв. \"Полигона\", НРТЦ, ЗИТ, БАН - ХМС, БАН-Враня, резиденции.С оглед минимизиране на неудобствата за потребителите, графикът за спиране на централата е съчетан с профилактиката на газоснабдяващите съоръжения.За времето на ремонтите на клиентите няма да бъдат начислявани сметки за топла вода и това ще бъде отразено в месечните съобщения.", "date": "2017.07.28", "title": "От 30 август до 11 септември спират топлата вода в части на София"}
{"url": "https://news.bg/regions/grazhdani-na-krivodol-iskat-ostavkata-na-kmeta.html", "text": "Граждани от град Криводол, област Враца, излязоха на протест. Недоволстващите жители искат оставката на кмета на града Петър Данчев.Пред сградата на община са се събрали около 100 жители на града, съобщава bTV.Протестиращите смятат, че кметът Данчев управлява града некомпетентно. Според гражданите той е извършвал и злоупотреби в качеството си на кмет. Протестиращите посочили и че са подавали многобройни сигнали до прокуратурата за нередностите в общината, но нямало резултат.", "date": "2017.07.28", "title": "Граждани на Криводол искат оставката на кмета"}
{"url": "https://news.bg/crime/noviyat-shef-na-sofiyskiya-rayonen-sad-vstapi-v-dlazhnost.html", "text": "Александър Ангелов, който беше избран за председател на Софийския районен съд, официално встъпи в длъжност.Ангелов получи поздравления от председателят на Софийския градски съд Калоян Топалов, който му пожела и да бъде принципен и равнопоставен спрямо всички съдии, както и да е готов да носи \"короната, която понякога е от тръни\".Топалов допълни, че е доволен от избора на Ангелов, защото е приключила \"сагата по избор на нов председател\" на Районният съд в София.Встъпилият в длъжност Ангелов изказа благодарност на колегите му. Той благодари и на Висшия съдебен съвет за гласуваното доверие и единодушния избор на кандидатурата му.", "date": "2017.07.28", "title": "Новият шеф на Софийския районен съд встъпи в длъжност"}
{"url": "https://news.bg/society/balgarche-se-rodi-na-borda-na-samolet.html", "text": "На 26 юли на полет на Lufthansa от Богота до Франкфурт 38-годишната българка Десислава роди момче над Атлантическия океан, съобщават от авиокомпанията.Майката и бебето са добре. Часът на раждане на детето е 10:37 кординирано универсално време. Височината на полета по време на раждането над Северния Атлантик била около 11 800 м.Самолетът излита от колумбийската столица Богота на 25 юли в 21:00 местно време с общо 191 пътници и 13 членове на екипажа, а каца със 192 пътници.Докато летяла Десислава изпитала симптоми на преждевременно раждане. Екипажът организирал пространството, премествайки някой пътници и превърнал задната част на самолета във временна родилна зала.Раждането протекло без усложнения и съдействие за него оказали от кабинния екипаж и трима лекари, които са били на борда като пътници.За да предостави на майката и новороденото възможно най-бърза медицинска грижа, капитанът на полета решава да направи междинно кацане в Манчестър. В 13:09 часа местно време самолетът кацнал вече със 192 пътници на борда. След като медицинските екипи поемат майката и бебето, полетът продължава към Франкфурт.\"Досега не съм имал такъв случай в 37-годишната си практика\", споделил Курт Майер, капитан на полета. \"След кацането отидох незабавно при майката и нейното бебе, за да ги поздравя. Освен раждането на моя син, това беше най-вълнуващият момент в живота ми\", казва Майер.Когато бебето се родило, старшата стюардеса съобщила на пътниците по интерком системата и всички бурно аплодирали.Това е 11-то раждане на борда на Lufthansa от 1965 г. Кабинните екипажи на авиокомпанията минават редовно обучения за оказване на първа помощ, включващи първоначални мерки при евентуални раждания на борда. Препоръчително е бременните да обсъждат предстоящите полети със своите лекари. Обичайно бременни с неусложнена бременност могат да летят с до края на 36-та седмица, но от 28-та седмица се препоръчва да носят текущ документ от лекуващ гинеколог.", "date": "2017.07.28", "title": "Българче се роди на борда на самолет"}
{"url": "https://news.bg/regions/katastrofa-ogranichava-dvizhenieto-po-am-struma.html", "text": " Движението при 25-и километър от АМ \"Струма\" в посока Дупница е ограничено поради пътнотранспортно произшествие, съобщи Агенция \"Пътна инфраструктура\".Преминаването се осъществява в активната и аварийна лента на движение, а изпреварващата лента е временно затворена.На мястото са пристигнали служители на \"Пътна полиция\". Призовават се всички водачи в района да шофират с повишено внимание и съобразена скорост.", "date": "2017.07.28", "title": "Катастрофа ограничава движението по АМ \"Струма\""}
{"url": "https://news.bg/regions/razbita-e-narkooranzheriya-v-burgas.html", "text": "В апартамента на двама братя полицаите от Бургас намират 64 саксии конопени растения. При претърсването в дома на 31-годишния И.Б и 34-годишния В.Б. в специално пригодено и оборудвано помещение са намерени растенията, чиято височина била около 2 метра.Бургаските полицаи иззели от жилището 50 кг. Зелена и над 2 кг. Суха тревна маса канабис. В апартамента са намерени рефлекторни лампи, трансформатори, влагоабсорбатор и климатична система.В жилището са задържани двамата братя, както и 32-годишният А.С. от Бургас.Към момента спрямо И.Б. е повдигнато обвинение с парична гаранция в размер на 5 000 лв. Предстои повдигане на обвинения и спрямо втория брат.", "date": "2017.07.28", "title": "Разбита е наркооранжерия в Бургас"}
{"url": "https://news.bg/regions/kola-se-prizemi-po-pokriv-v-reka-bistritsa-kray-blagoevgrad.html", "text": "Автомобил излетя от пътя и се приземи по покрив в река Бистрица, Благоевград.Инцидентът е станал около 5 часа сутринта по пътя за местността \"Бачиново\" и ски-курорта Бодрост. Отсечката е позната с това, че е много опасна. В по-голямата част от пътя и непосредствено до едното платно се намира коритото на река Бистрица. По пътя често се случват произшествия.Установено е, че водачът е загубил контрол върху управлението на автомобила в завой. Колата излязла от пътя, ударила се в дърво и полетяла в пропастта. Колата паднала в реката по покрив.27-годишният водач успял да излезе от автомобила от задната врата. Той е невредим. Шофьорът веднага помоли за помощ преминаващи хора. Водачът е бил тестван за алкохол, но към момента няма информация за това дали е шофирам под въздействието на алкохол.", "date": "2017.07.28", "title": "Кола се приземи по покрив в река Бистрица край Благоевград"}
{"url": "https://news.bg/world/dvama-mladezhi-zadarzhani-po-podozrenie-za-palezh-vav-frantsiya.html", "text": "Официален френски представител обяви, че двама младежи са задържани по подозрение за палеж във връзка с горските пожари, които обхванаха обширни територии в Югоизточна Франция, информира АП.Прокурор Реми Авон в провинция Екс ан Прованс заяви пред агенцията, че две момчета на 16-годишна възраст са спрени в Мартиг в сряда по подозрение за палеж в Каро, където 150 хектара земя е унищожена.Авон добави, че днес те ще се явят пред съдия, за да им бъдат повдигнати обвинения. Те могат да получат до 15 г. затвор.Представителят добави, че 41-годишен мъж е признал, че инцидентно е запалил пожар в Пенье. Пожарът е довел до изгарянето на 72 хектара растителност. Той също ще се яви пред съдия днес следобед.", "date": "2017.07.28", "title": "Двама младежи задържани по подозрение за палеж във Франция"}
{"url": "https://news.bg/bulgaria/udalzhavat-s-20-g-zhivota-na-v-i-vi-ti-blok-na-aets-kozloduy.html", "text": "Министерство на енергетиката планира удължаване на срока на експлоатация на V и VI-ти блок на АЕЦ \"Козлодуй\" с 20 години.Това стана ясно от участието на ресорния министър Теменужка Петкова в последния преди лятната ваканция парламентарен контрол.Министър Петкова уточни, че за V-ти блок на АЕЦ \"Козлодуй\" има проектен ресурс за експлоатация до 2017 г., а VI-ти до 2021 г.\"\", заяви Петкова.По думите й това е основен приоритет в управленската програма на ГЕРБ.\"\", увери министър Петкова.По думите й разработени са програми за подготовка за продължаване срока на експлоатацията им със срок за изпълнение 2014- та - 2017-та година за V-ти блок и 2016-та - 2019-та г. за VI-ти блок.\"\", посочи ресорният министър.За блок VI били предвидени 227 мерки за изпълнение. Дейностите по проекта се извършвали в рамките на планираните срокове и обеми, при спазване на заложения график, увери още Петкова.Очаква се пакетът документи да бъде предаден в срок до 2 октомври 2018 година.", "date": "2017.07.28", "title": "Удължават с 20 г. живота на V и VI-ти блок на АЕЦ \"Козлодуй\""}
{"url": "https://news.bg/world/sasht-dalboko-razocharovani-ot-reshenieto-na-moskva.html", "text": "Посланикът на САЩ в Русия Джон Тефт е дълбоко разочарован от решението на Москва да наложи мерки срещу Вашингтон, се казва в съобщение на американското посолство, цитирано от Интерфакс.По-рано днес Москва е уведомила Вашингтон, че броят на дипломатическите и технически сътрудници в посолството на САЩ в руската столица и в генералните консулства в Петербург, Екатеринбург и Владивосток трябва да бъде съкратен до 455 души. Именно толкова руски дипломатически служители работят в САЩ.\"\", се пояснява в съобщението на американското посолство.", "date": "2017.07.28", "title": "САЩ дълбоко разочаровани от решението на Москва"}
{"url": "https://news.bg/bulgaria/deputatite-izlyazoha-v-dalgoochakvana-lyatna-vakantsiya.html", "text": "Депутатите излязоха в дългоочаквана лятна ваканция.Председателят на 44-то НС Димитър Главчев удари последния звънец минути преди 15.00 часа.Той обяви на народните избраници, че следващата пленарна сесия започва на 1-ви септември - петък. Тогава депутатите ще продължат работа от 9.00 часа с декларации от името на парламентарни групи, разисквания по питания и парламентарен контрол.\"\", обърна се Главчев към депутатите.Много от тях дойдоха на работа с предварително приготвени куфари.", "date": "2017.07.28", "title": "Депутатите излязоха в дългоочаквана лятна ваканция"}
{"url": "https://news.bg/euronews/gazoviyat-hab-balkan-e-s-dobri-perspektivi-spored-evrodeputata-vladimir-uruchev.html", "text": "\"Перспективите за европейския газов хъб \"Балкан\" са много добри.\" Това каза за News.bg евродепутатът от Групата на Европейската народна партия Владимир Уручев, който е и член на Комисията по промишленост, изследвания и енергетика.Уручев коментира отговора на ЕК до Министерството на енергетиката за искането разрешение за доставка на руски газ. Припомняме в писмо еврокомисарят за енергетиката и климатичните промени Мигел Ариас Канете подчертава значението на газоразпределителния център \"Балкан\" както за България, така и за региона на Югоизточна Европа.Уручев заяви, че това е било очаквано решение от страна на ЕК. \"ЕК поддържа създаването на този газов хъб \"Балкан\" по простата причина, че това е единственият начин на територията на ЕС да се реализират външни доставки\", посочи Уручев.По думите му в рамките на ЕС регламентът изисква достъпът до тръби да бъде за всички, така че да не може един собственик да определя условията. \"Това роди идеята за създаването на европейския газов хъб \"Балкан\" на територията на България, в който да могат да се обединяват различни източници\", коментира още евродепутатът ни.\"Така че за мен беше напълно очаквано ЕК да разреши в този хъб да може да постъпва руски газ, още повече, че Русия е основен вносител на газ за ЕС\", каза още той.Евродепутатът ни очаква европейският газов хъб \"Балкан\" да продължи да се развива и България да съумее да се възползва от своето геостратегическо положение.", "date": "2017.07.28", "title": "Газовият хъб \"Балкан\" е с добри перспективи според евродепутата Владимир Уручев"}
{"url": "https://news.bg/world/kachinski-obvini-germaniya-che-otricha-otgovornostta-si-za-vtorata-svetovna-voyna.html", "text": "Лидерът на управляващата полска партия \"Право и справедливост\" Ярослав Качински обвини Германия, че отрича отговорността си за Втората световна война и разкритикува полските \"учени\" за \"арогантността в същата посока\", информира АФП.Пред католическото полско радио \"Мария\" той за пореден път повтори, че Полша може да поиска репарации от Германия за войната.\"Но за операция от такъв магнитуд ние се нуждаем от ефективна и лоялна дипломация в държавата\", изтъкна той и добави, че закон за реформиране на дипломацията ще бъде гласуван тази есен.Докато имаме специален дипломатически апарат като сега, ще бъде трудно. Факт е, че германците от години отхвърлят отговорността си за Втората световна война, добави Качински.Според него в Полша \"има много учени, които вървят в същата посока\".", "date": "2017.07.28", "title": "Качински обвини Германия, че отрича отговорността си за Втората световна война"}
{"url": "https://news.bg/bulgaria/nyama-postradali-balgari-pri-intsidenta-v-barselona.html", "text": "Няма данни за пострадали българи при инцидента с влак в Барселона, съобщиха от външното ни министерство.По-рано беше съобщено, че близо 50 души са пострадали при инцидент с влак в центъра на испанския град. Няма информация за загинали хора.Към момента в посолството на България в Мадрид и генералното консулство във Валенсия няма постъпила информация за пострадали български граждани при инцидент с влак на спирка в централната част на Барселона, уверяват от ведомството.Българските мисии в Испания следят развитието на ситуацията и поддържат постоянен контакт с местните власти.Български граждани, които желаят да получат актуална информация по случая или да подадат сигнал за техни близки, могат да го направят на телефоните на посолството на България в Мадрид и генералното консулство във Валенсия:Посолство на Република България в Мадрид:Телефони: 0034 913455761; 0034 913456651;Дежурни телефони: 0034 913 455 761; 00 34 913 456 651Генерално консулство на Република България във ВаленсияTелефони: 0034 963 690 921; 0034 963 691 788Дежурен телефон: 0034 630 168 018", "date": "2017.07.28", "title": "Няма пострадали българи при инцидента в Барселона"}
{"url": "https://news.bg/world/tramp-trima-republikantsi-i-48-demokrati-razocharovaha-amerikanskiya-narod.html", "text": "Трима републиканци и 48 демократи разочароваха американския народ.Това написа американският президент Доналд Тръмп в \"Туитър\", коментирайки поредния неуспех в Сената при гласуване на законопроект за отмяна и замяна на \"Обамакеър\".Лидерите на републиканците в Сената на САЩ разкриха така наречения \"мършав\" законопроект за отмяна на здравната реформа на бившия президент Барак Обама. 51 сенатори гласуваха \"против\" срещу 49. Републиканските сенатори Джон Маккейн, Лиса Мърковски и Съюзан Колинс се присъединиха към демократите срещу мярката.Това е голям удар върху президента Доналд Тръмп. Законопроектът имаше за цел да отмени ключови части от \"Обамакеър\".\"\", написа милиардерът в социалната мрежа.", "date": "2017.07.28", "title": "Тръмп: Трима републиканци и 48 демократи разочароваха американския народ"}
{"url": "https://news.bg/regions/feribotat-oryahovo-beket-vremenno-ne-raboti.html", "text": "От днес, 28 юли сутринта временно е спряна работата на фериботната платформа \"Бонония\" между България и Румъния. Фериботът свързва градовете Оряхово и Бекет, а преустановяването на работата му е заради бурния вятър.ГД \"Гранична полиция\" препоръчва на всички, които пътуват от и за Румъния да ползват останалите гранични пунктове - Дунав мост Видин, Дунав Мост Русе, ГКПП Силистра и ГКПП Кардам.", "date": "2017.07.28", "title": "Фериботът Оряхово-Бекет временно не работи"}
{"url": "https://news.bg/health/s-tabla-v-otdeleniyata-uchat-patsientite-koy-sluchay-e-speshen.html", "text": "Указания в спешното упътват кой пациент е спешенЩе има указания по спешните отделения кой пациент е спешен. Това стана ясно от коментара на здравния министър Николай Петров в кулоарите на парламента по повод на случая на дете, на което бе гипсирана ръката срещу над 100 лева.\"Разпоредил съм да има на големи табла кой пациент е спешен - 1,2,3, какво получава спешният пациент като пакет - 1,2,3, какво включва в пакета, със заплащане, или се настанява в болница\", обясни той.Тази информация ще бъде окачена на табла в спешните отделения. \"На спешните отделения съм дал указания. Разбира се, хората трябва да си знаят правата, като отиде там пациентът да види по тези критерии аз спешен пациент ли съм, да, спешен съм\", подчерта здравният министър.В момента се променя стандарта за спешната помощ, стана ясно още от коментара на Петров.", "date": "2017.07.28", "title": "С табла в отделенията учат пациентите кой случай е спешен "}
{"url": "https://news.bg/world/bezos-otstapi-trona-na-bil-geyts.html", "text": "Основателят и главен директор на Amazon Джеф Безос за кратко бе най-богатият човек в света. След представяне на отчета на компанията за тримесечието обаче Бил Гейтс си върна короната, предаде CNN, цитирани от Money.bg.Акциите на Amazon се сринаха с 3%, след като онлайн гигантът представи резултати, които бяха далеч по-слаби от очакваните от Wall Street.Отчетът показва печалба от 197 милиона долара за тримесечието - масивен спад от 77% сравнено със същия период на миналата година, когато компанията записа 857 милиона долара. Заради спада на акциите Безос загуби позицията на най-богат човек в света, която получи за кратко снощи. И Бил Гейтс си възвърна титлата, която държи от май 2013 г.Миналия месец Amazon обяви сделка да купи за 13.7 милиарда долара веригата Whole Foods. Очаква се придобиването да приключи в края на тази година.", "date": "2017.07.28", "title": "Безос отстъпи трона на Бил Гейтс"}
{"url": "https://news.bg/world/varhovniyat-sad-otstrani-premiera-na-pakistan-zaradi-koruptsiya.html", "text": "Върховният съд на Пакистан отстрани Наваз Шариф от поста на министър-председател във връзка с подозрение за корупция, информира Ройтерс.Решението на съда идва след разследване, което разкрива, че семейството му не може да даде отчет за притежаваното богатство. Съдът също заповяда да започне наказателно разследване срещу премиера и семейството му.Също така Шариф е отстранен и като депутат в парламента на страната.67-годишният категорично отрича да е извършил престъпления и твърди, че разследването срещу него е пристрастно.Неговата партия PML-N, която има мнозинство в парламента, се очаква да назначи нов премиер.Върховният съд също отстрани от длъжност и финансовия министър Ишак Дар.Впоследствие стана ясно, че премиерът е подал оставка. Шариф стана клиент на прокуратурата, след като през 2015 г. публикуваните \"Панамски документи\" разкриха, че три от децата на премиера са свързани с офшорни сметки.Разследването е насочено към финансови средства, използвани за закупуване на имот в Лондон чрез използване на офшорни компании. Премиерът заявява, че богатството е придобито по законен начин. Но критиците му смятат, че офшорните компании са използвани за незаконно пране на пари или избягване плащането на данъци.", "date": "2017.07.28", "title": "Върховният съд отстрани премиера на Пакистан заради корупция"}
{"url": "https://news.bg/bulgaria/kamen-plochev-e-noviyat-upravitel-na-nzok.html", "text": "Проф. Камен Плочев е новият управител на НЗОК с мандат до 2020 г.Той бе избран почти единодушно от народните представители. 205 депутати гласуваха \"за\", а един се въздържа.  Плочев декларира огромното си желание да оправдае доверието на депутатите. Плочев коментира въпроса, поставен му от народния представител от БСП Славчо Велков, как би реагирал, ако му бъде оказан натиск с думите: \"Никога не бих подписал нещо незаконно\".Той бе категоричен, че няма административна и политическа длъжност, която да стои над морала.Плочев отговори и на другия въпрос как така един изтъкнат учен се е заел с финанси. Той даде пример с учения Исак Нютон, който отговарял за надзора на кралската хазна във Великобритания. Именно Нютон предлага монетите да бъдат назъбени, с което се спира търкането им и получаването на златен прах от тях.\"\", заяви Плочев. Освен това Плочев поясни, че в най-скоро време ще започне да притеснява народните представители, за да ги информира за проблемите.Плочев получи подкрепата на опозицията - БСП и ДПС.Славчо Велков сподели, че в един момент от професионалната им биография е бил и началник на Плочев.\"\", каза той. По думите му в 18-годишната история на касата няма нито един управител, който да е изкарал повече от две години, отбеляза Велков.Той декларира подкрепа за Плочев и призова колегите си да го подкрепят.Христо Грудев от ГЕРБ посочи, че ще подкрепя кандидатурата на професора.По думите му той поема върху своя здрав войнишки гръб тежката отговорност за НЗОК.Нигяр Джафер от ДПС поздрави Плочев за идеите му за създаване на аналитично звено, за прогенеричната насоченост в лекарствената политика.Тя настоя той да каже истината за финансовото състояние на касата.По думите й манипулацията, финансовата еквилибристика, че няма дефицит на касата, се ползва за политико-управленски цели, но не помага.\"\", пожела Джафер.", "date": "2017.07.28", "title": "Камен Плочев е новият управител на НЗОК "}
{"url": "https://news.bg/politics/sudzhuk-ne-yam-imam-visoko-kravno-otseche-borisov.html", "text": "Аз суджук не ям, имам високо кръвно, близките ми го знаят това, коментира министър председателят Бойко Борисов, съобщава \"\". Коментарът на премиера е относно скандала покрай Живко Мартинов, за когото излезе информация, че е рекетирал бизнесмен уж заради Борисов.Срам ме е от такива депутати като  но аз самият съм разпоредил разследването срещу него и той веднага беше изгонен и от парламента, и от партията, обясни Борисов днес, 28 юли в с. Кабиле, община Тунджа,, пише БТА.Когато Бойко Борисов разбрал за проблема, \"на мига\" направили оперативните следствени действия с ДАНС. От ГЕРБ вече били доказали престъплението и го дали на прокурора, казва още министър-председателят.Борисов смята, че точно такива съпротивителни сили трябва да имат държавата и институциите без значение от коя партия е народният представител. По мнение на премиера ГЕРБ е пример в това отношение - от Федосиева до Живко Мартинов всички, които влизали в нерегламентирани контакти, напускат партията и парламента. Борисов изтъкна, че БСП не предприемали никакви мерки спрямо своя депутат, който е купувал гласове в Пловдивско за парламентарните избори.Коментарът на премиера за честите нападения и побой е, че реалността е много по-различна от това, което се коментира. Пострадалите не съдействали на разследването, но по оперативни данни разследващите установили истината, която щяла да бъде оповестена след няколко дни, когато излязат и последните експертизи.Бойко Борисов смята, че приказките за завръщането на \"мутренските времена\" са спекулации.Припомняме, до скандала се стигна след като на 21 юли, петък, главният прокурор . Депутатът поискал от местен търговец 4 тона суджук с еленско месо лично за премиера Борисов. Малко след това, а Борисов разпореди .", "date": "2017.07.28", "title": "Суджук не ям, имам високо кръвно, отсече Борисов"}
{"url": "https://news.bg/world/predotvratiha-atentat-v-sankt-peterburg.html", "text": "Федералната служба за сигурност на Русия задържа седем души, заподозрени за подготвяне на терористична атака в Санкт Петербург, съобщават РИА \"Новости\" и други медии, позовавайки се на съобщение на службата.Всички задържани са от Централна Азия.Според службата задържаните са планирали да ударят транспортната мрежа и места за масови мероприятия.Не се разкрива самоличността на арестуваните.Вчера властите обявиха, че през първата половина на тази година в Русия са регистрирани 13 терористични атаки, от които 12 са предотвратени.На 3 април в метрото в Санкт Петербург беше извършен атентат, при който загинаха 16 души, включително и нападателя. Извършителят е 22-годишният гражданин на Киргизстан Акбаржон Джалилов, който има и руско гражданство.", "date": "2017.07.28", "title": "Предотвратиха атентат в Санкт Петербург"}
{"url": "https://news.bg/crime/politsiyata-izdirva-33-godishen-mazh.html", "text": "33- годишният Явор Фенерджиев напуснал дома си в София на 21 юли и оттогава е в неизвестност. Столичното Пето РУ издирва младия мъж. Явор е висок около 180 см, с къса, кестенява коса и сини очи. Бил е облечен със светло синя риза, червен елек и тъмни джинси.Полицията моли всички, които имат информация за издирвания, да се обадят на тел.112, 02/9825938, 02/9825920 или в най-близкото районно управление на МВР.", "date": "2017.07.28", "title": "Полицията издирва 33-годишен мъж"}
{"url": "https://news.bg/politics/zamesenata-s-trafik-na-migranti-patriotka-podade-ostavka.html", "text": "Подаде оставка председателят на НФСБ в Констинброд Анелия Велева, която беше замесена около скандал с трафик на мигранти.В заявлението си до Националния съвет на НФСБ Велева посочва, че се оттегля от длъжността председател на НФСБ в Констинборд. Тя прекратява и членството си в партията.По думите ѝ това се налагало заради разразилият се през изминалата седмица скандал. Нейното име било замесено в престъпление, с което тя нямала нищо общо.\"Мисля, че станах обект на негативна медийна кампания именно поради партийната ми обвързаност и заради участието на НФСБ в правителството\", обяснява Велева. Тя посочва и че с напускането си се надява да се сложи край на спекулациите около НФСБ и лидера на партията Валери Симеонов.", "date": "2017.07.28", "title": "Замесената с трафик на мигранти патриотка подаде оставка"}
{"url": "https://news.bg/bulgaria/kolko-hora-mogat-da-se-naredyat-na-masata-na-sudzhuka-pita-bsp.html", "text": "Червените недоволни от липсата на обединение в Народното събрание.От трибуната в декларация Жельо Бойчев подчерта: \"Успяхме само два пъти\". И двата пъти са по темата Македония - първият за погрома в парламента и вчера за декларацията за председателство.НДК се превърна в символ на нашето председателство, подчерта Бойчев.Започнахме да търсим кой открадна парите от НДК, допълни той.  Вместо това трябвало по същество да се говори за председателството.Управляващите не изпълнили обещанието си за минимална пенсия от 300 лева. Излъгани се оказали всички пенсионери, повярвали на обещанията на властта.Втората група излъгани са служителите в сектор \"Сигурност\".  Колкото повече ни слушат и следят, толкова по-добре, било мотото на МВР.Престъпниците първи усещат слабостта на властта, според Жельо Бойчев и припомни нападенията и убийствата от последните дни.Като етикет на вашето управление се налагат скандалите, отчете червеният депутат.Колко хора могат да се наредят на масата на суджука, попита червеният депутат.Първият кабинет на Бойко Борисов имал за символ пицата на Дянков. Сега символът е суджукът. Антипод на всичко това била ПГ на БСП.", "date": "2017.07.28", "title": "Колко хора могат да се наредят на масата на суджука, пита БСП"}
{"url": "https://news.bg/crime/alo-izmamnitsite-izpolzvat-grazhdani-za-muleta.html", "text": "Благодарение на съдействието на съвестен гражданин полицията в Кюстендил предотврати измама за 6 000 лв. Ало-измамници се опитали да го въвлекат в схемата - помолили го да им пренася парите.По случая е установено, че в сряда, 26 юли, около 17 часа, полицаите в районното управление в областния град получили обаждане от 40-годишен местен жител. В сигнала мъжът обяснил, че получил обаждане по телефона от служител на фирма, занимаваща се с производство на дограма. Служителят казал, че е намерил телефона от интернет и помолил 40-годишния мъж да направи нещо в полза на фирмата, защото тя нямала представителство в града.Мъжът отишъл на посочения адрес, но получил друго обаждане от фирмата - съобщили му, че собствениците се отказали от сделката, и той трябвало да вземе фирмените пари - 1 000 лв. Те били оставени в опаковка до контейнери за отпадъци, затиснати с камък.40-годишният мъж се усъмнил, но като взел плика с парите, разбрал, че е въвлечен в измамна схема. Той веднага се обадил в полицията и извикал екип на мястото, като предал парите на полицаите.Малко след това мъжът получил още едно обаждане от \"фирмата\" с указания да се върне и да получи още 5 000 лв. от същия обект. Той съобщил това на полицаите, а те започнали разследване по случая. Оказало се, че парите са откраднати от възрастни хора чрез телефонна измама, а жертвата трябвало да пренася откраднатите пари.Криминалистите веднага установили контакт с една от жертвите - 80-годишната жителка на Кюстендил. Тя била заблудена по известната схема, че като предостави спестяванията си, помага на полицията за залавяне на измамници. Парите, взети от 40-годишния мъж, са върнати на възрастното семейство.", "date": "2017.07.28", "title": "Ало-измамниците използват граждани за \"мулета\""}
{"url": "https://news.bg/bulgaria/nadezhdi-i-podvodni-kamani-ochakvat-nzok-i-mz.html", "text": "Подводните камъни не са в касата, те са в системата.Това коментира в кулоарите на Народното събрание избраният за шеф на НЗОК проф. Камен Плочев. Най-голямата ценност за мен здравето е превърнато в търговия, недоволен е той.Болниците са търговски дружества, а по думите му, всяко дружество се стреми към печалба. Според Плочев друг подводен камък е липсата на пари. Това обаче се отнасяло за цялата държава.Аз не мога да бъда егоист и да казвам - дайте на мен, посочи новият шеф на НЗОК. Колкото има, с толкова ще се справим, категоричен е Камен Плочев.Очаквам с много надежди да има много синхрон, да има повече прозрачност, да има повече коректност, сподели на свой ред и здравният министър Николай Петров.Той ще се бори за по-голям бюджет на Касата за следващата година.Парите са част от проблема в сектор \"Здравеопазване\", стана ясно още от коментара на министъра. Проблемите са много, призна той в отговор на въпрос на News.bg.Има нагласа за общо недоволство, която в голяма степен, според мен, е преескпонирано, изтъкна Петров. Всички работещи в сферата на здравеопазването се раздават, убеден е здравният министър.Пациентите получавали не лоша услуга. Той обаче призна, че не всичко е идеално.Не трябва да се маргинализира цялата система заради единични случаи, призова професор Петров. Той призова да се даде глътка въздух на Камен Плочев да влезе в новата сфера. А за медиците министърът обеща скоро добри новини за електронното здравеопазване и намаляване на административната тежест за медиците.", "date": "2017.07.28", "title": "Надежди и подводни камъни очакват НЗОК и МЗ"}
{"url": "https://news.bg/world/rusiya-predprie-otvetni-merki-sreshtu-sasht.html", "text": "Русия предприе ответни мерки срещу наложените и подготвяните от САЩ санкции, съобщават Ройтерс и руски медии.Москва е уведомила Вашингтон да намали дипломатическия персонал в Русия до 455 души, обяви .Отделно Русия преустановява използването на всички складове в Москва от американското посолство от 1 август, допълва министерството и пояснява, че става въпрос за складове помещения на улица \"Дорожной\" в столицата, a също така и на вила в Серебряный БорРусия си запазва правото да отговори на последните санкции на САЩ като засегне интересите на Вашингтон, изтъква министерството.Москва ще предприеме ответни мерки, ако Вашингтон отново намали броя на руския дипломатически персонал в САЩ, се казва още в съобщението.В края на 2016 г. администрацията на Барак Обама наложи нови санкции на Русия и експулсира 35 руски дипломати заради намеса на изборите в САЩ.През последните дни Камарата на представителите и Сенатът на САЩ приеха нови санкции срещу Русия, които предимно засягат енергийния сектор.Вчера руският лидер Владимир Путин заклейми \"антируската истерия\" и \"арогантноста\" на САЩ. ", "date": "2017.07.28", "title": "Русия предприе ответни мерки срещу САЩ"}
{"url": "https://news.bg/regions/chast-ot-stolichniya-bul-vladimir-vazov-e-zatvorena-do-14-yanuari.html", "text": "До полунощ на 14 януари се удължава забраната за автомобили по южното платно на бул. \"Владимир Вазов\" между ул. \"Черковна\" и ул. \"Тодорини кукли\", след мост \"Чавдар\".Двупосочното движение се извършва в северното пътно платно на булеварда, в посока център - в една пътна лента, в посока изход - по две пътни ленти.Причина за затрудненото движение е във връзка с изграждане на третата линия от метрото .", "date": "2017.07.28", "title": "Част от столичния бул. \"Владимир Вазов\" е затворена до 14 януари"}
{"url": "https://news.bg/bulgaria/ana-dzhumalieva-oglavi-komisiyata-za-zashtita-ot-diskriminatsiya.html", "text": "Доц. Ана Джумалиева оглави Комисията за защита от дискриминация.Издигнатата от ПГ на ГЕРБ кандидатура бе подкрепена със 166 гласа \"за\".За неин заместник в комисията бе избран Баки Хюсеинов, предложен от левицата.За членове на Комисията за защита от дискриминация бяха гласувани Орлин Колев и Сабрие Сапунджиева.Павел Шопов от \"Атака\" се обяви против дейността на въпросната тази комисия.По думите му, ако тя не съществува, ще се спестят десетки милиони.Тази комисия се използва и за едно запазено място за ДПС, коментира атакистът.  Той изрази съмнение относно ролята на комисията.\"\", посочи Шопов.Той апелира тази комисия да защитава българите, които все повече и повече са дискриминирани.\"\", коментира Шопов, настоявайки, че тази комисия има за работа да пази българите от дискриминация.Халил Летифов от ДПС настоя да се спре с този език на омразата и разделението.Проф. Станислав Станилов от \"Атака\" пък от своя страна заяви, че когато се говори истината от трибуната, тя трябва да се понесе. Той посочи, че за ДПС има два опорни стълба - езикът на омразата и споменат за така наречения възродителен процес.", "date": "2017.07.28", "title": "Ана Джумалиева оглави Комисията за защита от дискриминация"}
{"url": "https://news.bg/press/yes-ot-evropa-za-ruskiya-gaz-mediana-dava-razlika-mezhdu-gerb-i-bsp-pod-3.html", "text": "Разрешение. \"Стандарт\":Yes от Европа за руския газБрюксел даде зелена светлина руски газ да влиза в българския хъб \"Балкан\". Решението на Еврокомисията е огласено в писмо на еврокомисаря Мигел Ариас Канете до енергийния ни министър Теменужка Петкова. Документът е в отговор на наше запитване дали ЕК би се съгласила с доставки на руски газ за Югоизточна и Централна Европа през българските тръби.Газоразпределителният център \"Балкан\" има потенциал да гарантира диверсификация на доставките на природен газ на конкурентни цени, се казва в писмото на Канете. Така чрез \"Балкан\" България ще се превърне от транзитьор в търговец, тъй като край Варна ще можем да миксираме постъпващото синьо гориво не само в количествено, но и в ценово отношение, коментира пред \"Стандарт\" енергийният спец проф. Атанас Тасев. ДАНС. \"Сега\":Зам.-шефът на бюрото за контрол на СРС остана без допуск до тайниДАНС отне достъпа до класифицирана информация на заместник-председателя на Националното бюро за контрол на специалните разузнавателни средства (СРС) Георги Гатев, съобщи \"Медиапул\". Решението на ДАНС означава на практика освобождаване на Гатев от позицията, тъй като достъпът до класифицирана информация за заемането й е задължителен.Мотивът на ДАНС е, че Гатев е ненадежден и не може да пази информация.Той ще обжалва пред Държавната комисия по сигурността на информацията (ДКСИ), а след това и пред тричленен състав на Върховния административен съд. Решението на съда ще е окончателно. Жалбата обаче не спира изпълнението на решението. Проучване. \"Дума\":\"Медиана\" дава разлика между ГЕРБ и БСП под 3% Електоралната разлика между ГЕРБ и БСП е под 3%, показват данните от национално представително изследване на агенция \"Медиана\", проведено от 12 до 18 юли. Анкетите са правени преди скандала със суджука и вече бившия гербаджийски депутат Живко Мартинов.ГЕРБ привлича четвърт от пълнолетните граждани. Не се наблюдава разочарование и намаляваща подкрепа сред тях, но това са и основно оптимистите както за перспективите пред страната, така и по отношение на личното им материално благосъстояние. БСП очевидно е преодоляла кризата на доверие, характерна за 2015-2016 г. и се намира на около 3% след основния си политически опонент, отчитат от \"Медиана\". НДК. \"Монитор\":НС разпусна комисията за НДК със скандали кой е виновен Временната комисия в НС, която проверяваше как са разходвани средствата за ремонт на НДК във връзка с българското председателство на ЕС, бе разпусната. Решение за това взеха депутатите, като отхвърлиха искането на БСП дейността на звеното да се удължи до края на септември. Социалистите бяха категоричени, че комисията е свършила работата си наполовина, като само е установила фактите, но не и обстоятелствата около харчовете за НДК. Мнозинството в залата обаче прецени, че тя е свършила своята работа и одобри доклада й, който след това ще бъде предоставен на вниманието на прокуратурата и АДФИ. Самата комисия бе създадена след скандалите около НДК и бившия изпълнителен директор Мирослав Боршош, който вече е обвиняем за безстопанственост и несъобразно разходване на средства. Както агенция \"Монитор\" писа, в одобрения доклад на парламентарната комисия се посочва, че има данни за съмнения за извършени нарушения и препоръчва на Сметната палата да направи одит на харчовете около НДК. Посланик. \"Стандарт\":Анкара праща Гьокче в ГватемалаТурският посланик в България Сюлейман Гьокче ще бъде изпратен от Анкара на дипломатическа мисия в Гватемала. Очаква се 50-годишният Гьокче да замине в \"страната на многото дървета\", както наричат държавата в Централна Америка, в края на лятото.Турция прави дипломатически рокади в 30 държави. Новият посланик в София ще бъде Хасан Улусой, съобщи Анадолската агенция.Съдбата на Сюлейман Гьокче стана ясна още след визитата на премиера Бойко Борисов в Анкара и Истанбул преди месец, когато скандалният дипломат знаково отсъстваше. Още тогава открито се заговори, че той ще бъде сменен.Гьокче, който е в България от декември 2013 година, си позволи многократно да се намесва във вътрешните работи на България, нарушавайки всички дипломатически норми и правила.  ", "date": "2017.07.28", "title": "Yes от Европа за руския газ; \"Медиана\" дава разлика между ГЕРБ и БСП под 3%"}
{"url": "https://news.bg/politics/slavcho-velkov-balgariya-shte-pomogne-na-zadarzhanite-ni-sanarodnitsi-v-turtsiya.html", "text": "\"Предполагам, че тук кучето е заровено в британския гражданин, който е бил заедно с тях.\" Така народният представител от БСП за България Славчо Велков коментира арестът на български гражданки в Турция.Велков обясни, че именно за британския гражданин се твърди, че е пребивавал на съпределна територия в друга, трета държава и че е воювал. \"Всичко това подлежи на уточняване. Българската държава е длъжна да помогне на български граждани, ако са изпаднали в беда, но всичко това ще бъде по линия на Министерство на външните работи чрез нашите консулски представителства. Това е задължение на българската държава\", посочи Велков.По думите му всичко зависи от това каква е причината за задържането им и ще има ли претенции от турските официални власти към тях, тоест дали ще бъдат обвинени в някаква дейност или съпричастност. \"Ние знаем, че сега в Турция се развиват изключително особени политически процес и много хора са задържани и много са обвинени, но тук говорим за български граждани и това ни интересува\", каза още депутатът.Велков коментира и  Сюлейман Гьокче с думите, че явно има нагласа за промени в отношението към Република България от страна на Турция. \"Бих казал, че още от идването си новият посланик ще подходи по друг начин, от предишния. С положителен знак - смяната на Гьокче. Турция търси начини за отваряне на политиката си към Европа\", коментира още народният представител.Николай Александров от  \"Обединени патриоти\" също коментира задържането на български граждани в Турция. Той заяви, че ще настояват пред правителството и пред коалиционните партньори задължително да се спазват правата на българските граждани и да се съблюдава техния интерес. \"Все пак няма до момента данни, те да са уличени пряко. Този, който е уличеният, е британски гражданин, който е съпруг на български гражданин\", коментира Александров.По думите му британецът е уличен за контакти с организация, която се смята от турската държава за терористична - \"Сирийски кюрди\". \"Винаги, където и да има български гражданин, който е поставен под някакво съмнение за тероризъм или за каквото и да било, българската държава трябва да спазва суверенитета на другата страна, но трябва и да защитава своите граждани\", заяви Александров.Припомняме, на 17 юли, стана ясно, че турското външно министерство е обнародвало \"черен списък\", включващ 77 българи, подозирани за връзки с терористични организации. За \"черния списък\" става ясно от , посветен на борбата с групировката \"Ислямска държава\". По информация на журналиста Илхан Андай задържаните ни сънародници не са включени в \"черния списък\". ", "date": "2017.07.28", "title": "Славчо Велков: България ще помогне на задържаните ни сънародници в Турция. "}
{"url": "https://news.bg/health/10-godishen-proval-na-elektronnoto-zdraveopazvane.html", "text": "След одит на Сметната палата на изпълнението на \"Електронно здравеопазване\" за периода между 1 януари 2012 г. и 30 юни 2016 г. стана ясно, че България все още няма изградена интегрирана здравно-информационна система. Независимо, че \"Електронното здравеопазване\" е постоянен приоритет във всички правителствени програми и национални здравни стратегии през последното десетилетие - унас то не се е реализирало.Отговорност за управленските решения през одитирания период носят шестима министри на здравеопазването, петима управители на НЗОК и шестима директори на Националния център по обществено здраве и анализи.Налице е дълго забавяне в изграждането на електронното здравеопазване, като действията на институциите могат да бъдат определени като неефективни.От 2012 г. досега са направени няколко безуспешни опита за реализиране на проекти за създаване на интегрирана/национална здравно информационна система, обществените поръчки са прекратявани с различни мотиви и сериозна сума пари останали неусвоени.Действията на Министерството на здравеопазването не са обсъдени и съгласувани с НЗОК като ключов участник в здравно-информационната система на здравеопазването.Неуспехите показват, че цялостната организация на процеса по планиране и реализация на проектите за електронно здравеопазване и обществените поръчки е неефективна и се нуждае от съществено подобряване.Автоматичен обмен на данни между информационните системи на НЗОК, на Национален център по обществено здраве и анализи и на Министерството на здравеопазването не се осъществява. Въведените политики за сигурност на информацията не са сертифицирани в съответствие с международния стандарт.Почти 10 години след осъзнатата и стратегически декларирана необходимост не са създадени електронно направление, електронна рецепта и други софтуерни приложения за обмен на данни в реално време.Не е изградено пълно електронно здравно досие, което да осигури на гражданите и медицинските специалисти необходимата информация за вземане на адекватни решения в процеса на диагностика, лечение и рехабилитация. Единствено НЗОК поддържа частично здравно пациентско досие.Няма работещ Национален здравен портал, който да бъде използван като единна точка за достъп до електронни здравни услуги и предоставяне на важна информация за здравна профилактика, здравно образование и др.Системата за мониторинг и контрол върху реализацията на електронното здравеопазване се нуждае от съществено подобряване.Проведено е национално представително изследване на удовлетвореността на гражданите от реализацията на електронното здравеопазване. Резултатите показват, че 47% от респондентите са запознати с \"електронното здравеопазване\", от тях 8 % са удовлетворени от дейността на институциите за реализацията му. Това потвърждава наличието на съществени пропуски в дейността на институциите. Едва 8 % са тези, които имат достъп до своето електронно здравно досие.Сметната палата даде на министъра на здравеопазването 20 препоръки и на управителя на НЗОК - 7 препоръки, които трябва да се изпълнят до края на следващата година.", "date": "2017.07.28", "title": "10-годишен провал на електронното здравеопазване"}
{"url": "https://news.bg/bulgaria/makron-pristiga-u-nas-na-25-avgust.html", "text": "Френският президент Еманюел Макрон ще посети България на 25 август по покана на държавния ни глава Румен Радев и на премиера Бойко Борисов, съобщиха от прессекретарята на президента и от Министерски съвет.По време на визитата се очаква да бъдат обсъдени дневният ред на Европейския съюз, европейската перспектива на страните от Западните Балкани, охраната на външните граници на ЕС, както и въпроси от двустранното сътрудничество между България и Франция.", "date": "2017.07.28", "title": "Макрон пристига у нас на 25 август"}
{"url": "https://news.bg/bulgaria/borisov-e-bezsporniyat-lider-na-balkanite-kategorichen-tsvetanov.html", "text": "С изтъкване качествата на лидера на ГЕРБ Цветан Цветанов \"изпрати\" първата сесия на 44-то Народно събрание.Дадохме шанс на БСП да се поправят, заяви от трибуната заместник-председателят на ГЕРБ Цветан Цветанов в отговор на декларацията на червените.Искате да сложите етикет суджук на кабинета Борисов 3, недоволен е той.Атакува ги с обвиненията срещу депутата от левицата Манол Генов за купуване на гласове.Герберите можели да сложат етикет на столетницата за покупка на ромски гласове. Припомни им и друг етикет на червеното управление на Сергей Станишев Батко и братко.От новата учебна година учителите ще получат 15% по-високи заплати, съобщи Цветанов.Партията му поемала само изпълними обещания. Много са нещата, които могат да бъдат казани, подчерта той. ГЕРБ нямало да отстъпи от ангажиментите.Цветанов даде висока оценка на външната политика, водена от премиера Бойко Борисов. Именно благодарение на него се чувала силната дума на България.Премиерът Борисов е безспорният лидер на Балканите, категоричен бе заместникът му в партията.Знаем колко ви е тежко, знаем колко ви боли, обърна се Цветан Цветанов към червените.Починете си, заредете се с позитивна енергия, пожела им той.Цветанов благодари на тези червени депутати, с които можел да си говори нормално.Бъдете позитивни, нека бъдем конструктивни, настоя той.", "date": "2017.07.28", "title": "Борисов е безспорният лидер на Балканите, категоричен Цветанов"}
{"url": "https://news.bg/int-politics/kachinski-ubeden-v-provezhdaneto-na-sadebnata-reforma.html", "text": "Ярослав Качински, лидер на управляващата партия на Полша \"Право и справедливост\", е убеден в провеждането на съдебната реформа така, както е била планирана, предаде Euractiv.Той е убеден, че реформата трябва да бъде радикална,  защото половинчатите мерки не вършат работа.  Това заяви той пред консервативна католическа телевизия, чиято публика е сред поддръжниците на партията му. Качински е обявен също така, че президентското вето на закона е \"много сериозна грешка\" на държавния глава, но се търсят начини за преодоляването му. Припомняме, че срещу реформата се проведоха многохилядни протести в страната, а ЕС се обяви против. Демонстрантите настояха Дуда да наложи вето, което той направи, въпреки че рядко се противопоставя на правителството. Управляващите осъдиха заплахите с \"изнудване\" на ЕС за отнемане правото на глас на Варшава в Съвета на ЕС. ", "date": "2017.07.28", "title": "Качински убеден в провеждането на съдебната реформа"}
{"url": "https://news.bg/world/dolnata-kamara-na-sasht-glasuva-usd788-mlrd-voenen-byudzhet-i-usd1-6-mlrd-za-stenata-s-meksiko.html", "text": "Камарата на представителите на САЩ прокара законопроект за военния бюджет в размер на 788 милиарда долара, съобщава АП.В него са включени и 1,6 милиарда долара за исканата от президента Доналд Тръмп спорна стена по границата с Мексико.235 конгресмени срещу 192 гласуваха новия законопроект, с което Тръмп и републиканците в камарата отбелязаха политическа победа преди лятната ваканция през август. Обаче все още има сериозни пречки преди окончателното прокарване на увеличения военен бюджет, тъй като в Сената ще има по-яростна опозиция от страна на демократите.Законопроектът, който е от 326 страници, е част от обещанието на републиканците да спре съкращаването на разходите за отбрана.Конкретно парите за отбрана за следващата фискална година ще са 658 милиарда долара, което е с 68 милиарда долара повече от последния бюджет.Също така 230 конгресмени срещу 196 гласуваха за финансиране на стената на Тръмп.", "date": "2017.07.28", "title": "Долната камара на САЩ гласува $788 млрд. военен бюджет и $1,6 млрд. за стената с Мексико"}
{"url": "https://news.bg/world/voenniyat-ministar-na-yaponiya-hvarli-ostavka.html", "text": "Военният министър на Япония Томоми Инада обяви оставката си заради скандал, свързан с покриването на военни документи, съобщават световни агенции.Още вчера японски медии разкриха, че Инада ще обяви решението си да напусне правителството.Това е политически удар върху премиера Шиндзо Абе на фона на спадналата обществена подкрепа.\"\", каза Инада на пресконференция във ведомството.\"Подадох оставката си на премиера и той я прие\", добави тя.Инада, която е близка с Абе и споделя неговите националистки възгледи, пое поста на военен министър през август 2016 г. По това време тя дори беше спрягана за бъдещ премиер на Япония.Абе незабавно се извини на страната след оставката на министъра на отбраната.\"Извинявам се от дъното на сърцето на народа за тази ситуация, при която министър подаде оставка\", каза той пред журналисти.През март министърът започна разследване след разкриване на медийна информация, че представители на ведомството са се опитали да скрият данни, показващи влошаване на ситуацията със сигурността в Южен Судан, където японски войници участват в мироопазваща мисия на ООН. Тя отрича информацията, че е замесена в прикриването.", "date": "2017.07.28", "title": "Военният министър на Япония хвърли оставка"}
{"url": "https://news.bg/world/kray-s-prezidentstvoto-na-tramp-ako-uvolni-spetsialniya-prokuror-predupredi-republikanets.html", "text": "Ако президентът на САЩ Доналд Тръмп уволни специалния прокурор, разследващ дали Русия се е намесила на президентските избори през 2016 г., това ще бележи \"началото на края\" на президенството на милиардера.Това предупреди високопоставен републиканец, цитиран от АФП.Сенатор Линдзи Греъм, който за кратко се бори срещу Тръмп на първичните избори в партията, предупреди американския лидер, че ще разбуни духовете, ако си позволи да уволни главния прокурор Джеф Сешънс.Предупреждението е сигнал, че републиканците започват да губят търпение заради опити на Тръмп да попречи на разследването във връзка с руската сага.По-рано беше съобщено, че Тръмп и екипът му седмици наред се опитват публично да дискредитират специалния прокурор Робърт Мълър и неговия кръг от правни съветници, които разследват усилията на Москва да повлияе на президентските избори и за евентуални връзки между Тръмп и Русия.Но Греъм предупреди Белия дом, заявявайки, че \"\".Конгресмените не са открили доказателства екипът на специалния прокурор да е компрометиран. Според Греъм, ако Тръмп се опита да отстрани независимия прокурор, това би изглеждало като пресичане на \"червената линия\".Сенаторът също подчерта, че много законодателите стоят зад Сешънс и Тръмп да не предприема действия да го уволнява.", "date": "2017.07.28", "title": "Край с президентството на Тръмп, ако уволни специалния прокурор, предупреди републиканец"}
{"url": "https://news.bg/world/sasht-izteglyat-semeystvata-na-sluzhitelite-ot-posolstvoto-vav-venetsuela.html", "text": "Държавният департамент нареди роднините на правителствените служители на САЩ в американското посолство в Каракас да напуснат Венецуела преди изборите през уикенда, които ще доведат до още по-голямо насилие, информира Ройтерс.Департаментът отбеляза в съобщение, че също позволява доброволно напускане на посолството в столицата Каракас.На 30 юли ще се проведе гласуване за конституционно събрание. Президентът Никола Мадуро иска да промени конституцията на страната.Опозицията призова за бойкотиране на вота. През последните дни в страната са организирани големи демонстрации, които доведоха и до сблъсъци.По-рано Мадуро се обяви срещу агресията на САЩ.Той би искал да се срещне с американския си колега Доналд Тръмп, да му стисне ръката и да му \"напомни\", че вече сме в 21-и век и времената са се променили.Повод за изказването му станаха поредните санкции на Вашингтон, засягащи 13 венецуелци.Междувременно протестите на опозицията в страната продължават, а жертвите им вече са 102-ма души. При последните протести са загинали петима.Несъгласните с Мадуро са решени на нови стачки.", "date": "2017.07.28", "title": "САЩ изтеглят семействата на служителите от посолството във Венецуела"}
{"url": "https://news.bg/disasters/oae-daryava-10-mln-dolara-za-borba-s-holerata-v-jemen.html", "text": "Обединените арабски емирства дариха 10 млн. долара на Световната здрава организация, предадоха световните информационни агенции. Средствата са предназначени за помощ в овладяването на холерата в опустошения от война Йемен. Това стана ясно на срещата на принц Хамдан бин Мохамед бин Рашид ал Мактум, престолонаследник на Дубай, вицепрезидент и премиер на ОАЕ, с генералния директор на СЗО Тедрос Аданом Гебрейесус, която се проведе в Дубай.По-рано Саудитска Арабия дари средства на Йемен.  По-рано стана ясно, че болестта е убила 2000 души, а други 360 000 са болни. Заразата се разпространява изключително бързо и надмина очакванията на здравните власти. Йемен е опустошен от глад и гражданска война, което улеснява още повече бързото разпространение на болестта. Две трети от населението няма достъп до безопасна питейна вода.Холерата е остра чревна инфекция, протичаща с повръщане и бързо обезводняване, като в най-тежката си форма води до смърт.", "date": "2017.07.28", "title": "ОАЕ дарява 10 млн. долара за борба с холерата в Йемен "}
{"url": "https://news.bg/regions/20-tonna-greda-ubi-rabotnik-kray-zlatitrap.html", "text": "Мъж загина днес, 28 юли сутринта, когато 20-тонна конзолна греда пада върху него и колегата му, съобщава БНР. Работникът е починал на място, а колегата му е ранен. Трудова злополука се случила при изграждането на на ж.п. надлез край гара \"Тодор Каблешков\" в района на пловдивското село Златитрап.Движението на влака София - Бургас е спряно, а периметърът е блокиран от полицията.От \"Инспекцията по труда\" е назначена проверка, която ще изясни причините за случилото се, потвърди за БТА Атанас Черняев, директор на инспектората в Пловдив. Златитрап е свързано с първия у нас интермодален терминал, който беше открит през март тази година, изясняват Нова телевизия.От Националната компания \"Железопътна инфраструктура\" съобщиха, че е прекъснато движението на влаковете в междугарието Пловдив-Стамболийски.От НКЖИ обясняват, че 22-метровота гредата, която убила мъжа е паднала заради силния вятър. Падайки гредата, къса контактната мрежа в жп участъка. Аварийните екипи на Компанията са в готовност за предприемане на незабавни действия по разчистване на железопътната инфраструктура.За пътниците са осигурени автобуси между Пловдив и Стамболийски.", "date": "2017.07.28", "title": "20-тонна греда уби работник край Златитрап"}
{"url": "https://news.bg/int-politics/us-senatat-odobri-sanktsiite-sreshtu-rusiya.html", "text": "Сенатът на САЩ одобри санкциите срещу Русия, предадоха световните информационни агенции.Гласуването завърши с 98 гласа \"за\" срещу 2 \"против\".Припомняме, че преди това Конгресът също подкрепи мерките срещу Русия, Иран и Северна Корея със само 3 гласа \"против\".Сега се очаква президентът Доналд Тръмп да сложи подписа си. Това обаче не е сигурно за момента. Говорителят на Белия дом Сара Сандърс заяви, че той очаква да видят документа, но твърдо обещание за подпис няма. Припомня се разследването за руската намеса в последните президентски избори, в което е замесено и името на държавния глава. Заради скандала решението му по санкциите се очаква с огромен интерес. ", "date": "2017.07.28", "title": "US Сенатът одобри санкциите срещу Русия "}
{"url": "https://news.bg/int-politics/sreshtu-agresiyata-na-sasht-se-obyavi-maduro.html", "text": "Срещу агресията на САЩ се обяви венецуелският президент Николас Мадуро. Това заяви той в телевизионно интервю.По думите му, той би искал да се срещне с американския си колега Доналд Тръмп, да му стисне ръката и да му \"напомни\", че вече сме в 21-и век и времената са се променили. Повод за изказването му станаха поредните санкции на Вашингтон, засягащи 13 венецуелци.Междувременно, протестите на опозицията в страната продължават, а жертвите им вече са 102-ма души. При последните протести са загинали петима. Несъгласните с Мадуро са решени на нови стачки. Демонстрациите продължават месеци наред, а управляващите винят за тях САЩ. Натискът над Венецуела се засилва с наближаването на изборите за Учредително събрание, насрочени за тази неделя. В поредна стъпка при разрешаване на политическата криза в латиноамериканската страна САЩ и още 12 държави от региона призоваваха Николас Мадуро да не провежда нови избори.Тези избори имат за цел да се промени конституцията, с което опозицията не е съгласна, тъй като властта ще укрепи позициите си. ", "date": "2017.07.28", "title": "Срещу агресията на САЩ се обяви Мадуро "}
{"url": "https://news.bg/int-politics/vzeh-pravilnoto-reshenie-zashtiti-se-glavniyat-prokuror-na-sasht.html", "text": " Това заяви в интервю за Fox News правосъдният министър и главен прокурор на САЩ Джеф Сешънс. Той направи коментара по повод на отвода си по делото за руската намеса в президентските избори. Това бе прието много остро от президента Доналд Тръмп и Сешънс заяви, че разбира реакцията му. Припомняме, че президентът отправи остри нападки срещу него и дори заговори за евентуалните последици от уволнението му. Доналд Тръмп написа в Туитър, че Сешънс е \"притиснат\".Ройтерс дори разкри, че Сешънс е бил вчера в Белия дом, но не се е срещнал с президента. Сешънс каза миналата седмица, че харесва работата си и ще продължи да служи в правителството.", "date": "2017.07.28", "title": "Взех правилното решение, защити се главният прокурор на САЩ"}
{"url": "https://news.bg/crime/martinov-sasipa-biznesa-ni-tvardyat-svideteli-po-aferata-sas-sudzhuka.html", "text": "\"\".Това заяви мъжът, който твърди, че е дал четири тона суджук , предаде bTV.Припомняме, че днес депутатите гласуваха оставката на гербера Живко Мартинов, прочул се с аферата със суджуците за премиера Бойко Борисов.Той сам подаде заявление да напусне законодателния орган, след като прокуратурата поиска да го разследва за оказан натиск върху бизнесмени.В четири случая Живко Мартинов е поискал от търговец, който е собственик на магазин, на месопреработвателен цех и на други търговски дейности да му бъде предаден по един тон суджук. Общо поискал 4 000 килограма суджук, 60 килограма телешка пастърма и филе \"Елена\".Въпросният суджук, предоставян на четири пъти по един тон, е на обща стойност 45 хиляди лева.Според обвинението всички, които досега са оказвали съдействие на разследването, са заплашвани и подложени на натиск.Според свидетеля на обвинението, чиято самоличност не се разкрива по негово настояване, историята със суджука започва през 2011 година. Тогава Мартинов, по това време лидер на ГЕРБ в Добрич, го посещава.Мартинов поискал суджук, който по думите му бил за премиера Бойко Борисов.\"\", споделя още свидетелят.След три години бизнесменът решил да откаже да изпълнява поръчките и Мартинов изпълнил заплахите си. признава той.Свидетелят твърди, че не е подавал сигнал до нито една институция, защото Мартинов контролирал всички институции в областта. \", коментира той.Кирил Костов, подал сигнал до главния прокурор по случая твърди, че и семейството му е сред потърпевшите. Заведение на съпругата му е затворено след проверки от Агенцията по храните.\"\", казва Кирил Костов.В Областната служба по безопасност на храните тече проверка от Инспектората на министерството на земеделието.", "date": "2017.07.28", "title": "Мартинов съсипа бизнеса ни, твърдят свидетели по аферата със суджука "}
{"url": "https://news.bg/disasters/trima-raneni-pri-burya-v-istanbul.html", "text": "Най-малко трима души са били ранени при буря в турския град Истанбул вчера, предаде АП. Бедствието е нанесло и материални щети. При експлозия на пристанището е бил ранен един човек. Кран е паднал върху петролни барели и е предизвикал пожар, който по-късно е бил овладян. Други двама са пострадали при срутване на стена на гробище. Възможно е под руините да има още затрупани. Проливните дъждове са наводнили улиците и предизвикали проблеми с движението. Съобщава се за паднали дървета. Временно са били затворени тунели.Това се случва за втори път от 10 дни насам. ", "date": "2017.07.28", "title": "Трима ранени при буря в Истанбул "}
{"url": "https://news.bg/world/senatat-othvarli-marshav-zakonoproekt-na-republikantsite-za-otmyana-na-obamakear.html", "text": "Лидерите на републиканците в Сената на САЩ разкриха така наречения \"мършав\" законопроект за отмяна на здравната реформа на бившия президент Барак Обама, пише \"Гардиън\".Според консерватори осакатеният законопроект за отмяна на Закона за достъпна здравна грижа е \"измама\" и \"катастрофа\".Впоследствие световните агенции съобщиха, че и това предложение е отхвърлено от Сената. 51 сенатори гласуваха \"против\" срещу 49. Сред гласувалите против законопроекта са и няколко републиканци, включително Джон Маккейн, които се оказаха и решаващи. Републиканските сенатори Джон Маккейн, Лиса Мърковски и Съюзан Колинс се присъединиха към демократите срещу мярката.Това е голям удар върху президента Доналд Тръмп. Законопроектът имаше за цел да отмени ключови части от \"Обамакеър\". Републиканците в Сената отчаяно се опитват да достигнат до компромисен план за отмяна и замяна на закона на Обама.След три дни на дебати и седем години на обещания да бъде заменен здравният закон на Обама, републиканците внесоха далеч по-малко амбициозна мярка, като надеждите бяха най-малко 50 сенатори да подкрепят предложението.Законопроектът беше публикуван преди 22 ч. вчера вечерта местно време, давайки на сенаторите само няколко часа да разгледат предложението преди да го гласуват. Републиканските сенатори заявиха ясно, че не очакват и не искат законопроектът да се превърне в закон. Вместо това те се надяваха да доведе до сформиране на комисия от двете камари на Конгреса за разрешаване на различията и приемане на по-мащабен план за отмяна и замяна на закона от 2010 г.Някои републиканци изразиха притеснение, че законопроектът може да се превърне в закон, ако двете камари не успят да съгласуват по-всеобхватен план.В нов анализ, публикуван час след разкриването на законопроекта, Комисията по бюджет на Конгреса е изчислила, че около 15 милиона американци ще изгубят здравното си покритие и вноските ще се увеличат с 20% в сравнение с настоящото законодателство.Лидерите в Сената предложиха \"мършавия\" законопроект като механизъм да принудят свикването на комисия с Камарата на представителите, което ще позволи повече време за постигане на компромис.За да се превърне в закон, двете камара трябва да прокарат едно и също законодателство.През последните два дни Сенатът отхвърли два плана за почти пълна отмяна на здравния закон от 2010 г.", "date": "2017.07.28", "title": "Сенатът отхвърли „мършав” законопроект на републиканците за отмяна на „Обамакеър”"}
{"url": "https://news.bg/world/izrael-pak-zabrani-na-myusyulmanite-pod-50-g-da-se-molyat-v-jerusalim.html", "text": "Израелската полиция съобщи, че ще забранят на мъжете на възраст под 50 г. да присъстват на днешните молитви на мюсюлманите в джамията \"Ал Акса\", Храмовият хълм в Йерусалим, съобщава АФП.Решението е взето след нови сблъсъци между силите на реда и палестинци. Израел премахна мерките за сигурност в свещения град, което впоследствие накара палестинците да прекратят бойкота.Направена е оценка на сигурността и има индикации, че днес ще се проведат демонстрации и ще настъпят безредици, се казва в съобщение на полицията., допълва полицията.Свещеното място в града включва джамията \"Ал Акса\" и Купола на Скалата.В четвъртък палестинците прекратиха бойкота в района, след като за първи път за две седмици Израел отмени мерките за сигурност.В четвъртък следобед хиляди мюсюлмани се стекоха към джамията. Малко след това възникнаха и нови сблъсъци. Според Палестинския червен полумесец около 100 души са ранени.", "date": "2017.07.28", "title": "Израел пак забрани на мюсюлманите под 50 г. да се молят в Йерусалим"}
{"url": "https://news.bg/world/tehnicheska-neizpravnost-zapalila-avtobusa-do-burgas.html", "text": "Оказва се, че техическа неизправност е причината за самозапалването на автобуса пътувал по пътя Черноморец - Бургас. Това заяви директорът на областната дирекция на МВР Калоян Калоянов в ефира на БТВ.По думите му автобусът е превозвал 10 руски туристи, които са трябвало да отпътуват от летище Сарафово. В движение обаче се е получила техническа неизправност, заради която автобусът се е запалил. Калоянов уточни, че руските граждани и шофьорът на автобуса са били свалени от превозното средство.\"Колегите продължават да гасят и мястото е обезопасено от патрули на пътна полиция\", заяви Калоянов.Няма пострадали при инцидента, съобщиха от пресцентъра на МВР.Припомняме, че в 7,20 ч. тази сутрин е подаден сигнал за запалил се в движение автобус с руски туристи, пътували за летището в Бургас.Веднага на мястото на инцидента са изпратени противопожарни и полицейски екипи. Пътниците са изведени невредими.Туристите са превозени до летището с друг автобус.Запалилият се рейс се погасява, предстои да бъде извършен оглед. По първоначални данни преди да се появят пламъците водачът е усетил силна миризма на горящи кабели. ", "date": "2017.07.28", "title": "Техническа неизправност запалила автобуса до Бургас"}
{"url": "https://news.bg/world/razdori-v-beliya-dom.html", "text": "Новият директор на комуникациите в Белия дом използва силни думи, за да атакува шефа на кабинета на Доналд Тръмп Рейнс Прийбъс, информира БиБиСи.Антъни Скарамучи язвително се изказа за \"параноидния шизофреник\" Прийбъс по време на телефонен разговор с репортер на списание \"Ню Йоркър\".Бившият финансист на \"Уолстрийт\" също атакува съветника на Тръмп Стив Банън.По време на разговора с журналиста той директно атакувал Банън и Прийбъс.Скарамучи по-късно написа в \"Туитър\", че съжалява за \"цветущия език\", но не отрече разговора.През първата си седмица в Белия дом той атакува служителите, които разкриват поверителна информация. В много интервюта Скарамучи намекна, че единият от тези хора е шефът на щаба на Тръмп.\"Ако Рейнс иска да обясни, че не разкрива информация, нека го направи\", каза той в интервю за СиЕнЕн.", "date": "2017.07.28", "title": "Раздори в Белия дом"}
{"url": "https://news.bg/society/zapochvat-goreshtnitsite-1.html", "text": "Най-горещите дни в годината - горещниците, са на 28, 29 и 30 юли.Те се отбелязват предимно в Северна и в Западна България, но ритуали се извършват и в някои югозападни райони. В Северна България дните са известни съответно като Чурлига, Пърлига и Марина Огнена, а в Южна - Люта, Чурута и Опалена Мария. Седмицата, в която се падат тези дати, се нарича Запалена или Опалена неделя. През горещниците човек трябва да се пази от парещите лъчи на слънцето и да се моли за неговото милосърдие към хората.Преди години, когато хората зависели още по-силно от природата и нейните капризи, те вярвали, че отбелязването на горещниците предпазва дома и нивата им от пожари и градушки.Най-строго се спазвали първият и третият ден. През тези дни не трябва да се ходи на нива и да се жъне, вършее, коси и копае. Не се меси и пече хляб - за опазване на труда от огнени стихии и градушки. Според поверието не бива да се пали огън и да се изнася вън от жилището.На третия ден чрез специален обред се пали един общ нов огън, от който всеки подновява огъня в своя дом. Горещниците се почитат най-много от ковачи, хлебари, калайджии, които работят с огън.През трите поредни дни се гадае какво ще бъде времето през януари, февруари и март следващата година.За петък обаче синоптиците предвиждат дъжд и максимални температури до 30 градуса. ", "date": "2017.07.28", "title": "Започват горещниците "}
{"url": "https://news.bg/crime/izplashtat-parite-za-uniformite-na-politsaite-ot-1-vi-avgust.html", "text": "От първи август започва изплащането на средства за служебно облекло на полицаите. Това стана ясно от думите на министъра на вътрешните работи Валентин Радев. Той уточни, че сумата, която е заделена за дрехи е около 17 млн. 474 хил.лв.На месечната пресконференция на МВР министър Радев коментира няколко теми.Една от тях е . По данни на Главна дирекция \"Национална полиция\" за периода от 3 до 9 юли са констатирани 17 121 нарушения по пътищата. Издадени са  9 633 фиша  и 5 943 акта. За целият месец са настъпили 164 ПТП-та, загинали са 10 души, а 231 са пострадали,  допълни Радев.Статистиката сочи, че през последния месец са изгорели над 1 000 дка гори и над 400 дка сухи треви. В горското и селското стопанство са възникнали над 168 пожара, а основната причина е небрежност при боравене с открит огън, подчерта министърът на вътрешните работи.Що се отнася до хулиганските прояви, Радев заяви, че за 2017 г. са регистрирани 453 случая. Той отчете още, че телефонните измами са нараснали със седем процента.По думите на Радев,  има усещане в гражданите, че мутренските времена се завръщат. Той представи данни, според които през 90-те години на миналия век убийствата годишно са 491, а през 2017 са 79.Като за увеличение на заплатите на полицаите, Радев посочи, че те дават повече жертви от военните - 25 полицаи са загинали от 2002 г. до сега. За сравнение през същия период в мисии извън страната са загинали 13 военнослужещи.\"Полицията, която не е на мисия, а е тук,  дава два пъти повече жертви без да са на война\", каза Радев.", "date": "2017.07.28", "title": "Изплащат парите за униформите на полицаите от 1-ви август"}
{"url": "https://news.bg/politics/noviyat-poslanik-na-turtsiya-u-nas-e-neshto-kato-sapyor.html", "text": "\"Моето лично мнение е, че този човек трябваше да си отиде отдавна от България\", заяви журнаристът Илхан Андай в ефира на БТВ във връзка със смяната на посланик Сюлейман Гюкче. По думите му, редовната ротация е трябвало да се случи през есента.\"Възникна въпросът повишение или понижение е. По-скоро е червен картон изхождайки от това, че България винаги е била много важна страна за Турция. Особено важна е за Ердоган\", посочи Андай.Според него грешките на Гюкче са две. Едната е лошият анализ, който е давал на Анкара, а другата е, че той е развалил рахата на българските турци и ги е раздрусал.Илхан Андай определи новия посланик като подготвен.\"Образно казано, ако Гюкче е бил в последните 2 години човекът, който взривяваше този граден от десетилетия мост между Турция и България, заради огромното присъствие на етнически турци в България и заради техните роднини изселници, този човек ще бъде нещо като сапьор\", допълни той.Андай коментира и новината за задържаните българки и британец в Турция. По думите му, единственото сигурно е, че задържаните в Турция нашенки не са имали помагачи и не са участвали в по-голяма група. В противен случай полицията е нямало да оповести информация.\"На британеца присъдата му е гарантирана, защото има снимков материал. Майката най-вероятно ще бъде освободена на осмия ден, защото дъщерята ще поеме отговорност за нея\", каза журналистът и допълни, че те със сигурност не са в \"черния списък\".", "date": "2017.07.28", "title": "Новият посланик на Турция у нас е нещо като сапьор"}
{"url": "https://news.bg/politics/v-obshtestvoto-vlastva-razdelenie-ksenofobiya-i-omraza-iztakna-karadaya.html", "text": "Хаос в управлението и липса на ясна управленска програма. Това отчетоха от ПГ на ДПС за изминалия парламентарен сезон.В декларация лидерът на движението Мустафа Карадайъ заяви, че налице са омраза, разделение, агресия и отбеляза, че агресията е навсякъде в училищата, в паркове и градини. Той посочи, че това не е драматичен сценарий и изтъкна, че липсват дебати по важни въпроси - икономически растеж, здравеопазване, образование.Отчитала се тенденция за отстъпление от поети ангажименти. Карадайъ изтъкна, че в обществото властва разделение, ксенофобия, омраза, генериране на напрежението и отчете отстъпление от евроатлантическите ценности.Относно присъствието на патриотите в управлението, Карадайъ заяви, че е недопустимо те да са легитимното лице на правителството.\"Ако най-голямата партия не разполага с ресурс - нека да го заяви и да потърсим решение чрез избор на суверена\", посочи лидерът на ДПС. Той настоя управляващите като членове на ЕНП да покажат решимост за борба с основните проблеми - безработица, доходи, пенсии, здравеопазване, образование, сигурност.Карадайъ изтъкна, че се отчита намаляване на безработица, но заетите не се увеличават.Всеки пети младеж в България нито учи, нито работи. Делът на работещите е под нивата на заетост.\"Днес по-категорично от всякога трябва да заявим, че демокрацията в нашата страна е застрашена\", посочи лидерът на ДПС и продължи с предупреждението, че и мирът е пред изпитание.Той призова за обединение пред евроатлантическите ценности, засилване на ролята и мястото на България в контекста на разширяване на Алианса и ЕС на Балканите и се застъпи за налагането на европейска визия и ценности - без популизъм и националпопулизъм.На онези, които заявяват, че млатенето и мразенето у нас стават стандарти, Карадайъ припомни поговорката: ако мислите за един ден напред - вземете си храна, ако мислите за една година напред - посадете дърво, ако мислите за сто години напред - образовайте децата си.", "date": "2017.07.28", "title": "В обществото властва разделение, ксенофобия и омраза, изтъкна Карадайъ"}
{"url": "https://news.bg/world/54-raneni-pri-vlakova-katastrofa-v-barselona.html", "text": "Най-малко 54 души са ранени при катастрофа на влак на гара в испанския град Барселона, обявиха властите, цитирани от БиБиСи.Няма информация за загинали. Сред ранените има петима тежко пострадали. 19 души са хоспитализирани.Според АП водачът на влака е сред сериозно пострадалите.Инцидентът е станал рано тази сутрин по време на пиковете часове на станция Francia в центъра на града.Снимки в социалните мрежи показват влак, който се е ударил в буферите (отбивачка).По първоначална информация влакът не е натиснал спирачки, когато е навлязъл в гарата, удряйки се в буферите на перона.Влакът е потеглил от крайбрежния град Сан Висенс де Калдерс и пристигнал на гарата в 07,15 часа местно време.", "date": "2017.07.28", "title": "54 ранени при влакова катастрофа в Барселона"}
{"url": "https://news.bg/politics/zamestiha-v-ns-ovakantenoto-myasto-na-deputata-sas-sudzhuka.html", "text": "ГЕРБ запълниха освободеното депутатско място от Живко Мартинов, нашумял покрай \"суджук гейт\".Нов депутат от управляващата партия се закле на негово място. Това е Даниела Димитрова. Мартинов стана клиент на прокуратурата, след като изнудвал търговци за тонове суджуци и други месни деликатеси, с които трябвало да подпомогне партийната дейност.Мезетата уж били до премиера Бойко Борисов. Главният прокурор Сотир Цацаров обаче обясни на брифинг пред медиите,че нито един суджук не е стигнал до Бойко Борисов.Мартинов сам напусна законодателния орган, за да не вреди на имиджа на партията.", "date": "2017.07.28", "title": "Заместиха в НС овакантеното място на депутата със суджука"}
{"url": "https://news.bg/politics/aktsiya-v-parlamenta-sreshtu-hepatita.html", "text": "В законодателния орган се провежда информационна инициатива в подкрепа на елиминацията на хепатита. Един от първите информирали се бе атакистът Павел Шопов.Инициаторите на кампанията го информираха, че вече има лечение и на най-тежките форми на хепатита - Хепатит С. Много ме успокоихте, сподели депутатът. Това е голям пробив, подчерта той и изтъкна, че е запознат как се предава това заболяване.Акцията е по повод Световния ден за борба с хепатита. Целта на събитието в НС е да се даде гласност на факта,че в момента у нас се реимбурсират от НЗОК всички най-съвременни терапевтични възможности за хепатит С, които дават успех на лечението при 99% от пациентите.За да бъде елиминиран той обаче, е необходимо да се провежда регулярен скрининг сред населението, тъй като заболяването протича без симптоми и пациентите разбират за заболяването, едва когато вече са настъпили усложнения. Сред най-рисковите групи са хората на възраст 40-65 години, които са имали кръвопреливане или медицински манипулации в миналото, тъй като преди 1992 година кръвните продукти не са били изследвани за вируса.В момента в света 71 милиона души страдат от Хепатит С. Той е седмата причина за смъртност в света и първата за развитие на рак на черния дроб. В България се предполага,че около 100 000 души са носители на болестта, а около 840 души умират всяка година от Хепатит С и причинените от него усложнения. През 2015 година СЗО прие стратегия за елиминиране на хепатита до 2039 година като акцент в нея са ранната диагностика и лечението на заболяването.", "date": "2017.07.28", "title": "Акция в парламента срещу хепатита"}
{"url": "https://news.bg/crime/biznesmenat-v-plovdiv-mozhe-i-da-se-e-samoubil-obyasni-glavniyat-sekretar-na-mvr.html", "text": "Работи се по различни версии и не изключваме версията за самоубийство. Това заяви главният секретар на МВР Младен Маринов по БТВ във връзка със смъртта на пловдивския бизнесмен в парка \"Лаута\".По думите му, се разследва съответно и , но докато не се съберат достатъчно факти, които да изключат категорично една версия, работят по нея и събират факти. Относно появилите се в медиите детайли около това кой е вързал кучето на бизнесмена, Маринов каза, че тези детайли в 90% са надградени и измислени.По отношение на , Маринов коментира, че работата продължава. \"Проблемът там е, че това се е случило на място, което не е оживено. Това е пътека, а не алея, която е изградена в Борисовата градина\", уточни главният секретар. Друг проблем е, че той все още е в болнично заведение.\"Към момента работим с него, но все още се възстановява след операцията. Значителна част от контингента, който е определен като профил и евентуално би извършил такива действия, е установен\", каза Младен Маринов.Установено е и алибито на над 200 човека, допълни Маринов. С Никодимов се работи по снимкови материали, но няма напредък.Във връзка с побоя в столицата , Маринов заяви,че лицата са били насочени към нотариуса.\"Към дъщерята действията се насочват, когато тя прави опит да защити майка си. Издигаме една от версиите, че е свързано с нейната професионална дейност \", допълни още той.", "date": "2017.07.28", "title": "Бизнесменът в Пловдив може и да се е самоубил, обясни главният секретар на МВР"}
{"url": "https://news.bg/world/osvobodiha-ednata-ot-balgarkite-zadarzhani-v-turtsiya-za-terorizam.html", "text": "Едната от двете българки, задържани в Турция за тероризъм, е освободена, съобщи Министерството на външните работи.Българската гражданка се е обадила късно снощи на консула ни в Анкара лично да информира, че е била разпитана в полицията, а след това е била пусната на свобода.Дъщерята на освободената българка обаче остава в ареста. По нейния случай е ясно, че днес изтича 7-дневния срок, в който трябва да стане ясно дали жената ще бъде освободена или срещу нея ще бъде повдигнато обвинение.Посланика ни в Турция Надежда Нейнски обясни пред БНР, че по закон след изтичането на 7-дневния срок, ако не се предяви обвинение, българката трябва да бъде освободена. \"Съдействието, което можем да окажем, е и по консулска линия, и по политическа, разбира се, но все пак се водят в момента следствени действия, така че възможностите, извън това да бъдем в контакт със задържаната и с нейното семейство, не са много големи, но е осигурена адвокатска защита, така че всичко, което е в рамките на закона и което можем да направим, на този етап е направено\", допълни Нейнски.Същевременно в Генералното консулство в Истанбул е получен факс от наблюдаващия прокурор по случая - Мехмет Джан Мъхчъ. Във съобщението пишело, че покурорът не е намерил основания за задържане на българските граждани Веселина П. Р.-А. и Мира Я. А. Британецът Джоузеф А. Р. остава в ареста.Към момента Генералният ни консул и близките на задържаните пътуват към ареста. Осигурена им е защита и се оказва необходимото съдействие от страна на българските власти. Под ръководството Нейнски в Генералното консулство в Истанбул, както и в посолството в Анкара, са създадени оперативни щабове по въпроса.Припомняме, по време на ареста британецът и българките са били на лятна ваканция в курорта Дидим, който се намира на около 200 километра южно от Измир. Властите в Турция арестували семейството, защото британецът, който е много близък с дъщерята, е бил разследван за връзки със сирийския клон на организацията на кюрдските сили, която е обявена от Турция за терористична организация.Изяснено е още, че дъщерята на освободената българка има и кюрдски корени. Тя е живеела в Холандия и Великобритания, където учила международно право. Пред БНР българката посочи, че баща ѝ е кюрд. Тя не прекъсвала и връзката си с България, защото израснала тук. Тя се запознала с Джоузеф Р. от социалните мрежи.Относно британеца е ясно, че той се е сражавал в Африка и Афганистан. Той решил да стане доброволец и отишъл в Сирия, защото видял, че правителството във Великобритания бездейства относно случващото се в страната.Според медиите в Турция мъжът е прекарал 3 месеца в Сирия. Твърди се, че там британецът е получил военно обучение от сирийските кюрдски сили за народна защита през 2015-а година. Мъжът обаче не участвал в сражения. След това се върнал на Острова, където е бил разследван от метсните власти, но не били намерени доказателства за задържането му, а той започнал работа във фабрика.Двамата влюбени отишли в Турция на почивка. Те били предупредени, че има голяма вероятност да бъдат задържани, но заявил, че това не ги притеснява.Припомняме, на 17 юли, стана ясно, че турското външно министерство е обнародвало \"черен списък\", включващ 77 българи, подозирани за връзки с терористични организации. За \"черния списък\" става ясно от , посветен на борбата с групировката \"Ислямска държава\". По информация на журналиста Илхан Андай задържаните ни сънародници не са включени в \"черния списък\".", "date": "2017.07.28", "title": "Освободиха едната от българките, задържани в Турция за тероризъм"}
{"url": "https://news.bg/regions/pozhar-v-ministerstvoto-na-okolnata-sreda-i-vodite.html", "text": "Пожар е възникнал на покрива на Министерството на околната среда и водите на булевард \"Мария Луиза\" и улица \"Симеон\".Установено е, че пожарът е възникнал около 15 часа. Благодарение на бързата оперативна работа на столичните пожарникари до 15 и 30 ч. бедствието е било потушено. 4 автомобила и 2 стълби на Главна дирекция пожарна безопасност и защита на населението са изпратени на място. Заедно с екипите е и началникът на столичната пожарна ст. комисар Веселин Гетов.Информацията е, че огънят е обхванал около 10 квадратни метра площ от покрива и подпокривно пространство. Пострадали няма, всички са били евакуирани. По първоначални данни до инцидента се е стигнало след ремонтни дейности на покрива на сградата.", "date": "2017.07.28", "title": "Пожар в Министерството на околната среда и водите "}
