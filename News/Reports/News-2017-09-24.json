{"url": "https://news.bg/int-politics/lider-na-baskite-prizova-ispaniya-da-ne-prechi-na-referendumite-za-nezavisimost.html", "text": "Министър-председателят на баското правителство Иниго Уркулу призова днес властите в Испания да не пречат на референдумите за независимост на отделните региони, предаде АФП. По думите му, с действията си, испанското правителство показва на света, че е част от проблема, а не от решението му. Това заяви той пред поддръжници. Мадрид ще се провали, следвайки тази политика, убеден е той. Уркулу настоява, че баските и каталунците имат право да се самоопределят. Припомняме, че на 1 октомври предстои допитване в автономния регион Каталуния, което Мадрид се опитва да спре, но местните лидери са решени да проведат. Испания арестува местни лидери и иззе милиони бюлетини, а преди това отнесе въпроса за референдума до съда. Многохилядни протести на поддръжници на \"развода\" с Кралството се провеждат в Барселона почти всеки ден. Автономната провинция Страната на баските също е известна с традиционно силните си настроения към сепаратизъм. ", "date": "2017.09.24", "title": "Лидер на баските призова Испания да не пречи на референдумите за независимост "}
{"url": "https://news.bg/bulgaria/premahvat-pyasachnitsite-ot-detskite-ploshtadki-v-blagoevgrad.html", "text": "В Благоевград започва поетапно премахване на пясъчниците от детските площадки. Решението на общината е взето след внесена подписка от родители, които се притесняват от разпространението на зарази по време на игра, предаде Нова телевизия.\"Пясъкът се поддържа трудно. Според здравните разпоредби би следвало пясъкът между 2 и 4 пъти годишно да бъде подменян. Освен това да бъде дезинфекциран - често с химикали, които също не са безвредни за здравето на децата.\" - коментира главният еколог в общината Диана Стефанова.Някои от родителите обаче не са съгласни с решението и предлагат друго - вместо да се премахват пясъчниците, детските площадки да бъдат почиствани редовно.Предстои да бъдат премахнати общо 71 пясъчника от градските кътове за игра.Тези в детските заведения ще си останат по местата, а на мястото на премахнатите ще бъдат изградени нови съоръжения за игра.", "date": "2017.09.24", "title": "Премахват пясъчниците от детските площадки в Благоевград"}
{"url": "https://news.bg/disasters/novo-zemetresenie-s-magnitud-5-9-udari-zapadnoto-kraybrezhie-na-meksiko.html", "text": "Ново земетресение с магнитуд 5,9 удари западното крайбрежие на Мексико, съобщава Тихоокеанският предупредителен център за цунами, цитиран от РойтерсЕпицентърът на земетресението е на 99 км югозападно от Тонала, в щата Чиапас.Мексиканската столица беше ударена от земетресение с магнитуд 7,1 във вторник, унищожавайки десетки сгради, а жертвите са близо 300.Природното бедствие се случи точно 22 г. след унищожителното земетресение на 19 септември 1985 г. в Мексико сити, при което загинаха 5 000 души.", "date": "2017.09.24", "title": "Ново земетресение с магнитуд 5,9 удари западното крайбрежие на Мексико"}
{"url": "https://news.bg/crime/v-plovdiv-bivsh-voenen-zastrelya-sina-si.html", "text": "Баща е застрелял сина си във вилна зона над Пловдив, предаде Дарик радио.Според непотвърдена информация, смъртоностният инцидент е станал след скарване между двамата.Бащата е бивш военен. Съобщава се, че е трелял е в главата на 40-годишния си син с притежаван от него пистолет.Задържан е за 24 часа.По случая е образувано е досъдебно производство.", "date": "2017.09.24", "title": "В Пловдив бивш военен застреля сина си"}
{"url": "https://news.bg/bulgaria/rabotnitsi-blokiraha-patya-smolyan-plovdiv-zaradi-neizplateni-zaplati.html", "text": "Работници, които не са получавали заплатите си от 2015 г., блокираха за час главния път Смолян-Пловдив, предаде bTV.На входа на Чепеларе в двете посоки на движението се образуваха опашки от автомобили, които бяха пропускани на всеки 15 минути.Фирмата, в която хората са работили, е придобита от друг собственик, а те не могат да получат възнагражденията си дори след съдебно решение.Протестиращите са се обърнали към всички институции в лицето на президентството, НАП, НОИ и инспекцията по труда, но без резултат.Хората имат да получават между седем и осем заплати, общата сума на които възлиза на повече от 600 хиляди лева.", "date": "2017.09.24", "title": "Работници блокираха пътя Смолян-Пловдив заради неизплатени заплати"}
{"url": "https://news.bg/world/ralf-fayns-poluchi-pochetno-srabsko-grazhdanstvo.html", "text": "Британският актьор и режисьор Ралф Файнс получи сръбско гражданство, съобщи \"Washington Post\".Сръбският паспорт му беше връчен днес лично от държавния глава на страната Александър Вучич в сградата на президентството в Белград.\"Ние, сърбите, сме щастливи да Ви имаме за наш приятел, а вече и съгражданин\", даяви Вучич.Почетното сръбско гражданство се дава на Файнс по инициатива на министерството на културата в Белград, в знак на почит към творческата му дейност в страната.Същевременно той запазва британския си паспорт.Файнс идва за първи път в балканската страна през 2010 г., за заснеме киноадаптация на \"Coriolanus\" по Уилям Шекспир - това е режисьорският му дебют.В момента британската звезда снима в Белград филм за легендарния руски балетист Рудолф Нуреев, който живее и твори основно на Запад.", "date": "2017.09.24", "title": "Ралф Файнс получи почетно сръбско гражданство "}
{"url": "https://news.bg/int-politics/osem-neshta-koito-tryabva-da-znaem-za-izborite-v-germaniya.html", "text": "Резултатите от парламентарните избори определят състава на бъдещия Бундестаг. Изборите за Бундестаг се провеждат на всеки четири години - винаги в неделя или на официален празник. Датата на изборите се определя от президента, обикновено по предложение на федералния канцлер или федералната канцлерка. В последно време има предложения мандатът на Бундестага да е не четири, а пет години.Всички германски граждани, навършили18 години, имат право на глас. Определени граждани обаче губят избирателното си право. Понастоящем това са около 200.000 души, които са поставени под чуждо попечителство - най-вече хора с психически недъзи. На осъдените, които са извършили политическо наказуемо деяние, рядко им се отнема избирателното право.Всеки, който е навършил 18 години и не е бил осъждан на повече от една година затвор. Лишено от право на глас са хората с тежки психически заболявания. На германските избори за Бундестаг участниците се определят основно от отделните политически партии. Който иска да кандидатства като независим, трябва да събере подписите на поне 200 свои съмишленици и има право да се кандидатира само във въпросния избирателен район.В специално уредени избирателни секции или чрез гласуване по пощата. Второто става все по-популярно. Гласуването е тайно. Германските власти гледат на това много строго. Който си направи селфи в избирателната кабина и го публикува в социалните мрежи, върши наказуемо деяние!Всеки избирател разполага с два гласа. С първия - се гласува мажоритарно - за определен кандидат в съответния избирателен район. Общо 299 от всичките 598 депутати в Бундестага се определят по този начин. С втория глас се дава вот за партийна листа - той е решаващият за опроделянето на съотношението на силите в Бундестага.Изборите в Германия се провеждат само по утвърдения начин - чрез хартиени бюлетини и резултатите могат да бъдат проверени по безспорен начин. Теоретично би могло да има фалшифициране на резултати по време на електронното им предаване до ЦИК, експертите обаче смятат това за малко вероятно. На изборите в Германия освен това се канят и чуждестранни наблюдатели.Когато една партия постигне мнозинство от гласове в Бундестага, тя получава правото да състави правителство. От 2005 г. насам това е ХДС на Ангела Меркел. Впоследствие победителят в изборите започва консултации, на които определя с кои партньори би могъл да състави коалиционно правителство. В някои случаи това е бавен и труден процес, който може да продължи с месеци.Депутатите накрая определят и правителствения ръководител. Тъй като за канцлерския пост не съществува ограничен по време мандат, има възможност да бъде избиран все един и същи човек. По този начин Ангела Меркел вече три пъти беше канцлерка на Германия и сега се бори за четвърти мандат.", "date": "2017.09.24", "title": "Осем неща, които трябва да знаем за изборите в Германия"}
{"url": "https://news.bg/politics/iliyana-jotova-prevratnostite-na-istoriyata-sblizhavat-balgari-i-armentsi.html", "text": "Общите превратности и предизвикателства на историята ни сближават и помагат за разбирателството между българския и арменския народ, заяви вицепрезидентът Илияна Йотова при откриването на арменския храм \"Сурп Агоп\" в град Ямбол.\"Както Българската православна църква за нашия народ, така и арменската църква е фактор, който крепи идентичността на арменската общност\", заяви Йотова.Тя припомни, че България е приела над 25 хиляди арменски бежанци и за броени години у нас са отворили врати над 13 арменски училища, съобщиха от президентството.\"Ние сме гостоприемен народ и сме помогнали на тези, които са прогонени от родните си места и са потърсили втората си родина в България.\" - допълни Илияна Йотова.Тя отбеляза, че на церемонията за освещаването присъстват както българи, така и арменци, защото уважават усилията и волята да се съгради храм.Вицепрезидентът подчерта, че България е пример за един от най-добрите етнически модели в Европа, защото у нас хора от различни религии и етноси живеят заедно и работят за развитието на страната като български граждани.\"Нека в този дух възпитаваме поколенията и занапред, имаме нужда от това\", призова вицепрезидентът.\"Ако не строим храмове, ако не учим децата си на ценности, те стават лесна жертва на фанатици, за които човешкият живот няма никаква стойност. Това е едно от предизвикателствата на времето, в което живеем.\" - добави Илияна Йотова.Тя подари на новия храм осветена българска икона.", "date": "2017.09.24", "title": "Илияна Йотова: Превратностите на историята сближават българи и арменци"}
{"url": "https://news.bg/world/turtsiya-bombardira-skladove-i-ukritiya-na-kyurdite-v-irak.html", "text": "Генералният щаб на турските въоръжени сили обяви, че авиацията на страната е бомбардирала на иракска територия оръжейни складове и скривалища на Кюрдската работническа партия, предаде Дойче веле.Според съобщението на щаба, ударите по цели в северната част на Ирак са нанесени още в събота, 23 сепетмври, а операцията продължава и днес.С наближаването на референдума за независимост на Иракски Кюрдистан турската армия засилва присъствието си по общата граница между двете страни.Припомняме, допитването е насрочено за понеделник, 25  септември.Анкара заплаши със санкции, ако гласуването не бъде отменено.На 23 септември турският парламент удължи мандата за военни операции на турските военни в Ирак и Сирия.", "date": "2017.09.24", "title": "Турция бомбардира складове и укрития на кюрдите в Ирак"}
{"url": "https://news.bg/health/60-dzhentalmeni-s-kostyumi-i-motori-podkrepiha-mazhete-s-rak-na-prostatata.html", "text": "Над 60 участници се включиха в днешния мотопоход на джентълмените в подкрепа на мъжете с рак на простатата, съобщиха организаторите на проявата.Актьорът Веселин Плачков застана зад каузата, като напомни на мъжете да обръщат внимание на здравето си и да не пропускат профилактичните прегледи.Участниците в събитието караха ефектни ретромотори и бяха облечени с костюми.Инициативата възниква за пръв път в Австралия през 2012 г. Благодарение на кампанията хиляди участници от целия свят правят благотворителни обиколки с мотори всяка година в точно определен ден. През 2016 г. в знак на солидарност с каузата се включват 56 000 мотористи от 500 града в 90 страни, а през тази година се очаква участие да вземат над 100 държави.Изискването към участниците в обиколките е да са облечени елегантно и да карат ретромотори. Целта на джентълмените с мотори е да повишат информираността на обществото за рака на простатата и необходимостта от ранна диагностика и своевременно лечение.Събитието в България се организира от Gentleman Riders Bulgaria съвместно с федерация \"Български пациентски форум\". То се осъществява с подкрепата на Astellas.Всяка година ракът на простатата e сред основните причинители на смърт при мъжете. Статистиката сочи, че годишно над 1 млн. мъже по света получават диагнозата рак на простатата, което е около 8% от всички новорегистрирани онкологични заболявания и над 15% от раковите заболявания при мъжете.\"Ракът на простатата е най-честият карцином в Европа. Към момента годишно се разболяват над 400 000 души, като се очаква през 2030 г. техният брой да достигнe близо 520 000. В България, по данни на Националния раков регистър, през 2013 г. са регистрирани 2 825 нови случая на заболяването. Това бележи ръст от 60% за последните 10 годин.\" - отбеляза д-р Радослав Мангалджиев, началник на Отделението по медицинска онкология към СБАЛОЗ в столицата.Той подчерта, че ракът на простатата представлява значителен и дългосрочен здравен проблем в Европа.Венцислав Ганев от \"Gentlemаn Riders Bulgaria\" посочи обясни, че стремежът е да се говори за проблема без излишен драматизъм.\"Ние следваме традицията на отявлените джентълмени, затова решихме да обединим усилията си срещу заболяването. Нашата цел е да популяризираме информацията за диагностика и лечение на рака на простатата без да бъдем драматични. Затова избрахме формата да бъде това, в което сме най-добри.\" - сподели Венцислав Ганев.Председателят на Федерация \"Български пациентски форум\" Иван Димитров също подкрепи инициативата и представи пациентската гледна точка върху проблема рак на простатата.Организаторите и участниците в мотопохода получиха подкрепа и от президента Румен Радев, който изпрати до тях поздравителен адрес. \"Убеден съм, че съхраняването на здравето ни е лична отговорност, а инициативата ни за профилактичен преглед при уролог е проява на сила. Слабост е да се страхуваш от диагнозата и да отлагаш консултацията със специалист. Заболяването рак на простатата е лечимо, в това са категорични водещите уролози-онколози.\"- се казва в поздравителния адрес.", "date": "2017.09.24", "title": "60 джентълмени с костюми и мотори подкрепиха мъжете с рак на простатата"}
{"url": "https://news.bg/int-politics/shveytsartsite-othvarliha-proekta-za-pensionna-reforma.html", "text": "Гражданите на Швейцария отхвърлиха проекта за пенсионна реформа - първата за последните 20 години, предаде Дойче веле.Според предварителни данни, на днешния референдум, 52.7 на сто от избирателите са гласували против предложението на властите.\"Така проблемът с финансирането остава нерешен\", коментира шефът на федералния департамент по вътрешните работи Ален Берсе.Избирателната активност на референдума е около 50 процента, съобщи dpa.Законодателните поправки, приети от парламента, предвиждаха увеличаване на пенсионната възраст от 64 на 65 години за жените и така тя да се изравни с възрастта, при която мъжете излизат в пенсия. Депутатите приеха и увеличаване на пенсионните вноски от заплатите и сумите от данъка върху добавената стойност. ДДС ставката трябваше да нарасне от 8.0 на 8.3 процента.Консервативната Швейцарска народна партия (SVP), която има мнозинство в Националния съвет, се обви против реформата, тъй като я смята за твърде скъп проект на \"левите\".", "date": "2017.09.24", "title": "Швейцарците отхвърлиха проекта за пенсионна реформа"}
{"url": "https://news.bg/int-politics/trima-ubiti-i-petima-raneni-mirotvortsi-pri-ataka-v-mali.html", "text": "При атака в Мали са били убити най-малко трима миротворци, предаде ABC News. Други петима са били ранени. Атаката е била извършена в северния регион Гао рано сутринта в неделя. Конвоят им е бил ударен от противопехотна мина. Това са съобщили от мисията на ООН. Източници, пожелали анонимност, са уточнили, че загиналите военни са предимно от Бангладеш. Все още никой не е поел отговорност за атаката, но вероятно тя е дело на местното крило на \"Ал Кайда\".", "date": "2017.09.24", "title": "Трима убити и петима ранени миротворци при атака в Мали "}
{"url": "https://news.bg/politics/valentin-radev-zad-otvlichaneto-na-adrian-ne-stoi-organizirana-banda.html", "text": "Хората в МВР работят много усърдно и е въпрос на чест да се справят със задачата да открият похитителите на Адриан Златков\", заяви вътрешният министър Валентин Радев в предаването \"120 минути\" по bTV.По думите му, не може да става въпрос за организирана структура, която да стои зад отвличането.\"Това са едни от най-сложните и опасни престъпления. Надявам се да ги открием възможно най-бързо\", допълни още той.Вътрешният министър отказа да съобщи подробности докъде е стигнало разследването на случая и колко са близо органите на реда до разрешаването му.\"Ще бъде кошмарно ако това се случи отново\", категоричен е Радев.Той отрече последните полицейски акции да са свързани с престъпниците, които стоят зад отвличането на Адриан Златков.", "date": "2017.09.24", "title": "Валентин Радев: Зад отвличането на Адриан не стои организирана банда"}
{"url": "https://news.bg/int-politics/merkel-pecheli-izborite-v-germaniya-spored-exit-poll.html", "text": "Консервативният блок на германския канцлер Ангела Меркел (ДС/ХСС) печели провелите се днес избори в страната.Той получава 33,5% от гласовете. Това показват exit poll резултати.На второ място остават социалдемократите на основния съперник на Меркел Мартин Шулц с 21% от гласовете. Трети са \"Алтернатива за Германия\" с 13 процента, които приемат резултата си като победа и обещават да работят за промени в страната, да бъдат активна опозиция на управляващите и \"да върнат Германия на германците\". Това е най-доброто представяне на крайна десница в страната от 60 години насам. Те вече бяха поздравени от френския и холандския крайнодесни лидери Марин льо Пен и Герт Вилдерс. Двамата отбелязаха в социалните мрежи, че посланието от последните парламентарни избори в Европа е ясно - европейските държави не са ислямски нации, те се събуждат и силните позиции на националистките партии не са случайно явление, а управляващите трябва да се съобразяват с него. Избирателната активност е 76,5 процента. Тя надминава с 4-5% тази от последния вот. Така Ангела Меркел е на път да спечели четвъртия си мандат като канцлер, за който се бореше на тези избори. Резултатите на двете водещи партии обаче са по-ниски от очакваното.Самата Меркел обяви, че е очаквала по-добър резултат, но все пак ще получи мандат за съставяне на правителство. Лаконично отговори канцлерът на въпроса за нова управляваща коалиция. По думите й, от утре ще започнат консултациите за нов кабинет. Тя получи поздравления за победата от редица лидери. Германия вероятно ще бъде управлявана от т.нар. \"коалиция Ямайка\". На настоящите управляващи им остава вариантът да се коалират със свободните демократи и зелените. Така вероятно ще изглежда бъдещият германски парламент по разпределение на местата:Социалдемократите вече изразиха разочарование от поражението и потвърдиха намерение да не търсят коалиция с Меркел, а да останат в опозиция. Въпреки поражението, Шулц не смята да подава оставка, а ще се кандидатира отново за лидерския пост. Според социологическите проучвания преди вота резултатите бяха подобни. Кампанията бе доминирана очаквано от бежанската криза, която продължава да бъде един от основните проблеми за страната. Изборите приключиха в 19 часа българско време.Не се съобщава за сериозни нарушения в изборния ден.  Изборните секции отвориха в 8 часа тази сутрин.За сигурността се грижиха 600 000 души. Право на глас имаха повече от 61 млн. души, като голяма част от тях гласуваха предварително по пощата. ", "date": "2017.09.24", "title": "Меркел печели изборите в Германия, според exit poll"}
{"url": "https://news.bg/weather/oblachno-i-vetrovito-nachalo-na-sedmitsata-ni-ochakva.html", "text": "Облачно и ветровито ще е началото на седмицата, съобщават от НИМХ на БАН. През нощта на отделни места в западните райони ще преръми. Очакват се минимлни температури между 11 и 16 градуса. Максималните ще са между 20 и 25 градуса. Атмосферното налягане е по-високо от средното за месеца и ще продължи да се повишава.  ", "date": "2017.09.24", "title": "Облачно и ветровито начало на седмицата ни очаква "}
{"url": "https://news.bg/crime/dete-postrada-tezhko-v-dzhakuzi-na-plovdivski-hotel.html", "text": "Дете на 4 години бе прието в болница в Пловдив след инцидент в джакузи на хотел, предаде \"Нова\".То не е било оперирано, но ходи трудно. \"\", разказа бащата на момченцето.По думите му, семейството е подало жалба в полицията, ще сезира и прокуратурата. За него, причината за инцидента е нежеланието на собственика да вложи нужните средства, за да обезопаси съоръженията. Според управата на хотела, детето е било оставено без надзор. Тече проверка, която трябва да установи дали действително е липсвала нужната решетка. ", "date": "2017.09.24", "title": "Дете пострада тежко в джакузи на пловдивски хотел "}
{"url": "https://news.bg/world/shestima-raneni-pri-strelba-v-amerikanska-tsarkva.html", "text": "Най-малко шестима души са били ранени при нападение в църква в американския щат Тенеси, предадоха световните информационни агенции. Това са потвърдили от полицията в Нешвил. Нападателят е бил задържан. За момента няма повече информация по случая, включително самоличността на стрелеца и мотивите му.  ", "date": "2017.09.24", "title": "Шестима ранени при стрелба в американска църква"}
{"url": "https://news.bg/press/guterish-blagodari-na-balgariya-wizzair-sakrashtava-povecheto-si-poleti-ot-sofiya-protest-na-horata-s-uvrezhdaniya.html", "text": "Политиката на Балканите и активностите на България на международната сцена са сред актуалните теми на неделните вестници.\"Четирите държави на Балканите, които са членове на Европейския съюз - България, Гърция, Румъния и Хърватия, ще помагат заедно за европейската интеграция на останалите шест държави от региона. За това се разбраха първите дипломати Екатерина Захариева, Никос Кодзиас, Теодор Мелешкану и Мария Пейчинович Бурич на работна среща в Ню Йорк. Министрите направиха преглед на постигнатото до момента от Албания, Босна и Херцеговина, Косово, Република Македония, Сърбия и Черна гора и се договориха да дадат политическа и експертна подкрепа за тяхната европейска перспектива. Захариева, Кодзиас, Мелешкану и Бурич се договориха да посетят заедно държавите-кандидатки, за да дадат знак, че застават зад тях в усилията им да изпълнят критериите за членство. Така Западните Балкани се превръщат не само в приоритет на Българското председателство на Съвета на ЕС, но и на останалите държави-членки от региона. \"Страните трябва да бъдат оценявани според собствените им заслуги. Знаем, че на Балканите често има ревност, но тя може и да е градивна и да стимулира реформите в някои държави. Помощта ни трябва да се изразява и в практични неща - предоставяне на експерти, съдействие за срещи в Брюксел, работа за свързване на инфраструктурата\", каза министър Захариева.\" - в. \"Стандарт\".\"България продължава да връща на Турция търсещите закрила у нас. За последните две години нито един турски гражданин, който е подал молба за бежански или хуманитарен статут у нас, не го е получил. От началото на годината 37 турски граждани са задържани в опита им да избягат от родината, разказва Би Ти Ви. Една трета от тях са потърсили закрила от Агенцията за бежанците с мотивите, че в Турция са в опасност от преследване, но нито един не е получил статут. През 2016 г. - също...\" - в. \"24 часа\".\"Заместник министър-председателят по правосъдната реформа и министър на външните работи Екатерина Захариева проведе в Ню Йорк 15 двустранни и 6 многостранни срещи по време на 72-ата сесия на Общото събрание на Организацията на обединените нации. Това съобщиха от пресцентъра на МВнР. В последния ден от участието на българската делегация Захариева разговаря с новоназначения заместник генерален секретар на ООН за противодействие на тероризма, както и с външните министри на Алжир, Виетнам, Колумбия и Кувейт. \"Благодаря на България, че от самото начало подкрепи създаването на най-новата ни служба - Офиса за противодействие на тероризма, както и мен самия. Нужни са ни повече съвети от страните-членки на ООН по приоритетите на бъдещата ни работа и разчитам на вас за това\", обърна се към Захариева заместник генералният секретар на ООН за противодействие на тероризма Владимир Воронков. Той заема поста от юни 2017 г. и ръководи Офиса за противодействие на тероризма, създаден от генералния секретар Антонио Гутериш. Приоритети в работата на Воронков ще са борбата с т.нар. чуждестранни бойци, затягането на граничния контрол, противодействието на радикализацията чрез интернет и защитата на жертвите от тероризма...\" - в. \"Стандарт\".\"Република Македония днес е свободна, сигурна и стабилна. Република Македония е приятел на съседите си и е твърдо ориентирана към пълна интеграция в НАТО и Европейския съюз, заяви в речта си пред Общото събрание на ООН в петък македонският премиер Зоран Заев, съобщи МИА, цитирана от БТА. Той допълни, че четвърт век след присъединяването си към ООН Македония все още има отворен въпрос с Гърция във връзка с името си и посочи, че двете страни прилагат мерки за изграждане на доверие. \"Нашата политика е базирана върху решаването на проблемите чрез диалог и сътрудничество. Ние се надяваме, че това може да вдъхнови други и да отвори нов подход към двустранното сътрудничество в нашия регион. Като позитивна стъпка, позволете ми да посоча подписването на договора за сътрудничество и добросъседски отношения с България. Това е споделен успех на нашите две страни\", каза още Заев.\" - в. \"Дневник\".\"ООН цени високо активната дейност на България в работата на Организацията и особено за утвърждаването на страната ни като фактор на стабилност в Югоизточна Европа и за насърчаването на процеса на европейска интеграция за своите съседи. Това заяви на среща с президента Румен Радев Генералният секретар на ООН Антониу Гутериш, съобщиха от \"Дондуков\" 2. Той приветства подписването на двустранния договор за добросъседство между България и Република Македония, който дава силен позитивен сигнал за целия регион. Подкрепата на европейската перспектива за страните от Западните Балкани ще бъде във фокуса на предстоящото Българско председателство на Съвета на ЕС, подчерта президентът Радев. Обща бе позицията, че продължаващите кризи в Близкия Изток и Северна Африка, представляват заплаха за международния мир и сигурност и изискват съвместни действия от страна на ООН и държавите-членки за тяхното решаване. Антониу Гутериш приветства присъединяването на България към Плана за действие за Либия, както и подкрепата, която страната ни оказва за дейността на Специалния пратеник по въпросите на Либия Гасан Саламе за стабилизиране на ситуацията в тази държава...\" - в. \"Стандарт\".Проблемите на хората с увреждания също са сред актуалните теми.\"Хора с увреждания излязоха на пореден протест в София с искане за по-достъпна градска среда и държавна подкрепа за достоен живот, предаде БНР. Пред сградата на президентството хората се оплакаха, че градската среда е изключително враждебна към тях. \"Недостъпността е един от основните фактори, които пречат на хората с увреждания да живеят пълноценно, достойно. Стигна ли до бордюр, край. Взимам 200 лева пенсия и 50-те лева интеграционните, които ми се полагат. Обикновено хората взимат 30. Знаете ли колко много деца не ходят на училище, защото училищата не са достъпни, защото средата в училище не е свикнала с деца с увреждания и е враждебна\", коментираха протестиращите. По думите им средствата за хората с увреждания се харчат неефективно. Вчера социалният министър Бисер Петков коментира, че се работи за осигуряването на устойчиво финансиране от държавния бюджет на услугите личен и социален асистент и домашен помощник. Тези услуги в момента се финансират основно от европесйките средства, но и от държавния бюджет. Финансирането не стига за всички, които имат нужда. Проблемът е, че до края на тази година и прз следващата европесйките пари ще свършат и хиляди хора могат да останат без лични асистенти, ако бюджетът не поеме разходите за тях. Към момента услугите в домашна среда се ползват от над 26 000 възрастни и хора с увреждания. \"Осигуряването на устойчивост на тяхното финансиране е част от изпълнението на Националната стратегия за дългосрочна грижа\", обясни Петков. Министърът не посочи необходимата сума за това.\" - в. \"Сега\".\"Готвените пpомени в пpоцеcа по оценяване на xоpата c yвpеждания cъздават pеалната опаcноcт xиляди да оcтанат без елементаpна cоциална зaкpила. Това заяви пpед \"Фокyc\" юpиcтът Петъp Кичашки - член на Комиcията за защита от диcкpиминация. \"Никaкъв cпоp няма, че пpомяна в cиcтемата по оценĸa на yвpежданията тpябва да има. Но това не бива да cтава на гъpба на xоpата. Когато пpавиш pефоpма в толкова чyвcтвителен cеĸтоp без да отчиташ потpебноcтите на cамите xоpа, а миcлиш cамо как да cи cпеcтиш някой лев, тогава обpичаш доpи и най-добpонамеpената пpомяна на неycпеx. Пpомени в ТЕЛС-овете \"Да\", но кaтегоpично \"Не\" това да cтава на гъpба на xоpата c yвpеждания\", кaза той...\" - в. \"24 часа\".Вестниците съобщават и за съкращаване на три дестинации на WizzAir от България до Великобритания.\"Голяма част от полетите на нискотарифната авиокомпания WizzAir от България до Великобритания ще бъдат преустановени от началото на ноември, предаде БНР. Авиопревозвачът спира да лети от София до Бирмингам, Бристол и Донкастър/Шефийлд. Това влиза в сила от 6 ноември. От WizzAir съобщават, че интересът към тези дестинации не е отговорил на очакванията им и в резултат на това е взето решението да бъдат спрени част от полетите от България до Великобритания. След 6 ноември WizzAir ще продължава да извършва полети от София само до една дестинация във Великобритания - летище \"Лутън\" в Лондон, допълва БНР.\" - в. \"Сега\".\"От компанията обясняват, че заетостта на полетите по тези маршрути не е отговорила на очакванията и в резултат на това се е наложило софийската мрежа да бъде оптимизирана. Допълнителният капацитет ще бъде разпределен по други маршрути през следващите месеци. Пътниците с резервации, засегнати от тази промяна, са информирани и им е предоставена възможност да изберат алтернативен полет от графика на компанията, да им бъде възстановена изцяло платената сума или да получат 120% от първоначално платената тарифа в своя акаунт, които да използват за бъдещи резервации...\" - в. \"Труд\".В. \"Дневник\" отделя място на предизвикалия обществена реакция случай, при който медици от \"Пирогов\" отказаха да излязат, за да помогнат на пациент, намиращ се наблизо до болницата: \"Обществото реагира остро на случай пред \"Пирогов\" в четвъртък - човек бил блъснат на метри от входа на болницата, но от там отказали да излязат и да му помогнат, а казали на очевидците да се обадят на номера за спешна помощ 112 и да чакат линейка. Директорът на \"Пирогов\" Асен Балтов защити служителите си с няколко причини за реакцията им и на първо място с това, че няма такъв екип, който да се отзовава на сигнали за инциденти извън територията на болницата. \"Не е въпрос на желание дали да помогнем, а на организация на работата\", обясни за \"Дневник\" председателят на Националната асоциация на работещите в Спешната медицинска помощ д-р Десислава Кателиева. По думите й дори да излязат навън, лекарите от болницата нямат много поле за реакция без необходимото оборудване, което има в линейката, но не и в болницата. Освен това така ще оставят хората, чакащи вътре, чиито животи също ще са застрашени без надзор. По закон? \"Няма нормативна наредба за спешните отделения и служителите им. Това, че не бива да напускат работните си места и да оказват спешна помощ извън болницата го пише в правилника за вътрешния ред на всяко лечебно заведение\", казва Кателиева. Т.е. не става дума за бюрократично затруднение, което беше една от критиките в случая, а за ред и вид на работата. Става въпрос за два различни вида спешна помощ - болнична и извънболнична, посочва представителят на работещите в тази специалност. В стандарта за спешна медицинска помощ (макар че в момента той се редактира), никъде не е заложено работещите в спешните отделения на болниците да напускат и да оказват помощ извън лечебните заведения, независимо на какво разстояние. Това би било абсурдно, казва Кателиева. Те не разполагат с лекарски чанти и оборудване, каквото има в линейката за безопасния транспорт на пациента, нито пък имат мобилна апаратура, с която да окажат помощ, нито имат право изобщо да извършват подобна дейност. Освен това напускайки работното си място, лекарите от болницата биха застрашили пациентите, които се нуждаят от спешна помощ пред кабинетите си. \"В условия на спешност ти си поел ангажимент към всеки един, който е влязъл в това спешно отделение. Нашите пациенти понякога се влошават за минути, а ти в това време може да си на улицата да спасяваш друг, но може да загине този в шокова зала, или който ти е в коридора, или който си пратил на изследване\", изборява Десислава Кателиева. Разграничение между екипите и задълженията на Центровете за спешна медицинска помощ и тези в спешните болнични отделения - т.е. за извънболнична и болнична спешна помощ, има още от 2007 г., уточнява тя. Болничните спешни отделения са на подчинението на директора на болницата и напускайки работното си място се противопоставяш на него и на преките си отговорности. При самоволно напускане те могат да бъдат уволнени и това важи за всякакви работни позиции, не само за лекарските, казва тя. За няколко метра... Основното чудене е, щом инцидентът е станал толкова близо до болницата, защо човекът просто не е бил пренесен веднага вътре от служителите - с количка, с носилка или дъска. \"Каква е разликата да го пренесат двама човека от \"Пирогов\" от това да беше успял да се довлачи сам до входа и да прекрачи прага, за да бъде приет по спешност като пациентите вътре?\", попитахме. \"С какво да го пренесат?\", отвърна Кателиева. По думите й \"Пирогов\" и болничните спешни отделения като цяло не разполагат със специалните травматични носилки, които могат да се спуснат до земята, а да се мести блъснатият човек без такова оборудване, или без шийна яка, или каквото е необходимо, е изключително опасно и може да го парализира завинаги...\"", "date": "2017.09.24", "title": "Гутериш благодари на България, WizzAir съкращава повечето си полети от София, протест на хората с увреждания..."}
{"url": "https://news.bg/int-politics/ispanskite-vlasti-naznachiha-nov-shef-na-politsiyata-v-katalunya.html", "text": "Испанските власти назначиха нов шеф на полицията в Каталуня, за да не допуснат провеждането на референдума за независимост на провинцията, предаде Би Би Си.Припомняме, конституционният съд на страната обяви допитването за незаконно, но местните власти въпреки това заявиха, че то ще се проведе.Начело на местната полиция застава полковникът от гражданската гвардии Диего Перес де лос Кобос.Властите в Мадрид мотивираха назначаването му с необходимостта от по-добра координация в действията на правоохранителните сили.Каталунските власти от своя страна отказаха да приемат постановлението за назначаването му, като заявиха ,че това е намеса в работата на местната полиция.Според испанската прокуратура, назначаването на Кобос е легитимно - по силата на закон, регламентиращ съвместните операции в автономния регион.", "date": "2017.09.24", "title": "Испанските власти назначиха нов шеф на полицията в Каталуня"}
{"url": "https://news.bg/world/shestima-dushi-postradaha-pri-napadenie-s-kiselina-v-london.html", "text": "Шестима души са пострадали в Стартфорд, в източната част на Лондон, при нападение с киселина, предаде Би Би Си.Един мъж е задържан като заподозрян за причиняване на тежки телесни увреждания.Сигналът за нападението в местен търговски център е подаден в полицията малко преди 20:00 ч. Уточнява се, че е получена информация за група мъже, които са пръскали хората с токсично вещество.Засега мотивите за нападението не са изяснени, но според полицията не става дума за терористичен акт.Трима от пострадалите са хоспитализирани, но никой от тях не е с фатални увреждания, които биха променили начина му на живот.", "date": "2017.09.24", "title": "Шестима души пострадаха при нападение с киселина в Лондон"}
{"url": "https://news.bg/int-politics/severna-koreya-zaplashi-che-raketniyat-udar-sreshtu-sasht-e-neizbezhen.html", "text": "Севернокорейският министър на външните работи Ри Йон Хо заяви пред Генералната асамблея на ООН, че евентуален ракетен удар срещу САЩ вече е \"станал неизбежен\" след заплахите на президента Доналд Тръмп, предадоха информационните агенции.Той заяви, че Пхенян ще предприеме \"безпощадни превантивни мерки\", ако Вашингтон се опита да \"обезглави\" управлението на Северна Корея или въоръжените й сили.\"Никой освен самия Тръмп не е виновен за тази самоубийствена мисия\", заяви Ри Йон Хо, като заплаши с \"посещение на ракети на американска територия\".", "date": "2017.09.24", "title": "Северна Корея заплаши, че ракетният удар срещу САЩ е „неизбежен”"}
{"url": "https://news.bg/bulgaria/nedelniyat-den-tipichno-esenen-bez-valezhi.html", "text": "Неделният ден ще бъде типичен за сезона, като в сравнение с вчера ще е малко по-топло и без валежи.До обяд ще бъде предимно слънчево, а в следобедните часове ще има значителна облачност.Очакваните максимални температури са между 21и 26 градуса, но ще се усещат като малко по-ниски заради умерения вятър от запад и северозапад.Минималните температури са в диапазона 9-16 градуса.", "date": "2017.09.24", "title": "Неделният ден - типично есенен, без валежи"}
{"url": "https://news.bg/int-politics/tramp-iran-i-severna-koreya-deystvat-zaedno.html", "text": "Американският президент Доналд Тръмп изрази съмнение по отношение на ефективността на международното споразумение за ядрената програма на Иран, след като Техеран проведе изпитания на новата балистична ракета \"Хорамшахр\", предадоха информационните агенции.\"Иран току-що изпита балистична ракета, която може да стигне до Израел. Освен това те работят със Северна Корея. Нямаме кой знае какво споразумение.\" - коментира Тръмп в Twitter.Припомняме, вчера иранските власти съобщиха, че са провели успешно изпитание на балистична ракета \"Хорамшахр\" с далекобойност 2000 километра, която може да носи няколко бойни глави.", "date": "2017.09.24", "title": "Тръмп: Иран и Северна Корея действат заедно"}
{"url": "https://news.bg/bulgaria/ot-dnes-ogranichavat-dvizhenieto-prez-tunela-vitinya.html", "text": "От днес се въвеждат промени в движението през тунела \"Витиня\" на автомагистрала \"Хемус\" в посоката към а София - трафикът се ограничава в две ленти, тъй като от понеделник в едната тръба започва ремонт, предаде БНТ.Агенция \"Пътна инфраструктура\" препоръчва на шофьорите да използват и алтернативни маршрути към столицата, за да не се образуват задръствания.От 25 септември, понеделник, изцяло се затваря за движение тръбата в посоката към София. Тя ще бъде в ремонт в продължение на няколко месеца. Съоръжението ще бъде изцяло обновено, подобно на тръбата в посоката към Варна.От Агенция \"Пътна инфраструктура\" призовават шофьорите, които ще пътуват и ще се прибират към София в неделния ден, да използват и стария път Ботевград-София при км 35. При необходимост, ако има интензивно движение, от Областното пътно управление ще пренасочват трафика по стария път.АПИ препоръчва на шофьорите, които пътуват от Северозападна България в посока София, от градовете Видин, Монтана и Враца, да използват и прохода Петрохан, както и пътя през Искърското дефиле, за да избегнат натоварения трафик през \"Хемус\".При Владая, където от няколко дни също тече ремонт на пътя, днес ще има организирано реверсивно движение. Прибиращите се към София ще се движат в две ленти, а към Перник лентата ще е една. От АПИ препоръчват на шофьорите да използват и алтернативния път през автомагистрала \"Люлин\".От 14 до 20 ч. днес е забранено движението на тирове над 12 тона по автомагистралите, по пътя Варна-Бургас, Околовръстния път на София, както и по маршрутите Калотина-София и Русе-Велико Търново.Движението по автомагистрала \"Тракия\" е без ограничения.", "date": "2017.09.24", "title": "От днес ограничават движението през тунела „Витиня”"}
{"url": "https://news.bg/politics/v-chikago-radev-zove-uspeli-balgari-za-pomosht-i-privlichane-na-investitori.html", "text": "България ще се стреми да засили връзките си с успелите българи в чужбина, чиито професионални успехи са най-добрата реклама за страната ни в международните бизнес среди. Насърчаването на инвестициите в България трябва да бъде обща задача на институциите и на тези доказани експерти.Това заяви президентът Румен Радев на среща в Чикаго с наши сънародници, работещи за световни компании във финансовото Сити на града. Румен Радев беше категоричен, че страната ни се нуждае от нови стратегически инвеститори, които да помогнат за трансформирането на бизнес климата у нас.Държавният глава представи идеята за създаването на информационен портал който да свърже българите в чужбина с браншовите организации и компаниите, които развиват дейност в България или имат намерение да инвестират у нас и търсят професионалисти в конкретни области. Според президента подобна информационна платформа следва да съдържа данните както за личния опит и експертизата на даден професионалист, така и за сферите на дейност и проектите на инвеститора. Държавният глава добави, че в редица европейски държави съществуват програми, които насърчават емигрантите в чужбина да се завърнат и да работят в своите страни.По думите на Румен Радев рекламирането на страната ни пред потенциалните инвеститори не трябва да залага на ниските разходи на труд, а на качеството на човешкия капитал, за което е необходимо засилването на връзките между образователните и научните институции и бизнеса. \"Ако не виждат условия за развитието си в България, хората ще продължават да я напускат\", подчерта президентът.Младите професионалисти определиха осъществяването на реформите в правосъдието, ефективната борба с корупцията и намаляването на административната тежест като основни предизвикателства за инвеститорите в България. Те заявиха, че се наблюдават и позитивни промени, но са необходими мерки за подобряване на сигурността в страната и за спазването на върховенството на закона.България е авторитетен член на ООН и нейната балансирана външна политика и ролята на стабилизиращ фактор в нашия регион се ценят високо. Това заяви Радев пред български журналисти в Чикаго.Това, че сме доказан лоялен член на Европейския съюз и НАТО не означава, че страната ни не трябва да работи за развитието на своите отношения и с трети страни, подчерта още президентът в отговор на въпрос. Румен Радев припомни проведените в Ню Йорк редица двустранни срещи със свои колеги от Близкия Изток и Централна Азия за възвръщането на традиционните позиции на страната ни на пазарите в тези региони и за възстановяването на образователния и културен обмен.Към България се демонстрира изключително добронамерено отношение и трябва да търсим възможности за постигането на взаимноизгодно сътрудничество, подчерта още президентът.Запитан дали усилията на страната ни за енергийна диверсификация няма да доведат до влошаване на отношенията с Русия, държавният глава посочи, че България отдавна е заявила намеренията си да диверсифицира както източниците, така и пътищата за доставки на природен газ.\"Колкото повече пътища и източници на природен ден, толкова по-добре за България. Това означава намален риск при самите доставки и конкурентни цени. В това е смисълът на диверсификацията\", заяви Румен Радев.В отговор на въпрос за ескалацията на напрежение, породено от ядрената програма и ракетните изпитания на КНДР, държавният глава подчерта, че тази криза не може да има военно решение. \"Ако търсим да я решим с чисто военни средства, губещи са всички и много лидери вече се изказаха в тази насока\", заяви Румен Радев.", "date": "2017.09.24", "title": "В Чикаго Радев зове успели българи за помощ и привличане на инвеститори"}
{"url": "https://news.bg/politics/radev-ne-mozhe-da-ima-neobhodimata-za-balgariya-silna-pozitsiya-v-es.html", "text": "Смятам, че за съжаление президентът Радев няма да може да има така необходимата за България силна позиция в ЕС. Това заяви по Нова телевизия президентът на България в периода 2012-2017г. Росен Плевнелиев във връзка с посещението на Румен Радев в САЩ.Плевнелиев посочи, че има различна позиция от тази на Радев по отношение на речта на американския президент Доналд Тръмп. Бившият държавен глава цитира думите на Радев, че с речта си Тръмп още веднъж е показал, че това да имаш силна армия и военна мощ е изключително важна предпоставка, за да може да правиш ефективна дипломация.Плевнелиев заяви, че е изключително притеснен от речта на Тръмп. \"За първи път в историята на ООН имаме американски президент, който от най-високата трибуна на планетата заплашва открито други държави\", добави Плевнелиев.Според него оръжията и използването на военни технологии е точно обратното на дипломацията. Когато използваш оръжия, това е доказателство, че нямаш аргументи, смята бившият държавен глава.Като притеснителна грешка Плевнелиев определи и това, че президентът Румен Радев не е посетил приема на ЕС в ООН.Във връзка със задочната \"престрелка\" между премиера и президента Плевнелиев е на мнение, че когато единият е от другата страна на океана, а другият в България, е по-добре да замълчат за известно време.\"Когато премиерът и президентът са в България, да бъдат така добри да седнат и да се разберат за самолетите или за корабите\", посъветва Плевнелиев.Не прилича на държавния глава по какъвто и да е начин да се бърка в работата на правителството за това какви самолети ще купува, допълни Плевнелиев.\"Сега, когато държавният глава не е експерт, тогава генерал Радев, сега вече държавен глава, точно заради това на него му прилича да застане отстрани и да не се бърка по никакъв начин в този процес на работата на правителството\", каза Плевнелиев.Плевнелиев не вярва, че има опит Радев да бъде дискредитиран.", "date": "2017.09.24", "title": "Радев не може да има необходимата за България силна позиция в ЕС"}
{"url": "https://news.bg/regions/pochvat-da-sondirat-v-blok-han-asparuh-v-balgarskata-chast-na-cherno-more.html", "text": "Обявиха началото на сондирането на втория проучвателен сондаж в Блок \"1-21 Хан Аспарух\" - \"Рубин-1\".Дълбоководният сондаж се намира в изключителната икономическа зона на България в Черно море, на приблизително 90 км от най-близката брегова линия и на 14 км североизточно от първия сондаж \"Полшков-1\".Очаква се сондажните операции за \"Рубин-1\" да продължат до началото на 2018 г. Те ще спомогнат за получаването на допълнителна информация за по-нататъшното оценяване на въглеводородния потенциал на Блок \"Хан Аспарух\".След приключване на \"Полшков-1\" през септември 2016 г. новият сондаж бележи следващ момент на работа в Черно море.Тотал Е&П България заедно с ОМВ Офшор България ГмбХ и Репсол България Б.В. са доволни с първия проучвателен сондаж.Декларират, че спазват възможно най-високите технически и оперативни стандарти, и продължават да държат на отговорното, безопасно и ефективно осъществяване на дейността си в акваторията на България.", "date": "2017.09.24", "title": "Почват да сондират в Блок \"Хан Аспарух\" в българската част на Черно море"}
{"url": "https://news.bg/int-politics/germaniya-glasuva-v-istoricheski-izbori-za-merkel-i-krayno-desnite.html", "text": "Германия гласува, вероятно канцлера Ангела Меркел ще спечели исторически четвърти мандат, а крайно дясна партия ще влезе в парламента за първи път от повече от половин век, съобщава РойтерсКонсервативният блок на Меркел е на път да остане най-голямата група в парламента, сочат проучвания на общественото мнение, но разбиването на политическия пейзаж може да затрудни формирането на управляваща коалиция.Меркел и основният ѝ съперник, Мартин Шулц от социалдемократите (СДП) призоваха вчера германците да излязат и да гласуват.\"Искаме да засилим мотивацията ви, за да можем да достигнем до много, много хора\", призова Меркел вчера в Берлин.В регионалните избори миналата година консерваторите на Меркел претърпяха неуспехи. От това се възползваха Алтернатива за Германия, които яхнаха негодуванието от решението през 2015 г. германските граници да бъдат отворени за над един милион мигранти.Тези неуспехи накараха Меркел да се чуди, дали би трябвало да се кандидатира за преизбиране. Но след като тази година темата с миграцията е под контрол, тя се хвърли в наказателна кампанията, представяйки себе си като стожер стабилността в един несигурен свят.Но и Меркел, и Шулц се безпокоят, че ниската избирателна активност може да работи в полза на по-малките партии, особено AFD, които се очаква да стигнат до парламента. В петък Шулц описа AFD като \"копаещи гроба на демокрацията\".", "date": "2017.09.24", "title": "Германия гласува в исторически избори за Меркел и крайно десните "}
{"url": "https://news.bg/world/kola-bomba-udari-konvoy-na-nato-v-afganistan-1.html", "text": "Петима цивилни са ранени, след като кола бомба се вряза в датски конвой, принадлежащ на ръководената от НАТО международна мисия в афганистанската столица Кабул, съобщава РойтерсКапитан Уилям Салвин, говорител на мисията на НАТО, потвърждава за атаката и допълва, че екип е вече на мястото. \"В резултат на експлозията няма жертви на НАТО\", съобщава Салвин. Афганистанските сили за сигурност уточняват, че в атаката срещу конвоя е използвана кола бомба.", "date": "2017.09.24", "title": "Кола бомба удари конвой на НАТО в Афганистан"}
{"url": "https://news.bg/int-politics/tramp-otgovori-na-zaplahite-sas-zaplahi-kam-kndr.html", "text": "Американският президент Доналд Тръмп отново заплаши КНДР след реч на външния министър на Северна Корея Ри Йон Хо в ООН.\"Току-що чух, че външният министър на Северна Корея говори в ООН. Ако той отразява мислите на \"Малкия ракетен човек\", то те скоро няма да са наоколо\", коментира Тръмп в Туитър.Тръмп и Ким си отправят все по-заплашителни и лични обиди, тъй като Пхенян преследва целта си да разработи ядрена ракета, способна да достигне до САЩ - нещо, което Тръмп обеща да предотврати.В безпрецедентно пряко изявление в петък Ким описва Тръмп като \"психически разстроен американски балон\". да \"унищожи\" напълно страната с 26 милиона души.Американски бомбардировачи B-1B Лансер, придружавани от изтребители, прелетяха в международно въздушно пространство над водите на изток от Северна Корея в събота, съобщи Пентагонът, посочвайки гамата от военни възможности, достъпни за Тръмп.В същото време държавната телевизия в Северна Корея излъчи видеоклип, показващ десетки хиляди хора, участващи в анти-САЩ протест на площад \"Ким Ил Сунг\" в Пхенян.Показан е и видеоклип, на който се унищожават американски бомбардировачи и изтребители. Видеото се появи на северкорейския сайт DPRK Today.", "date": "2017.09.24", "title": "Тръмп отговори на заплахите със заплахи към КНДР  "}
{"url": "https://news.bg/regions/zapochva-remont-na-iztochnata-tangenta-na-sofiya.html", "text": "От утре започва ремонт на Източната тангента на София. Ще се ремонтира участъкът от АМ \"Тракия\" до Северната скоростна тангента.От 26 септември (вторник) ще стартира поетапен ремонт на участъка от път I-1 (Е-79) София - Перник, през Владая. Ремонтът ще започне от отсечката между \"Черния кос\" и КПП \"Владая\".Ще се работи и в двете платна в посока София. Движението ще се пренасочи двупосочно в платната за Перник.За улеснение на трафика по време на строителните дейности, безопасното и безконфликтно пътуване, Агенция \"Пътна инфраструктура\" препоръчва на шофьорите да използват автомагистрала \"Люлин\" и третокласния път Голямо Бучино - Мало Бучино - Суходол.Ремонтните работи се предприемат за повишаване безопасността на движение през зимните месеци. От пътноподдържащите дружества ще се изисква да работят с пълна мобилизация, за да може предвидените дейности да завършат в максимално кратък срок.Шофьорите ще бъдат уведомявани своевременно за всеки етап от извършваните строителни работи и временната организация на движение.", "date": "2017.09.24", "title": "Започва ремонт на Източната тангента на София"}
{"url": "https://news.bg/regions/katastrofa-zatvori-tunel-zheleznitsa-dvizhenieto-e-zatrudneno.html", "text": "Ограничено е движението по път I-1 Благоевград - с. Железница в посока Симитли, поради пътнотранспортно произшествие в тунел \"Железница\". Шофьорите на леки автомобили да се движат с повишено внимание и съобразена скорост по обходен маршрут: Благоевград - Струмско - с. Железница. Тежкотоварните автомобили над 12 тона е необходимо да изчакват на място.Към 10.30 ч. тази сутрин микробус форд, за да не се блъсне в спиращите пред него автомобили се отклонява наляво. Навлизайки в насрещната лента се блъска челно в движещ се към Симитли лек автомобил \"Опел-Кадет\".Една жена е в стрес, транспортирана е до МБАЛ-Благоевград, няма други пострадали. Тунелът е затворен за движение, леките автомобили обикалят по обходния около тунела път.Трафикът на всички превозни средства в посока Благоевград се осъществява по път I-1 Благоевград - с. Железница.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ - , , както и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2017.09.24", "title": "Катастрофа затвори тунел \"Железница\", движението е затруднено"}
{"url": "https://news.bg/int-politics/v-dzhakarta-pristiga-nay-golemiyat-i-nov-avstraliyski-voenen-korab.html", "text": "Най-големият и най-новият австралийски кораб влязъл в столицата на Индонезия като част от обиколка, показваща какво може да прави флота в индо-тихоокеанския регион, съобщава Australian Associated Press.Но тъй като HMAS Adelaide ще остане в Джакарта до вторник, където ще има прием на борда в понеделник вечер. Мисията, която е 18 месечна в региона е най-голямото координирано разгръщане на сили от началото на 80-те години на миналия век. Аделаида е част от група от други пет по-малки кораба.В корпуса на кораба са разположени фитнес зали, \"фантастична храна\" и болница с две операционни зали - най-голямата по рода си от Втората световна война насам, хвалят се австралийците.Капитанът HMAS Adelaide Джон Ърли коментира, че се надява да посетят колкото се може повече държави, за да покажат възможностите, които Австралия има по отношение на морската сигурност, тероризма и природни бедствия.През ноември Индонезия и Австралия ще проведат съвместно учение в Сурабая в Ява, за да видят как корабите на страните работят заедно.\"Ние не сме инструктирани да провеждаме съвместни или координирани патрули в Южнокитайско море. Нашият фокус тук е да проведем международни мисии\", допълва капитан Ърли.", "date": "2017.09.24", "title": "В Джакарта пристига най-големият и нов австралийски военен кораб"}
{"url": "https://news.bg/world/preduprezhdavat-balgarite-da-ne-patuvat-do-rio-zaradi-narkovoynata.html", "text": "Министерството на външните работи и посолството ни в Бразилия предупреждават българите, които възнамеряват да пътуват до Рио де Жанейро, да се въздържат от посещение на града в настоящия момент.В някои райони на мегаполиса има сблъсъци между организирани наркобанди и силите на реда, уточняват от външното ведомство.Препоръчва се до нормализиране на обстановката сънародниците ни да не предприемат пътувания до Рио, а онези, които вече се намират в града, да не посещават Леблон, Ипанема и Копакабана, както и други райони, в които има размирици.В края на миналата седмица кризата със сигурността в мегаполиса се изостри неимоверно. Ожесточени престрелки между организираните банди и полицията се водят в най-голямата фавела на Рио - Росиня. Тя е в непосредствена близост до най-посещаваните от туристи райони в южната част на града - Леблон, Ипанема и Копакабана. Междувременно войната между наркоклановете се разпространи и в другите осем големи фавели на града.Въпреки че на 28 юли армията излезе на улиците на Рио, за да подпомогне полицията в борбата с организираната престъпност, силите на реда не са в състояние към момента да овладеят ситуацията.Посолства и консулства в Бразилия започнаха да предупреждават своите граждани да ограничат пътуванията до Рио де Жанейро заради нарковойната.Българските граждани в Рио де Жанейро, които имат нужда от помощ във връзка със ситуацията, могат да се свържат с посолството ни в Бразилия на телефон +55 61 32236193, както и на дежурния телефон в извънработно време: +55 61 86023360.", "date": "2017.09.24", "title": "Предупреждават българите да не пътуват до Рио заради нарковойната"}
{"url": "https://news.bg/int-politics/iran-zapochna-voenni-igri-do-granitsata-s-irakskite-kyurdi.html", "text": "Иранските сили започнаха военни игри в район близо до границата с иракски Кюрдистан, съобщават ирански държавни медии, цитирани от Ройтерс, ден преди референдумът за независимост в региона.Държавната телевизия  IRIB заявява, че упражненията са част от ежегодните събития, провеждани в Иран, за да отбележат началото на войната с Ирак през 1980-1988 г. и са съсредоточени в граничния район \"Ошнавиех\".Във военните игри се включват артилерийски, бронирани и въздушни сили, съобщава ИРИБ.Иран се присъедини към Турция и иракското правителство в изказването си против референдума.", "date": "2017.09.24", "title": "Иран започна военни игри до границата с иракските кюрди"}
{"url": "https://news.bg/int-politics/sasht-izstrelyaha-shpionski-satelit.html", "text": "Американският шпионски сателит е изстрелян с ракета \"Атлас V\" от военновъздушната база \"Ванденберг\" в Калифорния, като мисията му се определя като класифицирана, съобщава АП.Американски официални представители не разкриват какво ще прави космическият апарат или каква ще бъде неговата орбита, което е стандартно за мисиите на Националната разузнавателна служба.Стартът в събота вечер е проведен от United Launch Alliance, съвместно с Lockheed Martin и Boeing.Сателитите на Националната служба за разузнаване събират информация за националната сигурност на САЩ и редица други цели, включително оценка на въздействията от природни бедствия.", "date": "2017.09.24", "title": "САЩ изстреляха шпионски сателит "}
{"url": "https://news.bg/bulgaria/5000-mototsikletisti-otnovo-prizovaha-za-tolerantnost-na-patya.html", "text": "Над 5000 мотоциклета организирано заляха столичните улици около полунощ, като апелираха шофьорите да проявяват повече толерантност на пътя, предаде bTV.Участниците в акцията се събраха и за да почетат паметта на колегите си, загинала при пътни произшествия.Стела е на мотор от 5 години. Както повечето мотоциклетисти, гя е имала рискови ситуации на пътя: \"Случва се често, засичат ни много. Но понякога и мотористите са виновни, и те трябва да внимават доста.\".Често шофьори на автомобили правят обратни завои на двойна непрекъсната линия или отнемат предимство, казват мотоциклетистите.Само от началото на годината катастрофите с участието на мотоциклети са 323. Загиналите са 23-ма, а ранените са 250.\"Естествено е, че сред всички общности има читави и нечитави. Имаме 240 депутати, от които всички са цветя ли?\" - пита организаторът на шествието Александър Бакалов.Голямото нощно каране се проведе за трета година.", "date": "2017.09.24", "title": "5000 мотоциклетисти отново призоваха за толерантност на пътя"}
{"url": "https://news.bg/society/nedovolni-ot-kmeta-na-septemvri-blokirat-patya-pazardzhik-velingrad.html", "text": "Жители от община Септември блокират главния път Пазарджик - Велинград в с. Варвара, за да изразят недоволството си срещу начина на управление на кмета Марин Рачев.Гражданският инициативен комитет \"Да спасим община Септември\" пита: \"Краде ли се от обществените поръчки в общината. Защо уговорените в договора и обществената поръчка нови 300 контейнера за смет в с. Варвара не са поставени - откраднати ли са парите за тях. Къде са парите за детската площадка във Варвара. Защо всички договори за обществени поръчки и приложенията към тях не са публикувани на сайта на общината\"Жителите на общината не са удовлетворени от проведената през миналия месец среща с кмета Марин Рачев и продължават да настояват за пълна проверка на обществените поръчки от началото на мандата му.Общественият комитет е подал през август сигнали за сезиране на Главния Прокурор Сотир Цацаров, Сметната палата и АДФИ, под които подписи са положили над 500 недоволни. В тях са описани конкретни данни за обществените поръчки и разходването на публични средства и се настоява за пълна ревизия на кмета Марин Рачев.Хората питат къде и за какво са договорени над 12 милиона лева от общината за миналата 2016 г. и над 7 милиона лева за тази година.Кметът Рачев досега не е дал информация как са похарчени парите за детските площадки в общината, за които според договора са предвидени над 250 000 лева и са платени авансово, уточняват от инициативния комитет.", "date": "2017.09.24", "title": "Недоволни от кмета на Септември блокират пътя Пазарджик-Велинград"}
{"url": "https://news.bg/bulgaria/spasiha-mazh-v-troyanskiya-balkan.html", "text": "Екипи на Планинската спасителна служба са спасили мъж, обявен за издирване в Троянския Балкан, предаде bTV.Туристът e тръгнал от от хижа \"Козя стена\" към хижа \"Хайдушка песен\". Родителите му се притеснили поради липсата на вразка с него и подали сигнал към планинските спасители.Те намерили мъжа в добро здравословно състояние и го прибрали.Условията за туризъм в планините днес са добри. Единствено на връх Ботев се е образувала мъгла и духа силен вятър. В по- ниската част на планината е слънчево.На Боровец, Банско и Витоша работят лифтовите съоръжения.", "date": "2017.09.24", "title": "Спасиха мъж в Троянския балкан"}
{"url": "https://news.bg/world/bangladesh-se-nuzhdae-ot-pomosht-za-bezhantsite-rohingya-prizova-oon.html", "text": "Бангладеш се нуждае от помощ за бежанците рохингя, които прие на своя територия.За това призова Филипо Гранди, върховен комисар на ООН за бежанците, цитиран от световните информационни агенции.По думите му, за властите в страната е изключително предизвикателство да се спрвят с потока мигранти, пристигнал за кратко време. За месец около 436 000 души са избягали от Мианмар след последната вълна на сблъсъци. Според ООН, това е най-голямата подобна криза в момента. Проблем е, че голяма част от хората все още се местят от едно място на друго и нямат необходимуте документи, за да могат да ползват изпратената от ООН хуманитарна помощ. Етническото малцинство рохингя, изповядващо исляма, населява размирния Ракхайн и твърди, че е традиционно е подложено на гонения и репресии.Мианмар бе подложен на международен натиск заради последните събития. ", "date": "2017.09.24", "title": "Бангладеш се нуждае от помощ за бежанците рохингя, призова ООН "}
{"url": "https://news.bg/world/poveche-ot-35-000-evakuirani-zaradi-vulkana-na-o-bali.html", "text": "Повече от 35 000 души са били евакуирани на остров Бали заради очакваното изригване на вулкана Агунг, предаде РТ. Припомняме, че Индонезия обяви по-рано най-високата степен за опасност от изригване. Властите призовават всички местни жители, живеещи в радиус от 9 и по-малко километра около Агунг да напуснат домовете си.Хората са настанени във временни центрове, като са им били предоставени 14 тона хуманитарна помощ. Съобщава се за непрестанни трусове, както и за признаци, че магмата се надига към повърхността. Около 300 труса са били регистрирани, като се съобщава, че са най-мощните от 1963 година насам. При последното изригване на вулкана през 1963 г. загинаха над 1000 души.", "date": "2017.09.24", "title": "Повече от 35 000 евакуирани заради вулкана на о. Бали"}
{"url": "https://news.bg/int-politics/konservatorite-zapazvat-mnozinstvoto-si-vav-frenskiya-senat.html", "text": "Консерваторите запазват мнозинството си във френския Сенат. Това стана ясно след проведените днес частнични избори за горната камара на парламента, предаде ABC News. Те бяха важен тест за управлението на президента центрист Еманюел Макрон. Неговата партия спечели убедително изборите през юни. Неокончателни резултати показват, че консерваторите печелят между 146 и 156 от общо 398 места. Така те ще засилят представителството си в Сената. Президентската партия \"Република, напред\" се надяваше на 50 места, но според резултатите ще получи 22. Сенаторите се избират от избраните вече местни народни представители, а не пряко от избирателите. Това е първо предизвикателство за Макрон, чиито спорни реформи на пазара на труда доведоха до протести. ", "date": "2017.09.24", "title": "Консерваторите запазват мнозинството си във френския Сенат "}
{"url": "https://news.bg/int-politics/ukrayna-se-razpada-ako-pravitelstvoto-ne-se-prebori-s-koruptsiyata-predupredi-saakashvili.html", "text": "Бившият губернатор на Одеса и президент на Грузия Михаил Саакашвили обяви, че Украйна ще продължава да се разпада, ако правителството не се ребори с корупцията в страната и не проведе необходимите реформи, предаде The Telegraph. По думите му, тенденцията, която се вижда в източната част на страната, ще продължи - Киев ще губи територии, както се случи с преминалите в ръцете на проруските сепаратисти или Русия. Припомняме, че след като влезе в Украйна от Полша, той обяви, че ще обедини украинската опозиция срещу бившия си съюзник, президента Петро Порошенко и планира да започне кампания за набиране на подкрепа. Саакашвили иска да свали от поста Порошенко на следващите избори, обвинявайки президента, че се е отказал от обещанията си да изкорени корупцията и да извърши реформи, направени по време на протестите на Майдана в Киев в началото на 2014 г., при които беше свален проруският президент Виктор Янукович.Той твърди, че не се бори за поста президент или премиер. Твърди, че е подходящ за обединител на опозицията, тъй като тя не вижда конкурент в негово лице. Понастоящем изглежда малко вероятно, че Саакашвили, който е учил в Украйна и говори свободно украински, ще дойде на власт. Неговото украинско гражданство, предоставено му от Порошенко, когато го направи губернатор на Одеса през 2015 г., беше отнето, а социологическите проучвания показват слаба подкрепа за неговата партия \"Движението на новите сили\".Властите в страната му повдигнаха обвинение за незаконно влизане в Украйна. ", "date": "2017.09.24", "title": "Украйна се разпада, ако правителството не се пребори с корупцията, предупреди Саакашвили"}
