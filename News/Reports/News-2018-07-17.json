{"url": "https://news.bg/int-politics/tramp-ne-se-izrazil-pravilno-ne-otricha-ruskata-namesa-v-izborite.html", "text": "Президентът на САЩ Доналд Тръмп не се е изразил правилно в , Финландия, относно намесата на Русия в президентските избори в САЩ от 2016 година. Тръмп лично заяви, че недоразумението е дошло заради желанието му да използва \"двойно отрицание\" в изречението си, съобщи The New York Times.Президентът на САЩ говори пред членовете на републиканците в Конгреса на среща в Белия дом. Той каза: \"Изречението трябваше да бъде \"Не виждам никаква причина защо да не бъде Русия\" - нещо като двойно отрицание... Може да вземете предвид това и мисля, че може би това само по себе си изяснява нещата доста добре. Многократно съм отбелязвал констатациите на нашето разузнаване, че руснаците са се опитвали да се намесят в изборите\" заради отхвърлянето на оценките на американското разузнаване, че Русия се е намесила в президентските избори от 2016 година. Президентът беше критикуван дори и от представители на републиканците. Той обаче посочи, че след изказването си е прегледал преписката от съвместната пресконференция с Путин и е \"осъзнал, че въпросът има нужда от изясняване\".В продължение Тръмп заяви, че има пълна вяра в разузнавателните агенции на САЩ.Той обеща и че администрацията му ще се опита да предотврати евентуални бъдещи намеси на Русия в предстоящи изборни кампании. Когато обаче президентът каза, че има \"пълна вяра\" в агенциите, светлините около него в залата в Белия дом изгаснаха за секунда, което стана повод Тръмп да се пошегува, че това е дело на разузнавателните агенции.Припомняме, след изказването на президента на САЩ на общата пресконференция в Хелзинки с руския държавен глава Владимир Путин за намесата на Русия в изборите, което предизвика вълна от критики, : \"Имам ОГРОМНО доверие в МОEТO разузнаване\". Той отбеляза и че \"за да изградим по-светло бъдеще, ние не можем да се съсредоточим единствено върху миналото. Като двете най-големи ядрени сили в света, трябва да се разбираме!\"Бившият директор на ЦРУ  заради неговата позиция. \"Изказванията на Доналд Тръмп на пресконференцията в Хелзинки надхвърлят и превишават понятието за \"особено тежки престъпления и постъпки\". Това не е нищо повече от предателство. Не само, че коментарите на Тръмп са неискрени, той е изцяло в служба на Путин. Републиканци - патриоти: Къде сте?\", написа Бренън в профила си във \"Фейсбук\".", "date": "2018.07.17", "title": "Тръмп не се изразил правилно - не отрича руската намеса в изборите"}
{"url": "https://news.bg/crime/obvinyavat-mazh-za-zhestok-poboy-nad-kuche.html", "text": "Обвиняват мъж, пребил куче, ухапало стопанина си. Софийска районна прокуратура внесе обвинителен акт за проявена жестокост към домашно куче, съобщиха от държавното обвинение.Мъжът, пребил кучето, е приятел на неговия стопанин. Според собственика, четириногото го било ухапало по крака и дясната ръка. Това е причината обвиняемият А. Караминков да откара кучето далеч от дома на собственика Д. и да пребие животното.На 04 юли 2017 г. около 14.00 часа, обвиняемият отишъл с колата си до дома на Д., качил кучето и го откарал в столичния квартал \"Връбница 1\" между блок и гробищния парк \"Бакърена фабрика\". Той свалил кучето, завързал устата на кучето с хартиено тиксо, сложил го в сезалов чувал на земята, след което го удрял с алуминиев профил и стоварил голям камък върху главата на кучето.От нанесените удари кучето е с тежка фрактура в областта на черепа, оток и кръвонасядания в областта на главата и назалните кости, кръвоизливи в двете очи и двете ноздри, както и трайно увреждане на дясното око и орбиталните кости. Това наложило оперативна намеса - енуклеация /отстраняване на очната ябълка/.След побоя обвиняемият преместил завързаното с тиксо куче, заедно с чувала, навътре в тревните площи между блок 509 и гробищен парк \"Бакърена фабрика\", и го изоставил там, след което се отдалечил от местопрестъплението.Свидетел на действията на А. Караминков позвънил на спешния телефон 112.По случая било образувано досъдебно производство под ръководството и надзора на Софийска районна прокуратура.Повдигнато е обвинение по чл.325 б, ал.2, т.2, пр.2 и т.3, пр.1 във връзка с ал.1, пр.2 и пр.3 от Наказателния кодекс (НК).", "date": "2018.07.17", "title": "Обвиняват мъж за жесток побой над куче"}
{"url": "https://news.bg/disasters/zhegite-v-yaponiya-vzeha-14-zhertvi.html", "text": "След като  от последните седмици взеха над 200 жертви, в рамките на само три дни в страната загинаха 14 души заради неочаквани горещини.Високите температури в страната също така възпрепятстваха възстановяването на районите, които бяха засегнати от наводненията, предаде \"Ройтерс\".В Япония имаше тридневен уикенд заради честванията на националния празник Гион-мацури. В понеделник, 16 юни, температурите в Страната на изгряващото слънце са достигнали до 39 градуса по Целзий. В някои по-вътрешни райони на островите горещините са били съчетани с много висока влажност, което според метеоролозите допълнително е усложнило тежката ситуация.В над 200 населени места в Япония през тридневния уикенд са отчетени 35 и повече градуса. Последно на този ден подобни горещини е имало през месец юли 2014 година, когато в 213 населени места са отчетени температури над 35 градуса.В понеделник в столицата Токио температурите са били по-поносими - около 34 градуса. Температурите в западните части на Япония, които бяха засегнати от наводненията, достигнаха до 35 градуса. Това обаче е затруднило и изложило на риск от зарази както гражданите, така и доброволците и военните, които разчистват отломките.В други крайбрежни райони температурите са били тревожни - в префектурата Гифу термометрите са отчели 39.3 градуса.Загиналите от жегите са най-малко 14 души. Хиляди други са преминали през здравни заведения или са потърсили помощ във връзка с високите температури.Според данни на японската агенция за пожари и бедствия през миналата 2017 година заради горещини в Япония са починали 48 души в периода между месеците май и септември. Само през юли са загинали 31 души.", "date": "2018.07.17", "title": "Жегите в Япония взеха 14 жертви"}
{"url": "https://news.bg/tourism/pochivame-na-ostrov-haynan-bez-viza-do-30-dni.html", "text": "Без виза до 30 дни на китайския остров Хайнан могат да пребивават българските граждани. Промените за гражданите на 59 страни, сред които и България, влязоха в сила от 1 май 2018 г., съобщиха от МВнР.Безвизовият режим е валиден за граждани, притежатели на обикновени паспорти. Условието е най-малко 48 часа преди пристигането си на острова те да са се регистрирали в една от туристическите компании, препоръчани от Асоциацията на туристическите агенции в Хайнан.От МВнР предоставят контакти на препоръчаните туристически компании са публикувани на електронната страница на посолството на Република България в Пекин: http://www.mfa.bg/embassies/china/events/bg/1136/47/9932/index.htm", "date": "2018.07.17", "title": "Почиваме на остров Хайнан без виза до 30 дни "}
{"url": "https://news.bg/crime/arestuvaha-shofyor-beglets-ubil-dete-na-patya.html", "text": "Варненската окръжна прокуратура задържа шофьор, убил дете на пътя. Мъжът избягал от местопроизшествието.След като блъснал непълнолетно момче 42-годишният Иван Д. избягал. 11 дни по-късно вследствие на катастрофата детето починало.Районната прокуратура във Варна образувала досъдебното производство на 5 юли 2018 г. веднага след инцидента.Катастрофата е станала на 5 юли малко след полунощ в град Игнатиево. Автомобил \"Рено\" блъснал непълнолетното момче, което се е движило по пътното платно. След инцидента мъжът, управлявал колата, не спира на местопроизшествието. Детето е настанено с опасност за живота в болницата \"Света Анна\" във Варна с множество фрактури на крайници и луксация на двете рамена. 11 дни след произшествието момчето починало в болницата.След като детето починало, 42-годишният мъж се предал сам в полициятаПредстои прокуратурата да поиска мярка за неотклонение \"Задържане под стража\" спрямо Иван Д.", "date": "2018.07.17", "title": "Арестуваха шофьор-беглец, убил дете на пътя"}
{"url": "https://news.bg/bulgaria/veterinarite-borim-se-sas-opasna-zaraza-a-sme-napadani-i-obizhdani.html", "text": "\"Ветеринарномедицинската колегия дава своята безапелационна подкрепа на ветеринарните лекари, борещи се с опасната болест в Ямоблска област, и се обявява остро против оспорването на нашия професионализъм, против политизирането, извличането на изгода от човешкото нещастие, против езика на омразата и ксенофобията.\"Това се казва в позиция на Съюза на ветеринарните лекари, която бе представена по време на пресконференция в БАБХ от Д-р Михаил Бащавелов, председател на Съюз на ветеринарните лекари.Становището припомня, че болестта чума при дребните преживни животни проникна през месец юни 2018 г. е проникнало за пръв път както на територията на Република България,така и на територията на ЕС.Болестта засяга дребните преживни животни овце и кози, силно заразна е, но към момента не е опасна за човека.Ветеринарните лекари предупреждават, че всеки един ден престой на протестиращи срещу наложените ветеринаро-полицейски мерки граждани, доброволци, включително и журналисти, и опитите да скрият животни и да ги транспортират, повишава неимоверно риска от продължаващо разпространение на болестта във вътрешността на страната, което може да има пагубно влияние върху овцевъдния и козевъдния отрасъл.Това е така, тъй като собствениците на животновъдни обекти, на доброволци, журналисти, представители на управляващи и опозиционни политически формации са без необходимата професионална подготовка и без изискваната екипировка и остават без последваща дезинфекция на личното облекло, обувки и транспортни средства.По време на пресконференцията стана ясно, че ветеринарите са подложени на невероятен стрес - барикади, замеряне с твърди предмети, нападения над машините за дезинфекция - преразяни маркучи, което само по себе си крие риск от ескалация на напрежението. Затова и те са оттеглени от огнището, за да се спрат посегателствата срещу тях.Ромите, чиито снимки са преекспонирани във виртуалното пространство, стриктно спазват наложените мерки за биосигурност, носят предпазно оборудване и са безценни помощници на ветеринарните лекари при фиксирането на животните и изнасянето на телата в определените за целта трупосъбирателни ями.\"Работейки рамо до рамо с нашите ветеринарни специалисти и то при изключително неблагоприятни условия - високи температури, остри миризми и липса на достатъчно почивка, ограничен достъп до вода и храна и не на последно място - силно агресивно поведение на гражданите, натиска на медиите, обидите на етническа основа, цинизмите, клетвите по малките деца и покойни родител ли, пожеланията за смърт, замерянето с тежки предмети и насилствено недопускане до обектите на контрол правят тези хора от ромски произход наши колеги и наши приятели\", се казва още в позицията.Тези хора, както и ветеринарните лекари, които работят в огнищата са герои и заслужават нашите адмирации. Не е редно стремежът към опазване на животните и хуманно отношение към тях - да провокира в обществото агресия към хора и техните семейства, както и призиви за саморазправа с тях.Призоваваме гражданите да не се противопоставят, да спазват законите и да оказват пълно съдействие на ветеринарните специалисти и на органите на МВР, чиято единствена цел е да предпазят нови стада от по-нататъшно заразяване.Напомняме на обществото, че хуманният лекар лекува човека, а ветеринарният лекар лекува човечеството.", "date": "2018.07.17", "title": "Ветеринарите: Борим се със опасна зараза, а сме нападани и обиждани"}
{"url": "https://news.bg/disasters/malko-tsunami-zalya-plazhove-na-ispanskite-ostrovi-mayorka-i-menorka.html", "text": "Малко цунами беше регистрирано в двата средиземноморски испански острова Майорка и Менорка.Цунамито е било малко - с височина от около метър и половина. То е регистрирано сутринта, преди плажовете да се напълнят с туристи. Въпреки това вълната е създала сериозни материални щети за бизнеса. Няма данни за загинали и пострадали хора.Вълната е заляла плажовете и е наводнила крайбрежни заведения и тераси на плажа. Пътищата на първа линия също са засегнати, пише DailyMail. Пострадали са и няколко лодки на рибари и туристи.Според разкази на туристи и местни най-високата вълна е била в най-западната част на остров Менорка, където се намира градът Цитадела де Менорка.Кадри от малкото цунами бързо се разпространиха в социалните мрежи.Местните медии цитират метеоролози, според които явлението е метеоцунами - високи приливни вълни, подобни на цунами, които се образуват от смущения в атмосферното налягане, причинени от резки метеорологични промени като гръмотевични бури и други.В Испания и друг път са регистрирани подобни вълни, които са достигали до 1.8 - 2 метра.", "date": "2018.07.17", "title": "Малко цунами заля плажове на испанските острови Майорка и Менорка"}
{"url": "https://news.bg/comments/shto-e-rasizam-i-ima-li-toy-pochva-u-nas.html", "text": "Световното първенство по футбол е достигнало своята кулминация - финалният мач между отборите на Франция и Хърватия. Милиони българи гледат този \"мач на мачовете\", който се случва веднъж на 4 години. Мнозинството от тях подкрепя Хърватия, но немалко нашенци викат за Франция. Мачът свършва, французите печелят и стават световни шампиони. Българските футболни фенове пък са се разделили на 4 части - първите ликуват заедно с победителите; вторите съжаляват, но джентълменски поздравяват първите; третите упрекват съдията, че е \"подпрял\" френския отбор в два решителни момента; четвъртите пък се отдават на остроумия относно произхода на мнозинството френски футболисти, внушавайки, че Франция е повече африкански, отколкото европейски отбор (17 от 23-ма френски национали имат африкански корени).Няколко часа по-късно във фейсбук се появяват статуси на възмущение. Българите били расисти, защото симпатизирали на отбор, съставен само от бели играчи (Хърватия), а освен това изтъквали преобладаващо \"небелия\" състав на френския отбор. Имат ли обаче тези хора основания да обвиняват сънародниците си в расизъм?Тук е мястото да бъдат поставени два въпроса: Расизъм ли е да подкрепяш белите, особено когато ти самият си бял?Расизъм ли е да изпитваш носталгия по онзи френски национален отбор от средата на 80-те години, когато в него имаше само двама чернокожи футболисти (Тигана и Туре), като вторият обикновено бе резерва?Ако на поне един от двата въпроса сте отговорили положително, то \"повредата е във Вашия телевизор\".В Уикипедия пише, че \"расизмът е предразсъдък, основан на вярата, че съществуват човешки раси, които да имат физиологични особености и ярко изразени характеристики, които да предопределят тяхната култура и способности\". Според дефиницията на ООН пък, расизмът е \"расова дискриминация спрямо личности, обществени групи, части от населението или групи хора, политика на преследване, унижаване, опозоряване, насилие, подстрекаване към вражда и омраза, разпространяване на опорочаващи сведения и нанасяне на вреди според цвета на кожата, етническата, религиозната или националната принадлежност\".Тоест, расизъм е (да искаш) налагане на привилегии или дискриминация спрямо други хора въз основа на цвета на кожата им. Личните предпочитания или симпатии не са проява на расизъм, дори когато изборът е между представители на различни раси.Дензъл Уошингтън, тъмнокож холивудски актьор, отказва да се снима в интимни сцени с бели актриси. Така е решил за себе си, така постъпва, при това с ясното съзнание, че може да загуби някоя роля заради този свой принцип. Само че ако футболната подкрепа за бели играчи е расизъм, би трябвало и това да е расизъм. Но не се вижда някой да се е възмутил публично и да е обявил Уошингтън за расист.Изобщо, толкова ли е странно, че мнозинството българи предпочетоха изцяло белия отбор на Хърватия пред значително по-цветния отбор на Франция? Напротив.Една част от българските фенове направиха своя избор по чисто футболни мотиви, според стила на игра на единия или на другия отбор в досегашните мачове. На едни им хареса Франция, на други - Хърватия. Какъв расизъм има тук, какви пет лева?Други пък подкрепяха Франция по нефутболни, но също напълно нормални причини - симпатия към самата страна, не толкова към футболния отбор. Франция има огромен и безспорен принос към човешката цивилизация в толкова много области, че няма смисъл да бъдат изброявани. Нормално е да има хора, които я харесват, особено ако владеят нейния език и/или са живели в нея и са останали с хубави спомени. Същото важи, впрочем, и за други отбори (Англия, Германия и т.н.).От друга страна, масовите симпатии към Хърватия също имат своето логично обяснение. Мнозина българи виждат доста сходства между двете държави - мащаби, дълга история под чужда власт (хърватите са били част първо от Унгарското кралство, после от Хабсбургската империя, накрая от Югославия - кралска и комунистическа), езикова близост, разположение в един и същи регион на Европа (макар че самата Хърватия се възприема повече като централноевропейска, отколкото като балканска страна)... Някои българи с по-голям афинитет към историята пък отдават значение на общата борба на ВМРО и хърватските \"Усташи\" срещу сръбската власт. Прибавяме и скорошното приемане на Хърватия в ЕС, съпоставено със статута на Франция не само като \"стар член на Евросъюза\", но и на практика като една от двете доминиращи сили в него.Но дори и изборът да е по расов признак, това не означава расизъм. Напълно нормално е да усещаш представителите на твоята раса като по-близки, в сравнение с хора от други раси. А ако хипотетично френският национален отбор също бе изцяло от бели, и въпреки това подкрепата бе повече за хърватите (поради гореизброените причини)? Пак ли щеше да има възмущение, само че не на расова, а на националистическо-регионалистка основа? Понеже тези, които обичат лековато да обвиняват в расизъм, обикновено смятат и национализма за мръсна дума...И въобще, откога африканският произход се приема за нещо лошо точно от тези, които най-яростно (поне във виртуалния свят) се борят против расизма? Нали отделните раси и култури са равнопоставени? А след финалния мач дори се разбра, че Африка е извор на футболни таланти... Когато влагаш негативен оттенък спрямо дадена раса - да, това е расизъм. Но когато просто констатираш факти, няма как да е расизъм.Факт е, че 17 от 23 френски национали имат африкански корени. Факт е също, че тези футболисти, независимо от произход и цвят на кожата, са родени и израснали във Франция и са продукт на френските футболни школи. Франция има пълното право да ги ползва и в това няма нищо нередно. Само че и феновете имат право да не симпатизират на отбор, който в голяма степен е загубил европейската си идентичност. Защото когато един се интегрира към 10, това е интеграция. Но когато 17 се интегрират към други шест, това вече не е интеграция, а претопяване (на другите шест, не на тези 17).Крайно време е онези, които \"на кило\" обвиняват другите в расизъм, фашизъм, нацизъм и прочие, поне да научат истинските определения на понятията, с които замерват всеки, чието мнение не им допада. А в случая, слуховете за масови расистки настроения в българското общество са силно преувеличени...", "date": "2018.07.17", "title": "Що е расизъм и има ли той почва у нас?"}
{"url": "https://news.bg/economics/do-7-oktomvri-kmetovete-mogat-da-prehvarlyat-sobstvenostta-na-yazovirite.html", "text": "Кметовете могат да прехвърлят водоемите, които общините стопанисват, на държавата до 7 октомври. Това съобщи председателят на Държавната агенция за метрологичен и технически надзор (ДАМТН) Петър Горновски по време на работна среща с областния управител на Ловеч Георги Терзийски и представители на всички общини от региона.До тогава кметовете ще трябва да решат дали да прехвърлят стопанисваните от тях язовири на новосъздаденото Държавно предприятие \"Управление и стопанисване на язовири\".Припомняме, това предприятие бе създадено с промени в Закона за водите.По думите на Горновски всяка община трябва да направи внимателен анализ, защото ще носи пълна отговорност за язовирите, които стопанисва, в това число и за неотложните им ремонти.Проверки ДАМТН са установили, че 858 язовири се нуждаят от строително-ремонтни дейности, за да бъдат в технически изправно състояние. На 414 от тези язовири трябва да се направи неотложен ремонт.Списъкът на агенцията, е основан на контролната дейност. В него са взети под внимание всички установени неизправности при проверките на водните съоръжения от инспекторите на агенцията. При много язовири има повече от едно нарушение.По време на днешната дискусия беше обсъдена и предстоящата категоризация на язовирите.Те ще се класифицират в тристепенна скала на потенциална опасност в зависимост от възможно най-лошите последици от освобождаването на съхраняваните в тях води при разрушаване или неправилна експлоатация. Първата степен е висока степен, втората - значителна степен и третата - ниска степен. За тази процедура ще бъдат отговорни комисии, назначени със заповед на областните управители на всяка една област, уточняват от ДАМТН.В дискусията в Ловеч участваха и заместник-председателя на ДАМТН ген. Кирил Войнов и главният секретар на агенцията Николай Николов.Очаква се и в други региони да има подобни срещи между местната власт и представители на ДАМТН за повишаване на информираността на местните власти и на вниманието към язовирите на територията на страната.", "date": "2018.07.17", "title": "До 7 октомври кметовете могат да прехвърлят собствеността на язовирите "}
{"url": "https://news.bg/world/sotsialniyat-ministar-na-chehiya-podade-ostavka-izplagiatstval-diplomnata-si-rabota.html", "text": "Министърът на труда и социалната политика в Чехия подаде оставка заради обвинения в плагиатство. По този начин Петр Крчал стана вторият член на новото правителство, който подава оставка след подобни обвинения само в рамките на 7 дни, предаде АП.Петр Крчал положи клетва на 27 юни заедно с останалата част от , което цели да сложи край на периода на политическа нестабилност в Чехия след парламентарните избори от месец октомври миналата година.По-рано днес Крчал е подал оставката си, след като той беше обвинен в това, че е изплагиатствал голяма част от своята дипломна работа за получаване на образователно-квалификационна степен \"бакалавър\" през 2007 година.В Университета \"Томас Бата\", намиращ се в източния град Злин, където Крчал е следвал \"бакалавър\", вече тече разследване по случая.Припомняме, миналата седмица правосъдният министър на страната Татяна Мала подаде оставка, след като беше обвинена, че е плагиатствала различни части от две дисертации в два чешки университета.", "date": "2018.07.17", "title": "Социалният министър на Чехия подаде оставка, изплагиатствал дипломната си работа"}
{"url": "https://news.bg/crime/obvinenieto-sreshtu-ubietsa-na-damla-vleze-v-sada.html", "text": "Окръжната прокуратура в Кърджали внесе в Окръжния съд в града обвинителния акт срещу Мехмед Хасан, който беше обвинен за убийството на 7-годишната си бротовчедка Дамла в Момчилград.Припомняме, братовчедът на  направи самопризнания. Той е имал ключ от апартамента на семейството. Около 7 часа сутринта . Тогава майката на момиченцето бе задържана. Първоначално беше обявено, че освен нея е , близка на семейството. По-късно обаче тази информация бе опровергана. По случая отношение взе и главният прокурор Сотир Цацаров, които следеше разследването. Убийството на малкото момиче предизвика много протести в Момчилград.Обвинителният акт е за това, че 25-годишният Мехмед е влязъл в чуждо жилище през нощта и за умишлено убийство.Обвиненията на прокуратурата са на база събрани доказателства от свидетели, медицинска експертиза и обясненията на Мехмед.", "date": "2018.07.17", "title": "Обвинението срещу убиеца на Дамла влезе в съда"}
{"url": "https://news.bg/disasters/zemetresenie-v-zapadna-albaniya.html", "text": "Земетресение с магнитуд от 4.7 по скалата на Рихтер беше регистрирано в Албания.По данни на Европейския средиземноморски сеизмологичен център (EMSC) трусът е регистриран в 16.05 часа българско време, 15.05 часа местно време.Земетресението е било с дълбочина от 10 километра. То е възникнало в Западна Албания, в района на град Рогожина. Трусът е регистриран на 30 километра югозападно от столицата Тирана.Към момента няма данни за пострадали и тежки материални щети.", "date": "2018.07.17", "title": "Земетресение в Западна Албания"}
{"url": "https://news.bg/economics/remontirat-7-ot-109-yazovira-v-slivenska-oblast-za-smetka-na-darzhavata.html", "text": "Ремонтират 7 от 109 язовира в Сливенска област за сметка на държавата. Към момента язовирите са общинска собственост, но общините не могат да отделят пари за поддръжка, съобщи заместник-областният управител Камен Костов, цитиран от БНР.Очаква се от Държавната консолидационна компания да определят фирмите, които ще направят ремонта.Проблемните язовири са край селата Злати войвода, Асеновец, Пет могили, Радецки, Крива круша и военната база Ново село.Сред установените неизправности на водоемите са неработещи изпускатели, затлачване с битови отпадъци, филтрации по скатовете на стените и др. По думите на Костов стените на новозагорските язовири са превърнати в пътища от фермерите в района.\"Земеделците нямат друг път или е по-отдалечен и много често минават през стените. Като път ги използват и създават коловози, после там се събира вода. Това нарушава и сляга язовирните стени\", обясни зам.-областният управител.Към момента  на въпросните язовири.Припомняме, по-рано по време на среща между ръководството на Държавната агенция за метрологичен и технически надзор (ДАМТН) и областния управител на Ловеч стана ясно, че до 7 октомври общинските кметове могат да прехвърлят собствеността на водоемите, които са на тяхна територия към държавата. Това ще стане чрез новосъздаденото Държавно предприятие \"Управление и стопанисване на язовири\".", "date": "2018.07.17", "title": "Ремонтират 7 от 109 язовира в Сливенска област за сметка на държавата"}
{"url": "https://news.bg/politics/porozhanov-edna-ovtsa-ne-struva-300-evro.html", "text": "Няма нарушения в закона относно евтаназирането на животни в установените заразени райони. Над 6 000 проби са взети, а 400 от тях са изпратени за изследване във Франция.Това каза земеделският министър Румен Порожанов на пресконференция в присъствието на представители на браншовите организации по време на Консултативния съвет на животновъдите, овцевъдите и козевъдите.Министър Порожанов призна, че от страна на Националната овцевъдна и козевъдна асоциация все още няма разбиране. Коментарът му е обаче, че една овца в момента няма такава цена, каквато са поискали животновъдите - по 300 евро.Той обеща, че помощта, която ще се отпусне няма да е по-малко от 190 лева.Порожанов обеща помощ и на малките стопани за почистването и дезинфекцирането на стопанствата.Министърът оцени и предстоящият протест утре като твърде несъстоятелен и посочи, че всеки в държавата би могъл да прави каквото си поиска.По думите на Порожанов мотивите на протестиращите най-вероятно се състоят в слухове за 20 лв. компенсация за убито животно, които земеделският министър категорично отрече като неверни. Другата причина, която изтъкна той е, че става въпрос за отменения чл. 23 от подкрепата на Европейския гаранционен фонд, който предвижда отпускането на 115-120 милиона лева годишно.Земеделският министър призова да не се излиза от заразените общини. По думите му мерките трябва да бъдат стриктни, за да не се допусне разрастването на болестта и в други райони.Министър Порожанов няма намерение да подава оставка, въпреки .Трифон Цветков, представител на Ветеринарния български съюз, поясни, че заболяването по дребните преживни животно досега е било непознато за българските земи. Ветеринарът Мартин Божков е открил заболяването и е изпратил материали за изследването му във Франция. Според Цветков мерките за евтанизирането на животните са адекватни, навременни, бързи и своевременни.Представители от Обединените български животновъди коментираха, че са подготвили специален оперативен щаб за дарение на животни на хора в Странджанския край. Общо осигурените животни, които могат да се дарят са около 130, 50 от Перник и 80 от Кюстендил.Припомняме, за първия случай в бе съобщено преди три седмици. По-късно бе дадена и специални пресконференция. при създалата се ситуация. Това обясниха по време на първата пресконференция по темата от БАБХ.Според шефа на агенцията Дамян Илиев обаче липсата на комуникация със стопаните е нарочно търсен ефект, за да се предотврати укриване на добитък.До момента около 4 000 са унищожените животни в шестте огнища.Заради усложнената обстановка в Шарково - , все още не са евтаназирани 400 животни.Именно, която се включи в гражданските протести. Отделно на това БСП внесоха в прокуратурата и .От днес започна и изплащането на компенсации на засегнатите стопани.", "date": "2018.07.17", "title": "Порожанов: Една овца не струва 300 евро"}
{"url": "https://news.bg/economics/borisov-zapochva-aktsiya-prechupvane-v-kontrabandata.html", "text": "В тържествена атмосфера от Асоциацията за индустриалния капитал в България (АИКБ) връчиха наградите \"Икономика на светло\".Наградите са първото по рода си признание за постиженията в борбата с неформалната икономика в България. Събитието популяризира сред обществото както приноса на българските предприемачи, бизнесмени и политици за подобряването и развитието на бизнес средата, така и добрите практики за ограничаване и превенция на сивата икономика. Целта на конкурса е да открои стимулиращи примери за успехи в борбата с неформалната икономика и да награди водещи институции и личности с активна позиция и принос в ограничаването на сивия сектор.По този начин от АИКБ целят да повишат обществената нетърпимост към неформалната икономика, да поощрят предприемането на активни действия в тази посока и да популяризират градивната роля на бизнеса в обществото за подобряване на социално-икономическата среда.Още на влизане в залата премиерът Бойко Борисов се поинтересува: \"Изсветлява ли икономиката?\". Милена Ангелова от АИКБ, която го посрещна му отговори: \"Все повече\".Васил Велев приветства гостите. Колкото по-светла е икономиката, толкова повече приходи има в бюджета, по думите му. Изсветляване на икономиката е приоритет за АИКБ. Сивата икономика е отстъпила до 25%, похвали Велев.Когато има стабилност, имаме и по-бързо изсветляване на икономиката, обясни той. Сивата икономика е по-малка, отколкото е усещането за нея, коментира още Васил Велев.Напълно е вероятно 2020-2021 г., според него, да стигнем средно европейските нива на изсветляване на икономиката. Министър-председателят Бойко Борисов връчи наградата за личност или организация с принос в сферата. Призът отиде при Асоциация на организация на българските работодатели.Премиерът Бойко Борисов поздрави всички номинирани. Много глупости се изговарят, бе коментарът му. Той цитира братя Карамазови. Атакува служебното правителство, че за два месеца управление има 120 милиона лева по-малко приходи.Румъния не е поканена в Еврозоната, толкова ни ги набиваха в очите, продължи той и обеща нивото на контрабандата да падне още. Борисов обеща успешни резултати, ако ГЕРБ е на власт. Полагаме огромни усилия и боят по контрабандата няма да го изпуснем, подчерта Борисов. Акция \"Пречупване\" се казва, допълни премиерът.Можем да се поздравим с успех, коментира пред медиите след официалната част Бойко Борисов, доволен от резултатите по изсветляване на сивата икономика. Само за година тя е изсветляла с нови 10%, както показват данните на АИКБ.По време на мандатите на БСП сивата икономика става огромна, щом дойде наше правителство - изсветлява икономиката, отчете премиерът. Това са повече пари за всички сектори, по думите му. Това е изключително важно, допълни Бойко Борисов и отказа да коментира странични теми.", "date": "2018.07.17", "title": "Борисов започва акция \"Пречупване\" в контрабандата"}
{"url": "https://news.bg/world/boytsi-na-daesh-napadnaha-talibanski-komandir-po-vreme-na-molitva.html", "text": "Бойци на терористичната организация \"Ислямска държава\" (ДАЕШ) атакуваха командир на талибаните в дома му в северната афганистанска провинция Сар-е-Пул, съобщи \"Ройтерс\".Атаката е станала по време на молитвена церемония. По данни на говорителя на губернатора на Сар-е-Пул Забихилах Амани при нападението са загинали са най-малко 15 души.Според местни медии атаката е организирана заради други сблъсъци между талибаните и бойците на ДАЕШ в северните провинции на Афганистан през последните няколко дни.\"Двама бойци на ДАЕШ са влезли в къщата на командира по време на церемония и са открили огън\", съобщава Амани. 15 души са били разстреляни, а други 5 са ранени. Северните части на Афганистан се превърнаха в една от основните области, където са съсредоточени екстремистите от \"Ислямска държава\", въпреки че движението на ДАЕШ в страната тръгна от източната провинция Нангахар, пише още \"Ройтерс\".", "date": "2018.07.17", "title": "Бойци на ДАЕШ нападнаха талибански командир по време на молитва"}
{"url": "https://news.bg/crime/sluchayat-s-neprovereniya-samolet-na-letishte-sofiya-bil-poreditsa-ot-sluchaynosti.html", "text": "Министерството на вътрешните работи е изискало от ръководството на \"Летище София\" ЕАД да проведе заседание на Летищния комитет за обсъждане на случая, при който . Това информира пресслужбата на МВР.Регионална дирекция \"Гранична полиция\" - Аерогари е назначила комисия за извършване на проверка. Резултатите ще бъдат докладвани на главния прокурор Сотир Цацаров утре, 18 юли.Малко преди в изявление пред медиите изпълнителният директор на \"Летище София\" ЕАД Владимир Рапонджиев обобщи детайлите около случая от 13 юли.По думите му на 13 юли частен самолет с 5 души на борда е кацнал на летището в София в 15.30 часа от летателна площадка \"Драгановци\". Самолетът е излетял в 16.48 часа без да бъде проверен.\"Рамп-агентът е направил грешка, а случилото се е поредица от случайности\", обясни Рапонджиев и допълни, че служителят, който е с дългогодишен опит в дейността, в момента е с отнет пропуск.\"Щом има грешка - ще има наказание, а виновният ще си понесе наказанието... Тече проверка по случая и след нейното завършване, ще излезем с окончателните резултати\", каза още Рапонджиев. Той увери, че случаят ще остане изолиран и ще бъдат предприети всички необходими мерки за недопускане на подобни ситуации.По-рано днес директорът на ГД \"Гранична полиция\" главен комисар Светлан Кичиков заяви пред БНТ, че веднага след излитането на самолета, гръцките власти са били уведомени. \"Лицата са установени и са проверени. По тях няма нищо притеснително. Наземният оператор е допуснал тази грешка като не е уведомил граничните власти. Може би ако беше голям самолет нямаше да се случат тези неща. Малките самолети подлежат на друг контрол и наземният оператор е допуснал груба грешка\", заяви още Кичиков.", "date": "2018.07.17", "title": "Случаят с непроверения самолет на \"Летище София\" бил поредица от случайности "}
{"url": "https://news.bg/world/kitay-i-avstriya-privetstvat-sreshtata-putin-tramp.html", "text": "Министерството на външните работи на Китай приветства срещата между президентите на САЩ Доналд Тръмп и на Русия Владимир Путин и изрази надеждата разговорите в Хелзинки да окажат положително влияние върху световното развитие, информират агенции.\"\", обяви говорителят на ведомството.Вчера Путин и Тръмп проведоха първа двустранна среща между САЩ и Русия на най-високо ниво от 2010 г. Те обявиха, че разговорите са били успешни. Но републиканци и демократи в Щатите остро разкритикуваха поведението на Тръмп.Междувременно австрийският канцлер Себастиан Курц също похвали разговорите. Според него срещата доказва, че световните проблеми могат да бъдат решени само чрез диалог. Курц вярва, че разширяване сътрудничеството между САЩ и Русия е задължително в разрешаването на належащи международни въпроси.\"\", написа той в \"Туитър\".", "date": "2018.07.17", "title": "Китай и Австрия приветстват срещата Путин-Тръмп"}
{"url": "https://news.bg/politics/manolova-uchudena-che-knsb-igrae-protiv-interesite-na-minyorite-ot-bobov-dol.html", "text": "Аз съм тук като вносител на промените в Кодекса за социално осигуряване (КСО), които да дадат възможност на миньорите от последния подземен рудник (около 80 души) да се пенсионират по начина, по който се пенсионираха всички останали миньори до края на миналата година.Това заяви омбудсманът Мая Манолова, след като партньорите от Националния съвет за тристранно сътрудничество отказаха тя да присъства на заседанието.Манолова обясни, че промените са внесени още в края на януари чрез председателя на парламента Цвета Караянчева.Манолова обясни, че е била помолена от Светлана Ангелова, която има ангажименти в избирателния си район, да дойде на това заседание. За това е уведомила и министъра на труда и социалната политика още в края на миналата седмица.Защитата на законопроекта се налага, според Манолова, тъй като в края на миналата година без никакви дебати в парламента и без финансова обосновка на миньорите е отнето правото да се пенсионират по реда, по който са се пенсионирали до момента.Става дума за миньорите с 10-15 г. трудов стаж.\"За мен е абсурдно синдикат, който защитава правата на миньорите, да се обяви срещу пенсионирането на последните 80 души от последния закрит рудник - това е рудник \"Бобов дол\", по условия, които са били валидни до края на миналата година. Това е нечестно, несправедливо. Точно тук, точно от синдикатите не очаквах подобна позиция\", коментира тя.Стана ясно, че НОИ е издал съответното указание и за всички, които са съкратени през 2017 г. е била дадена възможност, въпреки променените в края на миналата година текстове, да се пенсионират по досегашния ред.Това са миньори от последния закрит рудник - от преди три дни. Утре законопроектът ще се гледа в социална комисия. Законопроектът е внесен от Светлана Ангелова през ПГ на ГЕРБ.Манолова изтъкна, че становището по този законопроект на КНСБ е отрицателно.Кирил Минев, миньор, заяви, че рудникът затваря и работниците са съкратени и уволнени от работа. \"На нас ни се отнема това право ние да се пенсионираме по-рано\", коментира той.Елза Величкова - кмет на община Бобов дол, заяви, че общината остава с много безработни. \"Един социален проблем наистина назрява\", коментира тя.Законопроектът засяга 80 човека, които се пенсионират поетапно. \"Заедно с г-жа Манолова дойдохме тук, за да искаме подкрепа и странното е, че точно синдиката на КНСБ, който би трябвало да защитава интереса на миньорите - да имат нещо против това миньорите да присъстват\", заяви Величкова.", "date": "2018.07.17", "title": "Манолова учудена, че КНСБ играе \"против\" интересите на миньорите от Бобов дол"}
{"url": "https://news.bg/world/50-60-g-sa-neobhodimi-na-sarbiya-da-nastigne-es.html", "text": "На Сърбия може да й отнеме половин век, за да настигне ЕС. Това се посочва в доклад на Комисията за външни отношения към парламента на Великобритания.В доклада се подчертава, че Сърбия може да се изравни със стандарта на живот в ЕС след 50-60 г.Извадки от проучването са публикувани от сръбския \"Блиц\". Те са били представени преди наскоро проведената среща на Западните Балкани в Лондон. Ежедневникът подчертава, че съществената част от доклада е, че \"перспективите пред шестте страни от Западните Балкани, що се отнася до членство в ЕС, са доста мрачни\".Сред многото пречки се споменават \"хроничният икономически застой, двустранните спорове и етническите конфликти\", които са засилени от местните елити, заинтересовани от поддържане на статуквото.Според прогнози на Световната банка при настоящото темпо на държавите от Западните Балкани ще са необходими между 40 и 200 години да настигнат Запада.", "date": "2018.07.17", "title": "50-60 г. са необходими на Сърбия да настигне ЕС"}
{"url": "https://news.bg/crime/sinat-na-vladimir-pelov-ostava-pod-domashen-arest.html", "text": "Синът на избягалия затворник Владимир Пелов - Владимир Стефанов, остава под \"домашен арест\", съобщи bTV.Софийският апелативен съд потвърди мярката му за неотклонение \"Домашен арест\".Младият Владимир Стефанов и други четирима бяха задържани за подготовката на убийства и палежи, по информация на медията.Прокуратурата представи нови свидетелски показания, но те не бяха достатъчни за магистратите, за да наложат постоянен арест.За друг от задържаните - Борис Ерменков, още няма решение дали се запазва паричната му гаранция.Припомняме,  на 3 април към 18 часа след като баща му Владимир Пелов избяга от затвора заедно с Радослав Колев. Той бе пуснат с белезници на другия ден преди обяд.Баща му бе застрелян в Ботевград. Към момента не е ясно къде се намира другия избягал затворник.Припомняме, застреляният . Тогава с него избяга и съучастникът му Радослав Колев, като двамата излязоха от затвора през централния вход, след като стреляха с пистолет по охраната.МВР веднага предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.Според един от последните сигнали до полицията Владимир Пелов е бил забелязан в Ботевград. Заради сигнала на 2 юни в града беше проведена полицейска акция по издирването на затворника. Последният сигнал за Пелов е бил подаден преди 3 дни.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.", "date": "2018.07.17", "title": "Синът на Владимир Пелов остава под домашен арест"}
{"url": "https://news.bg/politics/akvapark-i-mineralna-voda-puskat-v-stolichniya-park-vazrazhdane.html", "text": "Столичният парк \"Възраждане\" се разширява с 25 декара, на част от които е планувано изграждането на аквапарк и басейн с минерална вода. Общо заедно със спротната зона паркът ще се разшири до 77 декара.Това обяви столичният кмет Йорданка Фандъкова, която заедно с председателя на Столичния общински съвет (СОС) Елен Герджиков представиха проекта на последния етап за обновяване и разширяване на столичния парк \"Възраждане\". Те с гордост обявиха, че от десетилетия това ще е първият нов парк в столицата.Проектът предвижда изграждането на зони за деца, бебешки и детски басейни, наливна зона и др.Инвестиционните средства са осигурени от общинското дружество \"Софийски имоти\".Предстои изграждането на 5 нови площадки, както и засаждането на много нови дървета и храсти. Председателят на СОС Елен Герджиков коментира, че проектът е уникален, защото за първи път се изгражда ново парково пространство. Инвеститор и собственик на земята е дружеството \"Софийски имоти\". Герджиков коментира, че в последните години под зоркия поглед на СОС дружеството вече има съвсем друг облик и функции.Той припомни, че още през 2014 г. капиталът на дружеството е бил актуализиран, с което е направен пълен анализ на имотите на дружеството. Сега вече активно, прозрачно и правилно може да се инвестира в развитието на нова градската среда, каза още Герджиков и добави, че може да се изхарчат до 9.5 млн. лева за реализирането на проекта. Около 5.5 млн. са собствени средства на дружеството, а около 4 млн. лева са парите, които ще бъдат изтеглени от ОП \"Региони в растеж\".Изпълнителният директор на \"Софийски имоти\" посочи, че след направено проучване въз основа наличието на минерална вода има възможност да се използва потенциалът на района за изграждане на аквапарк, басейни, нови тревни площадки, водоналивен кът и други.С проекта за парк \"Възраждане\" се предвижда запазване и разширяване на зелената система на града.Столична община работи и върху 7 проекта, като ремонти дейности се извършат и в Борисовата градина, Западен парк, разширяване на Северния парк и парка в район \"Младост\", както и на парка около езерото в ж.к. \"Дружба\".Фандъкова заяви, че очаква след приключване на всички процедури, разширяването на парковете да продължи 12 месеца.", "date": "2018.07.17", "title": "Аквапарк и минерална вода пускат в столичния парк \"Възраждане\""}
{"url": "https://news.bg/int-politics/kim-chen-un-e-razocharovan-ot-zabaveni-ikonomicheski-proekti.html", "text": "Севернокорейският лидер Ким Чен-ун критикува яростно длъжностните лица в страната, заради забавяне на икономическите проекти, съобщава БиБиСи.Лидерът обикновено хвали служители по време на посещения във фабрики, но този път държавните медии коментират, че е \"безмълвен\", защото една електроцентрала е само 70% завършена и е \"ужасен\" от вани и минерални извори \"по-мръсни от резервоари за риба\".Пхенян отдавна се опитва да постигне икономически напредък наравно с разработването на ядрени оръжия. Визитата и коментари на Ким Чен-ун са отразени в девет страници от държавния вестник \"Родонг Синмун\".Лидерът не е доволен, \"самият факт, че Родонг Синмун разказва за върховния лидер, критикуващ някого, е забележителен, тъй като обикновено такива неща не се правят в пресата, която в по-голямата част от случаите поддържа образа на КНДР като перфектна страна\", коментира анализаторът Фьодор Тертицки от NK News пред БиБиСи.\"Можем само да спекулираме защо се случва сега - но изглежда, че след като политическата ситуация около Северна Корея се успокои, Ким премести вниманието си от дипломацията към икономиката и не е доволен\", допълва анализаторът. Изглежда виждаме лидер, който иска да представи образ на икономически реформатор както в страната, така и в чужбина, обяснява Тертицки.Ким Чен-ун обеща на своя народ, когато пое властта през 2011 г., че жизненият им стандарт ще се подобри и че той ще осъществи реформи за изграждане на икономика и ще превърне страната в ядрена сила.Сега заявява, че ядрената програма е изпълнена и се опитва да покаже на севернокорейците, че изпълнява и икономическото си обещание. Той прехвърля всякаква вина за провал на изпълнението на проекти върху местни партийни чиновници, а не върху своето ръководство.Той изглежда е склонен чуждестранни медии да отразят това и Ким твърди, че фокусът му е много върху икономиката, а не върху изграждането на ядрени оръжия. Въпреки че не е необичайно да се показва, че Ким дава \"насоки на място\" на внимателно записващи служители, критика на конкретни е необичайна.По време на посещение в електроцентрала, която е завършена на 70% Ким обяснява, че е \"толкова ужасен, че остава безмълвен. Той порица ръководителите на кабинета, че са изоставили проекта на провинцията и не не са му обръщали внимание\", съобщава KCNA. Той също така критикува мръсното състояние на горещи вани във ваканционен лагер.", "date": "2018.07.17", "title": "Ким Чен-ун е разочарован от забавени икономически проекти"}
{"url": "https://news.bg/education/odobriha-uchebnitsite-za-iii-vii-i-za-ix-klas.html", "text": "Учителите оцениха учебници и учебни комплекти за III, VII И за IX клас, съобщиха от Министерството на образованието и науката.Приключи оценяването от учителите в страната на проектите за учебници и на учебни комплекти по чужд език за нива А1 и В1 от Европейската езикова рамка. Заедно с тях са оценени и учебници за V клас по испански и италиански език.Обща оценка \"Приложим в практиката\" са получили 60 проекта за III клас, четири за V клас, 91 за VII клас, 79 за IX клас и 44 по чужд език за нивата А1 и B1.Очаква се те да бъдат одобрени със заповеди на министъра на образованието и науката. Списъкът с утвърдените учебници и учебни комплекти ще бъде публикуван в рубрика \"Учебници\" на официалната страница на Министерството на образованието и науката (МОН).Вносителите на проектите за учебници, чиито варианти са одобрени, трябва да подадат заявление в МОН за разпространение в училищата в страната за следващата учебна година.На официалната страница на министерството ще бъде публикуван и график на дейностите за осигуряване на учебници и учебни комплекти за безвъзмездно ползване от учениците от III, V и VII клас. Към графика ще бъде приложен и образец на заявки за необходимите количества, уточниха от МОН.Безплатните учебници за учениците до VII клас се избират от учителите, които преподават по съответния учебен предмет, след съгласуване с Обществения съвет.Учителите, които преподават в паралелката по съответния учебен предмет или модул ще избират учебниците, учебните комплекти и помагалата, които не се предоставят безвъзмездно, допълниха от ведомството на Красимир Вълчев.", "date": "2018.07.17", "title": "Одобриха учебниците за III, VII и за IX клас"}
{"url": "https://news.bg/world/predi-100-g-germanska-podvodnitsa-prenese-parvata-svetovna-voyna-v-sasht.html", "text": "На около 5 000 километра от окопите и бойните полета на Западния фронт, където милиони войници са загинали, жителите на Орлиънс, американският щат Масачузетс, се радват на типична лятна сутрин на 21 юли 1918 г., чакайки мъглата на крайбрежието да изчезне.Но германска подводница U-156 внезапно се появи на повърхността и докара Първата световна война в САЩ. Орлиънс е единствената част от САЩ, обстрелвана от врага.Малко след 10,30 часа силен тътен на нещо, ударило територията, сигнализира за първата атака на американска земя преди 100 г., припомня АП.И до днес си остава мистерия защо такава модерна за времето си подводница е атакувала цел без никаква реална стойност. Решението на германците може да се разтълкува като тактика за сплашване и всяване на страх в американското общество, въпреки че доближаването до брега изглежда е неоправдан риск. Една от теориите е, че подводницата се е надявала да прекъсне подводен комуникационен кабел от Орлиънс до Франция.За тази събота следобед е организирано събитие на плажа Nauset, с което ще се отбележи 100 г. от атаката.На 21 юли 1918 г. германската подводница удря буксира Perth Amboy, който тегли четири баржи. Член на екипажа е ранен. После подводницата атакува баржите. Хидроплан HS-1L на два пъти неуспешно бомбардира подводницата. Според свидетели летящата лодка просто се е опитала да сплаши подводницата. Присъединява се и самолет R-9, който удря мишената, но бомбата не избухва. Германската подводница, която вероятно е разбрала, че е изпълнила мисията си или че късметът е на изчерпване, се потопила и отплавала от Кейп Код.Атаката е продължило по-малко от час. Perth Amboy е бил със сериозни повреди. Три от четирите баржи са на дъното на океана. Няма загинали хора при атаката. Двама души са хоспитализирани с тежки наранявания.", "date": "2018.07.17", "title": "Преди 100 г. германска подводница пренесе Първата световна война в САЩ"}
{"url": "https://news.bg/politics/abv-iska-prezidentsko-veto-varhu-promenite-v-zakona-za-lova.html", "text": "От партия АБВ настояват за президентско вето върху Закона за изменение и допълнение на лова и опазване на дивеча. Това обяви зам.-председателят на АБВ Владимир Маринов на брифинг в централата на партията.Маринов припомни, че на 12 юли, Законът е бил приет в Народното събрание. С промените се увеличава сезона за лов на дива свиня - освен в събота и неделя, и в сряда. Началото на ловния сезон е от 18 юли, припомни той.От АБВ недоволстват на това че законът не е минал обществено обсъждане. Според Маринов с новите разпоредби ще бъде нарушена популацията на дивеча в България, ще се прогонят дивите прасета, които могат да се върнат и заразени в даден момент в страната.Законът може да доведе и до човешки жертви, опасяват се от АБВ.Маринов апелира президентът Румен Радев да чуе исканията на партията и да наложи вето на промените в Закона за лова и опазване на дивеча, за да бъдат разгледани текстовете му отново в Народното събрание.", "date": "2018.07.17", "title": "АБВ иска президентско вето върху промените в Закона за лова"}
{"url": "https://news.bg/crime/samolet-izletya-neproveren-ot-letishte-sofiya.html", "text": "Самолет излетя без да мине през проверка от летище София. Това заяви главният секретар на МВР Младен Маринов, предаде \"24 часа\".Частен самолет е излетял от столичното летище на 13 юли без пътниците да бъдат проверени. Главсекът информира, че самолетът е излетял от Габрово и е спрял в София.Петима са били хората на борда на самолета. Наземен контрол не е уведомил \"Гранична полиция\" - това е причината да не е извършена проверка.Веднага щом МВР разбрало, уведомило гръцките власти и те извършили проверка на пътуващите.Образувано е досъдебно производство заради липсата на уведомление.От Летището извършват проверка по повод случая. От там информират, че частният полетът е пристигнал на площадка \"Драгановци\" около 15:30 ч. и в 16:48 е излетял за Скиатос, Гърция.\"Летище София\" ЕАД води разследване по случая.По първоначална информация става дума за човешка грешка. Към момента и до изясняване на обстоятелствата рамп-агентът е с отнет служебен пропуск и е отстранен от служба.", "date": "2018.07.17", "title": "Самолет излетя непроверен от летище \"София\""}
{"url": "https://news.bg/politics/konsultativen-savet-pri-prezidenta-za-chumata-iskat-ot-abv.html", "text": "От АБВ настояват президентът Румен Радев да свика Консултативен съвет за национална сигурност заради повишеното обществено напрежение за евтаназирането на овце и кози във връзка с чумата по дребните преживни животни. Това каза лидерът на АБВ Румен Петков на брифинг в централата на партията.От АБВ настояват и българското правителство да ангажира Европейската комисия (ЕК) и европейските институции. Целта е гарантиране на здравето на животните, подобряване профилактиката на засегнатите страни, финансова, технологична и експертна съпричастност.АБВ предлагат още Българската агенция по безопасност на храните (БАБХ) да бъде преобразувана на Българска агенция по здравеопазване на животните и безопасност на храните (БАЗЖБХ), както и да бъде създаден специален Фонд по зоология, рязко засилване на граничния район за недопускане навлизане на животни на територията на Европа.Сред другите мерки, които предложиха от АБВ, са увеличаване на рисковата гранична зона от 20 на 40 км, разработване и незабавно въвеждане на програма за информираността на фермерите, както и разработване и въвеждане на програма за допълнително обучение на ветеринарните специалисти по проблемите на екзотични болести по животните.В началото на пресконференция, шефът на АБВ обяви, че от партията никога не са допускали спекулации с трагедията на обществото и различните социални групи и затова за разлика от други политически групи са избегнали спекулата на място.Той обвини държавата, че работи на парче и посочи, че се демонстрира държавно безсилие и на институции, които не се справят с проблемите, които ни заобикалят.Щетите са много големи и реалната ситуация не е отчетена, а мерките, които се предприемат, са на парче, алармира Петков.Румен Петков е смутен и от изказване от страна на Министерство на земеделието, че то не носи никаква отговорност за случващото се в страната.Петков оцени работата на Агенцията по безопасност на храните като изключително слаба, най-малкото защото не може да каже колко са животните в страната, което води и до неадекватно разпределение на ветеринарните лекари в застрашените райони.", "date": "2018.07.17", "title": "Консултативен съвет при президента за чумата искат от АБВ"}
{"url": "https://news.bg/world/v-rusiya-obyaviha-pobeda-sled-sreshtata-s-tramp.html", "text": "Политическият елит на Русия и медиите в страната обявиха победа след срещата между президента Владимир Путин и държавния глава на САЩ Доналд Тръмп в сдържането на решимостта на Запада да разглежда Москва като парий, информира \"Ройтерс\".\"Опитите на Запада да изолира Русия се провалиха\", излиза със заглавие \"Российская газета\".Хвалбата на руския елит за представянето на Путин на срещата рязко контрастира с реакцията във Вашингтон, където Републиканската партия и Демократическата партия обвиниха Тръмп в държавна измяна и че се е провалил да се опълчи на руския лидер.В Москва се признава, че срещата на върха не е довела до пробив по проблеми като Сирия, Украйна и контрола над оръжията. Преди срещата Кремъл подчерта, че не очаква голям напредък.Вместо това фокусът беше върху символичната среща на четири очи между лидера на най-голямата сила в света и Путин след четири години на международна изолация, предизвикана от руското анексиране на Крим.Смешно е да се помнят глупостите на Обама, а с него и приемането на Русия като насилствена \"регионална държава\", коментира руският сенатор Алексей Пушков., добави той вчера.Запитан от журналисти в Хелзинки как са протекли разговорите, руският външен министър Сергей Лавров отговори: \"Великолепно...По-добре от супер\".Възможността за Путин да се представи като равен с президента на САЩ беше голяма задача за Кремъл при подготовката на срещата, обявиха източници, близки до руския външнополитически елит.Владимир Путин базира голяма част от апела си към руския народ и елит на историята относно възстановяването на международното влияние на Русия, изгубено след разпадането на СССР през 1991 г.Пресконференцията след срещата е \"всичко, на което Кремъл реалистично можеше да се надява\", каза Марк Галеоти, старши изследовател в Института за международни отношения в Прага.Според него Путин е представил Русия като равна сила на САЩ.Стойността на рублата се увеличи с 0,4% спрямо долара на търговията в понеделник. Пазарни анализатори коментираха, че срещата е положителна за руските активи, балансирайки негативния ефект от спада на цените на петрола.", "date": "2018.07.17", "title": "В Русия обявиха победа след срещата с Тръмп"}
{"url": "https://news.bg/society/zapadnite-balkani-osezaemo-otchitat-balgraskata-pomosht-za-integratsiyata-im.html", "text": "След Българското европредседателство страните от Западните Балкани чувстват България по-близка, дори и на фона на факта, че големите държави в ЕС не дадоха особено ясна перспектива на тези общества, съобщава \"Галъп Интернешънъл\".Българският принос е усетен и страните от Западните Балкани са възприели по-скоро позитивно българската роля. Това се отразява и във възприятията за българския премиер, който в последната една година повишава разпознаваемост в страните от Западните Балкани и сред тези шест общества сега се ползва с най-високо доверие сред останалите глави на изпълнителната власт в региона.Това са данни мащабно изследване в Западните Балкани, обхващащо Македония, Косово, Сърбия, Албания, Босна и Херцеговина и Черна гора. В страните от Западните Балкани надделяват онези, които смятат, че България помага за Европейската интеграция на страната им (58% сега, при 54% миналата година) срещу онези, които смятат, че България не помага (42% сега, при 46% миналата година). Така, делът на онези, които виждат помощта на България, расте осезаемо спрямо предходната година и това е резултат от акцентът, който България поставя върху темата за Западните Балкани, отчитат от Галъп.В Албания 81% споделят мнението, че България помага. В повечето останали страни дяловете на съгласните се движат около 50%, а в Черна гора делът е 58% и расте с 10 пункта спрямо предната година, респ. с 10 пункта намалява делът на обратната опция.В близката до България Македония пък сред местната албанска общност мненията са силно положителни - 76% оценки, че България помага и ръст от цели 40 пункта спрямо предходната година. Сред останалите в страната обаче мненията са поляризирани и това се дължи на яростната и равностойна политическа битка между двете основни партии в страната.Подялбата на мненията доказва необходимостта от още по-активни връзки с Македония. Повече активност ще е нужна и по отношение на мюсюлманите в Босна и Херцеговина, както и в Косово, например, където оценките са по-умерени и културната близост с България не е толкова силна.Оценките за позитивен принос идват на фона на иначе неясната перспектива, като Брюксел и големите европейски столици очертаха за Западните Балкани.Заради тази неяснота няма и съществена промяна в последната една година в очакванията на западнобалканските общества кога ще бъдат приети в ЕС. Най-голям е оптимизмът сред албанските общности на Балканите.Българските усилия за Западните Балкани са довели до ръст в последната година на запознатостта с Бойко Борисов. Неразпознаваемостта му намалява чувствително с 16 пункта за една година. Това означава, че България получава активна роля в масовото съзнание на тези страни. Така през 2018 г. общата положителна минус общата отрицателна оценка за Борисов дава резултат от +22, с което Борисов е в най-изгодна позиция спрямо лидерите в региона.Сравнително високи положителни оценки има и Ердоган, но там и отрицателните оценки са високи и разликата между положителни и отрицателни е +10. Освен това, при Ердоган в последната една година растат по-скоро негативните оценки.44% от населението на Западните Балкани или над 6 милиона души, смятат себе си за най-общо запознати с темата за майската среща ЕС - Западни Балкани. Половината от тях дори намират себе си за запознати с резултатите. Дяловете са чувствителни, като се има предвид, че резултатите на подобни срещи обикновено остават далеч от ежедневието на хората.Инициативата за тази среща министър-председателя Бойко Борисов се оценява по-скоро позитивно. Сред запознатите с резултатите от срещата навсякъде преобладават позитивните равносметки.", "date": "2018.07.17", "title": "Западните Балкани осезаемо отчитат бълграската помощ за интеграцията им"}
{"url": "https://news.bg/politics/valeri-simeonov-i-dimitar-manolov-broyat-mahalite-s-masova-epilepsiya.html", "text": "Цели цигански села и махали - масова епилепсия ги друса. Така Валери Симеонов защити готвените промени в нормативната уредба за медицинската експертиза, които бяха обсъждани от социалните партньори в Националния съвет за тристранно сътрудничество.Симеонов настоя, че има сериозни съмнения за източване на средства, данни за корупция и източване на здравни и социални помощи и пари в досегашната система на ТЕЛК.\"Досега действащите ТЕЛК-ове са в един и същ състав. Когато един лекар се корумпира - то това става известно на определени групи от обществото и те отиват при същия и знаят, че примерно като си платят една определена сума - ще бъдат епилептици. Да така са цели цигански села и махали - масова епилепсия ги друса\", констатира вицепремиерът.По думите му с новата наредба се дава възможност на лекари, които не са на постоянен трудов договор в ТЕЛК също да провеждат експертиза и това гарантира, че когато съставът (на ТЕЛК) не е постоянен, когато се сменя дори по предварителен график, е гаранция за по-малко корупция. От синдикатите настояха да има съпоставителен анализ на заболяванията по новата методика за изчисляване, така че да се гарантират социалните права, особено на хората с увреждания. Валери Симеонов обеща на шестия месец от действието на новата нормативна уредба да се направи анализ. Той коментира, че не е редно да се оставя сегашното положение и апелира дори към пасивно съгласие от страна на работодатели и синдикати. По думите му информацията от ТЕЛК-овете е, че сега дейността продължава на високи обороти, тъй като се усеща края на досегашното положение.Симеонов посочи, че дори се е надявал на адмирации за усилията за промяна. \"С шипове и избити два зъба - да си направи 90% - всичко това го режем\", заяви Симеонов.Димитър Манолов, президент на КТ \"Подкрепа\", коментира, че не бива да се тръгва по пътя на отнемане на права.\"Дайте да ги намерим тези цели села с епилепсии\", призова той. По думите му с предлаганите промени в наредбата това няма да стане. \"Не случайно ние питаме, защо НЕЛК няма да има право да излъчи такива първични проверки - НЕЛК да прави ревизия на ТЕЛК-ови решения, ние за това нещо настояваме. Това е начинът и това не е никак сложно\", констатира президентът на КТ \"Подкрепа\".По думите му можем да отидем и да направим тази проверка - никой досега не го е правил, това което всички знаем от 20 г.Той настоя, че хората с увреждания очакват накърняване на текущите си права - \"този тип негативни сигнали трябва да бъдат прекратени\", каза още Манолов.Заместник-министърът на здравеопазването констатира, че един от основните проблеми в системата на ТЕЛК е това, че лекарите следва да бъдат на трудов договор и да не упражняват дейност на друго място.Така средната възраст на лекарите в ТЕЛК е над 65 годишна възраст. Това води до липса на специалисти, които да правят качествена медицинска експертиза. Промените предвиждат заявителите да подават документи и по пощата към Регионалните здравни инспекции, а НЕЛК да упражнява контрол върху медицинската документация . Дава се достъп на лекарите от ТЕЛК до електронните здравни досиета.Концепцията на медицинската оценка и концепцията за експертизата на работоспособността има за цел да се подобри медицинската оценка и да се даде възможност за контрол върху документацията, която е налична в НЗОК и медицинската експертиза на своя първи етап.Кънчо Райчев, председател на НЕЛК, изтъкна, че всеки амбулаторен лист съдържа част от изследванията, това представлява значителна сигурност, че можем да сравним и проконтролираме налични ли са заболяванията по касата - контрол на първичната документация става все по-прозрачна и по-сигурна. Работодателите от своя страна настояха за въвеждането на международната класификация на СЗО за степента и вида на увреждане. Заместник-министър Светлана Йорданова констатира, че по този проект работи МТСП и не е във функциите на МЗ. Тя настоя, че има объркване на медицинската оценка с експертизата на работоспособността, която по думите й следва да се случи на следващ етап.", "date": "2018.07.17", "title": "Валери Симеонов и Димитър Манолов броят махалите с масова епилепсия"}
{"url": "https://news.bg/world/ispaniya-zadmina-italiya-po-pristignali-migranti-prez-sredizemno-more.html", "text": "Испания задмина Италия като главна врата към ЕС за мигранти, прекосяващи Средиземно море. Това съобщава Международната организация по миграция, цитирана от ДПА и АФП.В периода 1 януари - 15 юли 2018 г. 18 016 мигранти са достигнали испанското крайбрежие в сравнение с 17 827 мигранти в Италия, 14 678 в Гърция, 243 в Малта и 108 мигранти в Кипър, обяви агенцията на брифинг.В Испания броят на пристигналите мигранти се е утроил в сравнение със същия период през 2017 г., а в Италия е отчетен спад от повече от 80%, докато в Гърция има ръст от повече от 50%.От агенцията поясняват, че осезаем ръст на пристигналите в Испания мигранти е отчетен през последния месец и половина, като всеки ден са регистрирани средно по 220 души в сравнение с 54 мигранти през първите шест месеца на 2017 г.През първите шест месеца на 2017 г. в Испания са пристигнали 6 500 мигранти, а в Италия - 93 237.Спадът в Италия съвпада с популисткото правителство, положило клетва на 1 юни, което обяви кръстоносен поход срещу мигрантите.От началото на годината 50 872 мигранти са достигнали до Европа през Средиземно море. 1 443 души са загинали в сравнение 2 381 души през същия период на 2017 г.", "date": "2018.07.17", "title": "Испания задмина Италия по пристигнали мигранти през Средиземно море"}
{"url": "https://news.bg/politics/kalfin-predlaga-kompleks-ot-merki-za-demografskata-kriza.html", "text": "По данни на Националния статистически институт (НСИ) 67% от причините за смъртта в България се дължат на заболявания на системата на кръвообращението, а 17% на различни онкологични образувания и сърдечни болести. В момента средната продължителност на живота е под 75 години - 71 за мъжете и 78 за жените.Това показват данните на НСИ, представени от Ивайло Калфин, член на Националния съвет на АБВ на брифинг в централата на партията.Ако се преодолеят онкологичните заболявания, средната продължителност на живот при мъжете би се увеличила на 74 години, а при жените - на над 88 г. Ако се елиминират причините, свързани със сърдечно-съдовите заболявания средната продължителност на живот при мъжете би се увеличила на 83 г., а при жените на - над 90 за жените, заяви той.Мерките за удължаване продължителността на живот, са свързани със здравеопазването и налагането на превенция и редовна профилактика. Подобна мярка не струва пари и няма да вземе нито един лев от държавния бюджет, смята бившият социален министър.Калфин коментира, че по темата за демографската политика на България се работило много през годините, но за съжаление все ще сме далеч от това да имаме целенасочена демографска политика. АБВ има принос да се представят годишните доклади, но в приетия на 5 юли в Министерския съвет План за действие за 2018 г. по Национална стратегия за демографско развитие нещо липсва, оцени той.От АБВ алармират, че пасивната позиция на правителството и парламентарното мнозинство води до задълбочаване на проблемите.Калфин изтъкна, че демографските проблеми в България трябва да се борят с целенасочена политика и комплекс от мерки, така че да има положителен резултат от тях.За решаването на демографския проблем от АБВ предлагат мерки, заложени в три направления - удължаване на средната продължителност на живот, намаляване на бедността сред възрастните хора, подобряване качеството на живот на възрастните хора, поемане на грижите за децата, намаляване на детската смъртност, бонуси за трето дете, подобряване на грижата за трето дете увеличаване на доходите от труд, подобряване на образованието и здравеопазването и грижата за децата.Относно качеството на живот на възрастните хора, Калфин отчете, че в много селища и градове в България на възрастните хора, останали без семействата, е много трудно да им се осигури качествено обслужване и живот. Калфин отчете, че има значителен интерес от социални услуги, които са или държавни, или частни, но според него трябва да се промени Законът за социалните услуги, за да може таксата за социални услуги да е според дохода.От АБВ предложиха и мерки за увеличаване на раждаемостта. Сред тях са безплатен достъп на децата до ясли и детски градини, за които са нужни 500 млн. лева допълнително.Относно намаляване на детската бедност от АБВ смятат, че би се разрешил проблемът с поощряване на заетостта на родителите. Той изрази съжаление, че в България има 400 000 души, които са в трудоспособна възраст, но не работят. По отношение на бонуси за трето дете и подновяване на грижата за новородените, намаляване на нетната миграция и детска смъртност, от АБВ предлагат семействата да бъдат подпомогнати в закупуването на жилище или друга инвестиция, която да повиши качеството на живот на децата.Мерките за разрешаването на емиграцията са подобряване на здравеопазването и образованието, както и пакетът на социални услуги. От Ивайло Калфин смята, че ако всички изброени мерки бъдат приложени в комплекс, то тогава борбата с демографската криза се очаква да бъде сравнително видима, бърза и с добри резултати.", "date": "2018.07.17", "title": "Калфин предлага комплекс от мерки за демографската криза"}
{"url": "https://news.bg/world/15-dni-zatvor-za-chlenovete-na-pusi-rayat-nahluli-na-terena-na-finala-na-svetovnoto.html", "text": "Членове на руската банда \"Пуси райът\" (Pussy Riot) получиха 15 дни затвор за нахлуването на терена по време на финала на Световното първенство по футбол между Франция и Хърватия в Русия, информира АФП.Московски съд осъди Вероника Никулшина, Олга Курачева, Олга Пахтусова и Пьотър Верзилов на 15 дни затвор и също им забрани да посещават спортни събития за период от три години.Те са обвинени в \"грубо нарушаване на правилата за поведение на зрителите\" и им е наложено максималното наказание при това обвинение.Четиримата нахлуха на терена и за кратко прекъснаха мача през второто полувреме, наблюдаван от президентите на Русия Владимир Путин и на Франция Еманюел Макрон.Музикалната група веднага пусна съобщение в социалната мрежа, поемайки отговорност за протеста и публикува списък с шест политически искания, включително освобождаване на всички политически затворници, прекратяване на арестите на мирни демонстрации и да се \"позволи политическа конкуренция в страната\".\"Пуси райът\" стана известна с изпълнението на протестна песен срещу Путин в църква в централната част на Москва през февруари 2012 г.Три от членовете на групата бяха осъдени в хулиганство, мотивирано от религиозна омраза. Съдебният процес предизвика широк международен отзвук.Надежда Толоконникова и Мария Альохина бяха освободени, след като излежаха 22 месеца от двугодишната си присъда. Екатерина Самучевич получи условна присъда.", "date": "2018.07.17", "title": "15 дни затвор за членовете на \"Пуси райът\", нахлули на терена на финала на Световното"}
{"url": "https://news.bg/crime/tir-se-blasna-v-stena-na-tunel-po-lot2-na-am-struma.html", "text": "Ограничено е движението по АМ \"Струма\" в участъка от пътен възел Кочериново до пътен възел Бобошево, в посока София, от км 85 до км 73, поради ПТП.Трафикът се регулира от представители на сектор \"Пътна полиция\". Обходният маршрут е: пътен възел Кочериново - по път І-1- Мурсалево - път ІІІ-104 - пътен възел \"Бобошево\". Шофьорите да се движат с повишено внимание и съобразена скорост, съобщава АПИ.Тир със софийска регистрация се е блъснал в стената на тунел на ЛОТ-2 на Автомагистрала \"Струма\" край гара Кочериново в 7 и 40 часа тази сутрин. Платното на автомагистралата в посока Дупница е затворено.Камионът след 500 м. излиза от магистралата по ската и спира в отводнителна канавка. 56-годишният водач на тира от Сопот е контактен и в съзнание, с линейка е закаран до МБАЛ-Благоевград за преглед, съобщава БГНЕС.Към 10.30 ч. от АПИ съобщиха, че е възстановено движението по АМ \"Струма\" в участъка от пътен възел Кочериново до пътен възел Бобошево, в посока София. ", "date": "2018.07.17", "title": "Тир се блъсна в стена на тунел по ЛОТ2 на АМ \"Струма\""}
{"url": "https://news.bg/world/velikobritaniya-globi-kampaniyata-za-brekzit-za-previsheni-razhodi.html", "text": "Британската избирателна комисия съобщи днес, че официално е глобила кампанията в подкрепа на Брекзит за нарушаване на правилата за тавана на разходите на референдума през 2016 г. и се е обърнала към полицията, информира \"Ройтерс\".Комисията подчерта, че кампанията за напускане на ЕС е работила с друга група, BeLeave, която е похарчила 675 000 британски лири с компанията Aggregate IQ, използвала данни от социалните мрежи, за да привлече избиратели. Това е било част от плана на евроскептиците.От комисията подчертаха, че са намерили съществени доказателства, че двете групи съвместно са работили върху общ план и не са съобщили съвместната си работа, както и не са се придържали към правните ограничения за разходите.Кампанията е глобена с 61 000 британски лири. Комисията е съобщила на полицията имената на отговорните за фалшивите декларации за разходите.", "date": "2018.07.17", "title": "Великобритания глоби кампанията за Брекзит за превишени разходи"}
{"url": "https://news.bg/world/sasht-plashtali-91-ot-razhodite-za-sigurnostta-na-evropa.html", "text": "САЩ плащат 91% от разходите за сигурността на Европа. Това заяви президентът на САЩ Доналд Тръмп в интервю за Fox News, информира ДПА.Той направи коментара след срещата си с руския президент Владимир Путин.\"\", каза той.Американският лидер разкри, че през миналата година е осигурил 41 милиарда долара за Алианса, а тази година сумата е в размер на 100 милиарда долара.", "date": "2018.07.17", "title": "САЩ плащали 91% от разходите за сигурността на Европа"}
{"url": "https://news.bg/world/izrael-udari-nepravitelstveni-organizatsii.html", "text": "Парламентът на Израел прокара закон, който забранява на организации да посещават местни училища и да говорят пред ученици, ако критикуват правителствената политика към палестинците, информира \"Ройтерс\".Критиците на закона, прокаран с 43 гласа срещу 24 в 120-местния Кнесет, предупреждават, че промените са удар върху демократичните ценности като свободата на словото и част от усилията на израелското правителство да делегитимира правозащитни организации и неправителствени организации.Поправките в закона за образованието гарантират нови пълномощия на министъра на образованието Нафтали Бенет, лидер на религиозно-националистиката партия \"Еврейски дом\", да нарежда на училищата да забраняват на някои групи да дават лекции пред учениците.Законодателството е наричано \"Прекратяване на мълчанието\" (\"Breaking the Silence\"), което се отнася до израелска организация \"Breaking the Silence\", която събира и публикува сведения от израелски ветерани за отношението на еврейската държава към палестинците на Западния бряг и по време на конфликтите с екстремисти в Ивицата Газа.Бенет и други политици обвиняват групата, че вреди на имиджа на Израел по света и поставя войниците и служителите пред риск от преследване за военни престъпления.\"\", обяви министърът в съобщение.От \"Прекратяване на мълчанието\" обявиха, че законът има за цел да отслаби организацията и други неправителствени групи.", "date": "2018.07.17", "title": "Израел удари неправителствени организации"}
{"url": "https://news.bg/crime/mitnichari-hvanaha-5-tona-falshiv-alkohol.html", "text": "Над 5 тона фалшив етилов алкохол са задържали митничари за 13 юли. Контрабандата е заловена в рамките на активните проверки срещу нерегламентираните производство и търговия с акцизни стоки по Черноморието.При изненадваща проверка в община Аксаково са намерени над 3 тона етилов алкохол. В помощни постройки на частен имот митническите служители установяват общо 3859 литра спиртни напитки с алкохолно съдържание между 45 и 60 %.По-късно при проверки в други имоти в общината са открити други 1140 литра нелегален алкохол. Спиртът бил намерен в изба под къща. Митничари откриват и 7 пластмасови бидона с вместимост по 100 литра, пълни догоре с общо 700 литра жълт етилов алкохол. При следваща проверка, отново в частен имот, митническите служители откриват още 440 литра етилов алкохол без документи по ЗАДС. Откритият и в трите случая алкохол не притежавал документи по Закона за акцизите и данъчните складове.След като излязат резултатите от иззетия алкохол, ще бъдат образувани административнонаказателни производства.", "date": "2018.07.17", "title": "Митничари хванаха 5 тона фалшив алкохол"}
{"url": "https://news.bg/politics/bsp-iska-ostavki-zaradi-krizata-s-chumata.html", "text": "Оспорихме всички действия на правителството като незаконни. Това обяви лидерът на БСП Корнелия Нинова след спешната среща при Цвета Караянчева. Тази сутрин Караянчева всичка председателски съвет в Народното събрание заради Земеделският министър, вътрешният министър и главният секретар на МВР са запознали председателския съвет със ситуацията.Всичко направено до тук е незаконно, беше категорична Корнелия Нинова. Левицата е недоволна, че се избиват животни без предупреждение. Не се правела и дезинфекция.Лидерът на социалистите настоя да се изпълнява законът. Ако стопаните заведат иск, държавата ще бъде осъдена, както предупреди тя.Искаме по същество да се изясни за какво става дума, настоя още червеният лидер. Докато не се докаже, че става въпрос за чума, да се вземат карантинни мерки. По думата на Нинова държавата е съгласна да предприеме предложените от БСП мерки и до тогава да не се убиват животни.Корнелия Нинова смята, че има достатъчно основания за оставки.Затова и левицата иска оставката на земеделския министър Румен Порожанов, а отговорност трябва да поеме и премиерът.Лидерът на БСП предупреди, че има опасност от гражданско неподчинение. Затова е настояла всички заедно да се справят със ситуацията и да успокоят хората.Не може да изправяш полиция срещу народ, коментира Нинова.Припомняме, . По-късно бе дадена и специални пресконференция.Умъртвяването на животните заради  при създалата се ситуация. Това обясниха по време на първата пресконференция по темата от БАБХ.Според шефа на агенцията Дамян Илиев обаче липсата на комуникация със стопаните е нарочно търсен ефект, за да се предотврати укриване на добитък.До момента около Заради усложнената обстановка в Шарково - живи вериги и блокирани пътища, все още не са евтаназирани 400 животни.Именно в Шарково се появи и лидерът на  Отделно на това БСП внесоха в прокуратурата и искане да се направи проверка на действията на институциите.От днес започва и изплащането на компенсации на засегнатите стопани, като министър Порожанов заяви, че ще се търсят .", "date": "2018.07.17", "title": "БСП иска оставки заради кризата с чумата"}
{"url": "https://news.bg/world/pudelat-na-putin-vestnitsi-obyaviha-tramp-za-predatel-sled-helzinki.html", "text": "Вестниците по света реагираха след срещата между Доналд Тръмп и Владимир Путин в Хелзинки. Всички са обединени в оценката си кой води парада, пише \"Гардиън\".В САЩ няколко вестника нападнаха Тръмп. New York Daily News обвини президента в държавна измяна. На главната си страница излезе с илюстрация на Тръмп, хванал ръката на Путин, който е гол до кръста, а в другата ръка американският лидер е насочил пистолет към главата на Чичо Сам.Washington Post излезе със заглавие: \"Тръмп похвали \"силното\" отричане на Путин\". Вестникът пише, че американският президент позволи на руския лидер да постигне \"чист дипломатически триумф\" по време на срещата, след като отказа да подкрепи \"колективното заключение\" на американските разузнавателни агенции, че Русия се е намесила на изборите през 2016 г.В Русия правителственият всекидневник \"Российская газета\" коментира преговорите с малко различен тон. Вестникът отбелязва, че отношенията със САЩ са се подобрили и че приятели не трябва да се бият с приятели. Изданието допълва, че в резултат на разговорите между двамата много неща са се променили за добро.Във Финландия вестник Kauppalehti не се церемони да обяви, че след срещата резултатът е завършил 0-1 за Владимир Путин.Най-продаваният вестник на шведски език във Финландия Hufvudstadsbladet публикува на главната си страница снимка с усмихващия се Путин до Тръмп и заглавие: \"Тръмп е моят фаворит\".Във Великобритания Guardian публикува снимка, на която Тръмп се ръкува с руския президент по време на срещата и заглавие: \"Нищо освен измяна: Тръмп обвинен за разговорите с Путин\".The Times пише, че Тръмп е остро критикуван след \"продуктивната\" среща с Путин.Таблоидът Daily Mirror пише: \"Тръмп е заклеймен като предател\". Вестникът нарича американския държавен глава \"пудела на Путин\", след като подкрепи отричането на руския лидер, че Москва не се е намесвала на изборите.Британският Daily Express излезе с две страници за срещата: \"Кимване и смигване...и Студената война свърши\". Путин се срещна с \"новия си най-добър приятел\".", "date": "2018.07.17", "title": "“Пуделът на Путин”: Вестници обявиха Тръмп за предател след Хелзинки"}
{"url": "https://news.bg/crime/preduprezhdavat-za-vzrivove-po-mezhdugarieto-zmeyovo-stara-zagora.html", "text": "От община Стара Загора предупреждават за взривове по междугарието Змейово - Стара Загора. Заради изграждането и обновяването на железния път от 17 юли започват взривове в сервитута на релсите. Взривните работи ще бъдат извършвани между 10:00 и 15:00 часа.От Общината се обръщат към жителите в околността с молба да не излизат и да не предприемат действия в близост до жп линията по време на взривните работи.При самото взривяване ще се подават сигнали със сирена, предупреди общината.Взривните работи ще се извършват от фирма \"Илмакс\" ЕООД гр. Габрово с отговорник инж. Илиян Ганчев Ганчев.", "date": "2018.07.17", "title": "Предупреждават за взривове по междугарието Змейово - Стара Загора"}
{"url": "https://news.bg/world/mezhdunarodniyat-nakazatelen-sad-se-doblizhava-do-tribunalite-sled-vsv.html", "text": "Престъплението \"агресия\" влезе в сила в Международния наказателен съд в Хага, пише \"Гардиън\".Промяната може да засегне политици и военни лидери, отговорни за инвазия и големи нападения.С решението се възражда юридическа власт на световно ниво, упражнявана на трибуналите в Нюрнберг и Токио след края на Втората световна война през 1945 г.При новото положение въоръжени сили, използвали сила срещу \"суверенитета, териториалната цялост или политическата независимост\" на друга държава, могат да бъдат изправени пред съда в Хага.Новото обвинение обаче не може да бъде прилагано ретроспективно за конфликти като инвазията в Ирак през 2003 г.Има международен натиск да се даде повече власт на съда да преследва тези, които са отговорни за иницииране на конфликти.Около 35 държави до момента са ратифицирали поправката, влязла в сила. Техните лидери могат да бъдат преследвани, ако започнат война. Великобритания не е сред тях.Държавите, които не са ратифицирали поправката, могат да бъдат изправени пред съда чрез Съвета за сигурност на ООН, въпреки че разширяването на това пълномощие е спорно. Членове на Съвета за сигурност на ООН вероятно ще наложат вето на обвинения срещу тях.Великобритания, Франция и Япония са сред държави, които лобираха поправката да бъде блокирана временно на базата, че е необходима \"по-голяма яснота\" преди да влезе в сила.Въпреки че могат да избегнат съдебно преследване, поддръжниците на промяната се надяват, че ще окаже възпиращ ефект върху политиците, наясно с потенциалните международни последици.", "date": "2018.07.17", "title": "Международният наказателен съд се доближава до трибуналите след ВСВ"}
{"url": "https://news.bg/politics/220-000-podpisa-sreshtu-vavezhdane-na-evroto-sabrali-vazrazhdane.html", "text": "Над 220 хил. подписа събраха от партия \"Възраждане\". С тях от партията настояват да се свиква национален референдум срещу приемането на еврото като официална валута.Въпросът е формулиран така: \"Против ли сте премахването на българския лев и въвеждането на еврото като официална валута в Република България\", съобщиха от политическата сила.Събирането на подписи започна още през април. За целта бяха отворени пунктове в 30 областни центрове и общини. Доброволци направиха пунктове в още 30 общини.Официално събраните подписи ще бъдат представени на 19 юли пред входа на сградата на Народното събрание. Там политическата организация ще обяви мотивите си за исканото провеждане на допитването сред хората.\"Подписката ни предизвика много голям интерес в чужбина\", обясни председателят на партия \"Възраждане\" Костадин Костадинов. \"Имаме изтеглени и попълнени бланки от САЩ, Аржентина и Египет, например. Освен това възрастовата граница на подкрепящите ни е много широка. Най-възрастният човек, дал своя подпис за провеждането на референдум, е 95-годишен мъж, а най-младият е току що навършил 18 години\", коментира той.\"Възраждане\" ще организира и символично преброяване на подкрепящите идеята народни представители, обясниха от партията.", "date": "2018.07.17", "title": "220 000 подписа срещу въвеждане на еврото събрали \"Възраждане\""}
{"url": "https://news.bg/int-politics/es-i-yaponiya-se-sporazumyaha-za-ekvivalentna-zashtita-na-dannite.html", "text": "Европейският съюз и Япония постигнаха споразумение за въвеждане на \"еквивалентно\" ниво на защита на данните, съобщава Европейската комисия.Според ЕС, споразумението ще \"създаде най-голямата зона на сигурни трансфери на данни на базата на високо ниво на защита на личните данни\" и ще бъде включена в Споразумението за икономическо партньорство - ЕРА, което ще се подпише по-късно днес.\"ЕС и Япония успешно приключиха преговорите си за реципрочност и се съгласиха взаимно да признаят системите за защита на данните като \"еквивалентни\", което ще позволи безопасното преминаване на данни между ЕС и Япония\", коментира ЕС.Съгласно съобщението, Япония се съгласява да затегне правилата си за защита на данните, за да се съобрази със стандартите на ЕС, преди да бъде формално прието споразумението.Реципрочността за данните ще влезе в сила, след като споразумението бъде одобрено от държавите-членки на ЕС и Европейския съвет за защита на личните данни - EDPB.", "date": "2018.07.17", "title": "ЕС и Япония се споразумяха за еквивалентна защита на данните"}
{"url": "https://news.bg/politics/vlastta-prodalzhava-borbata-sreshtu-chumata-po-zhivotnite.html", "text": "Чумата е установена на територията на областите Ямбол и Бургас, обяви на брифинг председателя на ПГ на ГЕРБ Цветан Цветанов. В седем общини в заразените територии има 30 000 животни. На база на лабораторни резултати са предприети мерките срещу чумата.Цветанов призна, че е необходимо по-голямо осведомяване на стопаните, въпреки че голяма част от обществото е осведомено за мерките срещу заразата. До този момент 4000 заразени животни са избити.Направени са над 400 проби, обясни той и увери, че обезщетяването на стопаните ще стане в максимално кратки срокове. Между 140 -190 лева на животно ще получат стопаните, като се мисли дори тази сума да е по-висока. Вземат се мерки страната ни да не е потърпевша от ситуацията, обясни той..Над 1 милиард лева е оборота от този бранш. Ще се работи и за икономическите последици от кризата. 75% от обезщетенията ще се поемат от ЕК.Няма спор дали има чума или няма, отсече Цветан Цветанов и допълни, че мерките са с цел да се ограничи разпространението на чумата в България. 1 300 000 овце и кози има в България. Не трябва да стоим безучастни, категоричен е той.Зам.-председателят на ГЕРБ призова да не се спекулира с темата. БАБХ е предприела незабавни и неотложни мерки. Чума в България има, повтори Цветанов.Оставките са ежедневно упражнение на опозицията, така той отговори на . Червените искали да влязат във властта през резервния вход чрез гражданско напрежение. Трябва да сме отговорни като политици и държавници, настоя Цветанов.Земеделският министър Румен Порожанов подчерта, че още днес ще бъдат получени обезщетения.Средно около 327 лева на животно ще получат стопаните и поясни, че посочените от Цветанов суми са минимални. Държавата ще помогне и за дезинфекцията на оборите. Порожанов заяви и че не се притеснява от оставка. Готов е да я даде, ако премиерът му я поиска, но всичко, което е било нужно е направено.Вътрешният министър Валентин Радев каза, че МВР е получило много забележки. Такава чума досега не е влизала в Европа, поясни силовият министър и заяви, че предприетите мерки досега са адекватни. Радев отчете грешка в комуникацията. Още днес повереното му ведомство взема под внимание забележките на опозицията. МВР ще вземе всички мерки, за да не се допусне разпространението на чумата и ще бъдат много по-добри в комуникацията, обеща вътрешният министър.Чума има, каза и Валентин Радев. Френска лаборатория и наша включително, са установили заразата, допълни вътрешният министър.", "date": "2018.07.17", "title": "Властта продължава борбата срещу чумата по животните"}
{"url": "https://news.bg/politics/tristrankata-izgoni-maya-manolova.html", "text": "Омбудсманът Мая Манолова бе изгонена от заседание на Националния съвет за тристранно сътрудничество.Синдикати и работодатели се изказаха против присъствието на омбудсмана, позовавайки се на правилника за функциониране на Тристранката.Омбудсманът Мая Манолова поиска да присъства във връзка с разглежданите от съвета закони, касаещи правата на хората с увреждания, както и въз основа на Закона за омбудсмана, даващ й право да присъства на заседания, на които се обсъждат законодателни промени, касаещи правата на българските граждани.Димитър Манолов, заяви: Можех и аз да доведа 200-300 миньори. Иван Кокалов от КНСБ също бе против омбудсманът да присъства на това заседание - в противен случай на базата на това наше изключение от правилника, всеки един може да дойде и да присъства и да ни става супервайзер, коментира той.Манолова настоя на няколко пъти, че Законът за омбудсмана й дава право да присъства на всички заседания, които касаят до правата на българските граждани.Освен това стана ясно, че на третия законопроект тя е и вносител, тъй като Светлана Ангелова от ГЕРБ я припознава.\"Мисля, че това е най-нормалното нещо - омбудсманът да присъства на заседание, на което се обсъждат законопроекти, които касаят правата на българските граждани\", заяви Манолова и отсече: \"Моето място е тук.\"Валери Симеонов, председателстващ заседанията на Тристранния съвет изтъкна, че съветът работи по определен правилник и поиска документ, с който Манолова да покаже, че е упълномощена от г-жа Ангелова да представи законопроекта.\"Няма как аз първо да наруша правилника\", каза още Симеонов.Валери Симеонов коментира и че всяко заседание е съпроводено с доста взривоопасна атмосфера.От БСП разпространиха позиция, с която се противопоставят на изгонването на националния омбудсман от заседанието на НСТС.\"Неприемливо е Омбудсманът да бъде гонен от заседание на Тристранния съвет, още повече в момент, когато се обсъждат ТЕЛК и пенсионирането на миньорите - въпроси, които засягат пряко живота на хиляди българи. Ролята на обществения защитник е да отстоява правата на човека. В тази връзка, аргументът за неспазена процедура по присъствие на Омбудсмана на заседанието е несъстоятелен и е опит за поредно непрозрачно вземане на решения.\"Припомняме, миналата седмица миналата седмица , които бяха съкратени от мини \"Бобов дол\" и заради това няма да могат да се пенсионират. С миньорите при обявените съкращения се срещна .В последния месец т. Първия път това се случи на Заседанието на Националния съвет за интеграция на хората с увреждане, когато шефът на КТ \"Подкрепа\" се противопостави на предлаганите от нея и родителите на деца с увреждания промени в законите за личната помощ. Тогава протестиращи родители   ", "date": "2018.07.17", "title": "Тристранката изгони Мая Манолова "}
{"url": "https://news.bg/crime/api-pripomnya-za-remontite-po-am-hemus.html", "text": "От Агенция \"Пътна инфраструктура\" припомнят за извършваните ремонтни дейности по автомагистрала \"Хемус\".Пътната агенция информира за състоянието на движението по повод ремонта на носещите колони на виадукт \"Коренишки дол\" на 36-ти км на магистралата.Ремонтът започна на 20-ти април и към момента по моста превозните средства, които се движат в посока София, преминават през платното за Варна. Работата на екипите е върху стълбове 3,4,5 и 6, които се намират по съоръжението в посока София.Причина за ограничението на движението е минимизиране на вибрациите от автомобилите, за да се осигури сигурността на процеса и работниците.Виадуктът не е обновяван от създаването му през 1986 г.До края на ремонтните дейности движението е пренасочено двупосочно в платното за Варна. Ограничението на скоростта е до 50 км/ч.Ограничено е и движението на тирове по АМ \"Хемус\". Рестриктивни мерки са наложени в участъка от 30-ти до 47-ми километър.Тежкотоварните автомобили се отклоняват при 30-ти км от пътен възел \"Витинска река\" по път I-1 София - Ботевград и път II-17 Околовръстен път на Ботевград, след което се връщат обратно на АМ \"Хемус\" при 47-ми км при пътен възел \"Ботевград\" и обратно.АПИ предлага и алтернативен маршрут на пътя, тъй като и на път I-1 София-Ботевград се извършва частичен ремонт. Обход може да бъде направен през II-16 София-Своге-Мездра през Искърското дефиле.", "date": "2018.07.17", "title": "АПИ припомня за ремонтите по АМ \"Хемус\""}
{"url": "https://news.bg/comments/za-chumata-po-drebnite-polititsi.html", "text": "В последната седмица обществената енергия бе възпламенена от новината за унищожаването на овце и кози в Ямболско и Бургаско. След установяването на няколко огнища на чума в тези региони, което всъщност стана преди три седмици, снимката на баба Дора, прегръщаща и целуваща своите козички, успя да предизвика истинско цунами от емпатия в социалните мрежи. Че трагедията на баба Дора и не само на нея е реална - това никой не отрича. Че избиването на малкото животинки в и без това бедстващия заради липса на поминък, инфраструктура и младо население в Странджа - е катастрофа - това също не може да се отрече. Включително и в чисто човешки, емоционален и психологически план. Вълната на съпричастност към бабите с набръчкани но едва ли от мъдрост лица и ръце е напълно разбираема. Повече потребители на социални мрежи и на интернет виждат в тях своите баби, дядовци, родители. Сигурно една част от тях виждат и самите себе си след някоя и друга година или десетилетие. Аргументите на природозащитници, вегетарианци и вегани тук няма да обсъждам, тъй като са изначално несъстоятелни, когато става дума за болест, епидемия и наличие на опасност за други животни.Паралелно с това тръгнаха и конспиративните теории за съзнателно и целенасочено унищожаване на поминъка в Странджа, за да се заселят там мигрантите, които Меркел ще ни върне някога. Подозрението, че с мигранти ще се заместят козичките на баба Дора, граничи с лудост, но досягайки дълбинни страхове у българската душа, не се и нуждае от аргументация.В последните години симфонията на конспирациите в българското обществено пространство лесно премества тоналния си център и достига до кресчендо като в произведенията на Вагнер.Че най-сериозната грешка в цялата криза е на ниво комуникация - за това се изказаха редица експерти, включително и политици. Допълнително бе налято масло в огъня от недоброто в чисто реторичен план включване на шефа на БАБХ, който обясни, че внезапните и изненадващи нахлувания на ветеринарите във фермите се налага заради очаквано шмекеруване на самите стопани. Макар и Дамян Илиев да изрече една истина за байганьовския ни характер - че може да се очаква собственици да крият заразени животни или да се опитат да ги продадат тайно, въпреки забраните, и така да разпространят заразата из цялата страна - такива констатации и превантивни мерки не се представят по този начин, действително.В случая това кресчендо дори не беше показната поява на социалистическия лидер Корнелия Нинова в двора на баба Дора в неделя и оставането на съпаратиеца й Зафиров на пост край оградата в село Шарково.Кресчендото на цялата криза блика от едно привидно спокойно, уравновесено и неутрално изречение в изявлението на държавния глава Румен Радев от вчера: \"Кабинетът трябва да отговори и занапред ли масовото изтребление на здрави животни ще е единствената мярка за овладяване на подобни кризи.\"Това изречение институционализира всички страхове, слухове и конспиративни теории от социални мрежи, групи, групички и общества. Това изречение с ясното и категорично заявление, че се извършва \"масово изтребление на здрави животни\" валидира и то на най-високо ниво - президентската институция - идеята, че всички български институции - от ветеринарните лекари и служителите в лабораториите, през здравните инспектори, кметовете, полицията, министерствата, та чак до Министерски съвет - са част от конспирацията за унищожаването на нас, българите. Няма значение, че самите инспектори, ветеринари, полицаи, министри и т.н. също са българи. Къде е границата между едните \"нас\" - страдащите и пострадалите, и другите \"нас\" - които са продали националните интереси, е трудно да се каже, макар и че изявлението на президента е с ясен адресат правителството, което на фона на искрите, които прехвърчат между Дондуков 1 и 2 до този момент, лесно може да бъде разчетено и като директно обръщение към премиера Борисов. Че може да се очаква да отговаря Цветанов, това също е друг въпрос.Ако изявлението за \"масово изтребление на здрави животни\" беше дошло от изказване на лидера на БСП Корнелия Нинова (а и такова реално имаше ден по-рано, но въпросът не е само кой диктува опорните точки) това никого нямаше до учуди. То и досега се повтаря - и тази сутрин Нинова обяви, че всички действия на правителството са незаконни - т.е. не само са насочени към изтребление на животните и поминъка на странджанци, но и са в противоречие с нормативните уредби. Дали това ще се окаже така най-накрая, може само да следим съдебната сага по случая.Недоумение буди недалновидността на изявлението, което дойде от президентството, защото то противопоставя всички институции, които изброихме и засегнахме по-горе, на народа, на обикновения българин, на баба Дора. Самата президентска институция, според същата тази разделителна линия, комай също не се намира от страната на народа, а е от \"другата\" страна, въпреки обвинителния тон и опита за уравновесено звучене на изявлението.Трупането на рейтинг на база страховете на и без това бедното, отрудено и обезверено население на Странджа е много по-страшно и опасно от заразата, разпространяваща се по животинките им.Чумата явно плъзна масово, но не по козите и овцете, а по политиците. Популизъм е другото й име, досто по-неутрално и банално вече. Самата дума \"чума\" носи всички исторически наслагвания и много по-добре пасва и описва същината на бедствието, което всъщност ни е сполетяло.", "date": "2018.07.17", "title": "За чумата по дребните политици"}
{"url": "https://news.bg/world/tramp-vyarvam-v-razuznavaneto-na-sasht.html", "text": "\"Имам ОГРОМНО доверие в МОEТO разузнаване\". Това написа в профила си в \"Туитър\" тази вечер президентът на САЩ Доналд Тръмп. Той предизвика залп от критики с изявленията си на общата пресконференция в Хелзинки с руския държавен глава Владимир Путин.Но аз също така признавам, че за да изградим по-светло бъдеще, ние не можем да се съсредоточим единствено върху миналото. Като двете най-големи ядрени сили в света, трябва да се разбираме! Това отбелязва Тръмп.Неговата позиция идва часове, след като стана ясно, че ФБР е задържало рускиня по обвинения за шпионаж в полза на Русия.", "date": "2018.07.17", "title": "Тръмп: Вярвам в разузнаването на САЩ"}
{"url": "https://news.bg/press/smenyat-poslanitsi-ot-septemvri-zatyagat-granichniya-kontrol-zaradi-chumata.html", "text": "Сменят посланици от септемвриЗа септември е отложена смяната на българките посланици, която трябваше да започне веднага след края на българското председателство на Съвета на ЕС.В момента със заповеди на вицепремиерката Екатерина Захариева се удължават мандатите на посланиците в цяла Европа, научи \"24 часа\".Затягат граничния контрол заради чуматаАПИ ежедневно ще почиства пътя преди контролните пунктове. Обезщетения на килограм тегло или минимум 190 лв. Експерти от ЕК проверяват БАБХ.Световното вдигна оборота на Бг кръчмите с 25 на стоОсновният дял на немалкия ръст се пада на масовите заведения бирариите и малките квартални кръчми, които винаги имат по-голяма клиентела. Според дългогодишен управител на заведения по време на подобни спортни прояви в по-скъпите заведения, които са основно за хранене, оборотът не се увеличава. Там клиентите предпочитат спокойствието. По думите му, масовите кръчми, където се събират и повече млади хора, спечелиха от световното, в рамките на поне десетина процента, пресметна той. Друг негов колега от столична бирария сподели, че мондиалът в Русия е увеличил хората, които са посетили заведенията, с 20-30%.Собственик на друго подобно заведение в периферен квартал на София каза, че най-често клиентите, дошли заради мачовете в заведението, са си поръчвали бира, картофки, дробчета, сърчица.Симеонов: Чумата е от нерегламентирана търговияНерегламентирана търговия между български и турски гражданин е причината за появата на чума по животните в Странджа. Това съобщи в Несебър вицепремиерът Валери Симеонов, предаде БНР.\"Той е подал сигнал в ДАНС за нарушението. \"Човешки фактор е причина за разпространението на болестта\", констатира Симеонов. \"Не е възможно животни, преминали през българо-турската граница да са разпространили заразата, защото построената ограда спира достъпа им\", каза вицепремиерът Валери Симеонов.\"Подал съм сигнали в ДАНС за разследване на огнищата, подал съм информация как са се появили и така нататък, всичко това е намеса на човешкия фактор. Вероятно ще лъсне истината каква е, аз я знам каква е, става въпрос за пренасяне на зараза с цел лични печалби\", обяви той. \"Унищожаването на животните е неизбежна мярка\", заяви още вицепремиерът Симеонов.Властта се загрижи за фирмите вместо за хората с уврежданияСоциалното министерство за пореден път показа, че идея няма как да реши проблемите на хората с увреждания. Последните му предложения са толкова неадекватни, че успяха да обединят срещу себе си всички спорещи организации и те се заканиха да отговорят с \"брутален протест\".Вместо да се концентрира върху адекватното определяне на необходимите средства за всеки болен - което е и поводът за няколкомесечните демонстрации, социалното министерство предлага данъчни облекчения за фирмите и кооперациите, в които работят хора с увреждания. Така, вместо да се затворят вратичките, през които изтичат парите за хората с увреждания, се отварят нови пробойни. Представителите на майките на деца с увреждания напуснаха възмутено заседанието на работната група, която обсъждаше предложенията.Акционерна рокада в \"Булгартабак\" къса връзката с обещаното от приватизатораЕдно ниво във веригата на собственост на \"Булгартабак холдинг\" изчезва - така накратко може да се опишат обявените от публичната компания сделки от 12 юли. Доскорошният мажоритарен акционер в холдинга - австрийското дружество BT Invest, е продал всичките си останали акции и вече не притежава дял. А купувачи сa двете лихтенщайнски дружества, съакционери в BT Invest - Woodford Establishment и Stiga Anstalt.Целта на операцията не е обявена, по аналог с предишни акционерни промени в контролирания от Делян Пеевски холдинг. Възможно обяснение за изчезването на компанията, подписала приватизационния договор за \"Булгартабак\", е избягване на неустойки към българската държава. Или ликвидация на цигарения холдинг след отделяне на страничните активи като \"Техномаркет\" и имоти.Властта забрани протестите в СтранджаУправляващите забраняват протестите в Странджанско. Това стана ясно след първото заседание на оперативния щаб, който ще координира и следи ограничаването на заболяванията по животни в района. Първата мярка, за която съобщи вътрешният министър Валентин Радев, е \"ограничаване на големи обществени прояви със струпвания на хора в 10-километровата зона около огнищата на опасните болести\". Де факто се забраняват протестите и възможността хората да защитят стадата си с блокада или жива верига, както се случи в с. Шарково.Кризисният щаб ще се срещне днес с лидерите на парламентарни групи.Президентът Румен Радев очаква адекватни компенсации за убитите животни, а според вицепрезидента Илияна Йотова държавата не е била на мястото си за случилото се в Странджа.", "date": "2018.07.17", "title": "Сменят посланици от септември, Затягат граничния контрол заради чумата"}
{"url": "https://news.bg/world/putin-predlaga-primirie-na-robart-myuler.html", "text": "Руският президент Владимир Путин изглежда предлага маслиново клонче на специалния прокурор Робърт Мюлер. Това коментира в. \"Вашингтон поуст\" по повод пресконференцията след .Робърт Мюлер е получил покана да дойде в Русия, за да разследва предполагаемото хакерство на Националния комитет на Демократическата партия и кампанията на Хилър Клинтън за Белия дом.В отговор Кремъл очаква да бъде допуснат до 12-те свои разузнавачи, обвинени в САЩ миналата седмица за намеса в президентския вот.Путин предложи на САЩ да разследва Бил Браудър.\"Бизнес сътрудниците на г-н Браудър са спечелили над $ 1,5 млрд. В Русия. Никога не са плащали никакви данъци нито в Русия, нито в Съединените щати \", каза Путин. \"И все пак парите избягаха от страната. Те бяха прехвърлени в Съединените щати. Те изпратиха огромна сума пари - 400 милиона долара - като принос за кампанията на Хилъри Клинтън. Е, това е личен случай. Може да е било законно, самият принос, но начина, по който са спечелени парите, е незаконен.\"\"Вашингтон поуст\" отбелязва, че твърдението на Путин е фалшиво, защото няма данни за подобно дарение за кампанията на Хилъри Клинтън.В същото време е ясно, че на среща в \"Тръмп тауър\" от юни 2016 г. е търсен начин от най-близкото обкръжение на Доналд Тръмп да се удари Хилари Клинтън.От своя страна Бил Браудър беше един от моторите за приемането на \"Закона Магнитски\" и налагането на санкции на онези руснаци, за които Белият дом смята, че са замесени в смъртта на руския правозащитник Сергей Магнитски.\"Вашингтон поуст\" припомня, че Доналд Тръмп на няколко пъти горещо отрече да е търсил подкрепа от Кремъл за предизборната си кампания.", "date": "2018.07.17", "title": "Путин предлага примирие на Робърт Мюлер"}
{"url": "https://news.bg/world/dzhon-makkeyn-sreshtata-v-helzinki-beshe-tragichna-greshka.html", "text": "Американският сенатор Джон Маккейн  между президентите на САЩ и Русия Доналд Тръмп и Владимир Путин като \"трагична грешка\".Според Маккейн съвместната пресконференция между Путин и Тръмп е \"една от най-срамните речи на президента\". Срещата в Хелзинки също показа, че американското президентство е в \"най-ниската точка в историята\".Сенаторът Джон Маккейн добави, че щетите, причинени от американския президент и от неговата \"наивност, егоизъм, състрадание към автократите\", са \"трудно изчислими\".\"Изглеждаше, че Тръмп и Путин говорят по един и същ сценарий, а президентът Доналд Тръмп съзнателно реши да защити тиранина от въпроси, зададени от свободната преса, и гарантира на Путин стабилна платформа за разпространяване на пропаганда и лъжи\", каза Маккейн. Той забеляза, че нито един от предшествениците на Тръмп не се \"унижавал толкова пред тиранин\".Според Маккейн американският лидер \"не може да каже истината на своя съперник\". \"Нашият президент не можа да защити онова, което ни направи това, което ние сме, а именно - състоянието на свободните хора, които са отдадени на ценностите на свободата у нас и в чужбина\", каза сенаторът. Маккейн добавя, че американските президенти трябва да са първите сред тези, които поддържат тези ценности.\"Американците чакат и вярват, че президентът Тръмп ще поеме тази отговорност. Остава само да се надяваме, че те не се надяват напразно\", завърши сенаторът.", "date": "2018.07.17", "title": "Джон Маккейн: Срещата в Хелзинки беше \"трагична грешка\""}
{"url": "https://news.bg/world/peru-zatvori-granitsata-si-s-kolumbiya.html", "text": "Перу обяви в понеделник, че въвежда извънредно положение от 60 дни в региона Лорето, който граничи с Колумбия, предаде агенция ЕФЕ.Рестриктивната мярка е продиктувана от пребиваващите там наркопласьори и членове на бившата бунтовническа група \"Революционните въоръжени сили на Колумбия\" - ФАРК.Въвеждането на извънредното положение предполага отмяната на част от конституционните права на гражданите по отношение на личната свобода и сигурност, както и ограничение на свободата на движение, организиране на срещи и неприкосновеност на пребиваване. За посочения срок националната полиция ще отговаря за поддържането на вътрешния ред, с възможната подкрепа на въоръжените сили.Според ЕФЕ на територията на Колумбия може да има 29 бунтовнически групировки, по-рано част от ФАРК.На 24 ноември 2016 г. бе подписано споразумение между правителството на Колумбия и представители на ФАРК за прекратяване на конфликта, който продължи повече от 50 години.На 17 юни в Колумбия се проведе вторият тур на президентските избори. Победител беше кандидатът от дясната партия \"Демократичен център\", бившият сенатор Иван Дюк. След обявяването на резултатите от гласуването, бъдещият държавен глава, който ще встъпи в длъжност на 7 август, заяви необходимостта от изменения на мирното споразумение с ФАРК.", "date": "2018.07.17", "title": "Перу затвори границата си с Колумбия"}
{"url": "https://news.bg/world/tramp-da-proveri-podaraka-ot-putin-za-brambari.html", "text": "Президентът на САЩ Доналд Тръмп да провери подаръка от руския президент Владимир Путин за подслушвателни устройства. За това призовават експерти от разузнаването.Според тях би било лесно в топката от завършилото в Русия Световно първенство по футбол да се сложат бръмбари.Президентите на САЩ и Русия Тръмп и Путин дори се снимаха с футболната топка, а по време на пресконференцията на двамата държавни ръководители Мелания Тръмп държеше подаръка в скута си.", "date": "2018.07.17", "title": "Тръмп да провери подаръка от Путин за бръмбари"}
{"url": "https://news.bg/int-economics/dzhef-bezos-detronira-rekord-na-bil-geyts.html", "text": "Състоянието на основателя на Amazon Джеф Безос достигна 150 милиарда долара, което надвишава рекорда, поставен от основателя на Microsoft Бил Гейтс през 1999 г. Вземайки предвид курса на долара, Безос стана най-богатият човек в съвременната история, пише \"Блумбърг\".За година състоянието на 54-годишния Безос се е увеличило с почти 52 $ милиарда до $ 150 млрд. По този начин Безос изпреварва с $55 милиарда състоянието на Бил Гейтс, който е вторият най-богат човек в света.По-рано бе съобщено, че основателят на Facebook Марк Цукерберг надминава американския инвеститор Berkshire Hathaway Уорън Бъфет и стана третият най-богат човек в света.Трябва да се отбележи, че Безос е най-богатият човек от 1982 г. насам, откогато Forbes публикува първия си рейтинг на милиардерите.", "date": "2018.07.17", "title": "Джеф Безос детронира рекорд на Бил Гейтс"}
{"url": "https://news.bg/int-politics/posolstvoto-na-sasht-v-erusalim-shte-e-zlatno.html", "text": "Изграждането на нова сграда на посолството на САЩ в Ерусалим ще струва на американския бюджет $ 21,2 млн., съобщи вестник The Times of Israel. Изданието цитира официални документи във вторник.През март президентът на САЩ Доналд Тръмп предположи, че за изграждането на сградата ще са нужни около 250 000 долара.Строителната компания, с която американските власти подписаха договор, ще инсталира скъпи \"сложни системи за сигурност\" в посолството.През декември 2017 г. Тръмп заповядва да започне подготовката за преместването на посолството в Ерусалим. На 14 май официалното му откриване се състоя в бившата сграда на генералното консулство на САЩ в района на Арнон. До края на годината САЩ възнамеряват да изградят отделна сграда до нея.", "date": "2018.07.17", "title": "Посолството на САЩ в Ерусалим \"ще е златно\""}
{"url": "https://news.bg/disasters/aleksis-tsipras-daval-obshtestveni-porachki-na-brat-si.html", "text": "Премиерът на Гърция е давал обществена поръчка на брат си. Това разкри опозиционната партия Нова демокрация.Свързаната със семейството на Алексис Ципрас компания \"Диодос\" през 2012 г. успяла да спечели обществена поръчка за €1.1 млн.Това е станало и благодарение на предоставени фалшиви документи. През 2015 г. братът на Алексис Ципрас - Димитрис бил изправен пред съда.Правителството на СИРИЗА обаче променило законодателството, за да спаси брата на премиера от затвора.", "date": "2018.07.17", "title": "Алексис Ципрас давал обществени поръчки на брат си"}
{"url": "https://news.bg/world/sasht-obgrizhvat-turtsiya-s-peytriat.html", "text": "Държавният департамент на САЩ преговаря за потенциална сделка за продажбата на Турция на системата за противоракетна отбрана \"Пейтриът\" като алтернатива на руската система С-400, разкриват турски медии.Неофициални разговори са се били провели на авиационното шоу във Фарнбороу.Турция привлече критики от страна на съюзници от НАТО за планираното закупуване на системи за противоракетна отбрана С-400 от Русия. Тласък на сделката беше дадена от Владимир Путин при неговите срещи с Реджеп Ердоган.От своя страна Пентагона предупреди Турция, че ако избере руската ПВО система, то сделката с Ф-35 е пред провал.През април самият президент на САЩ Доналд Тръмп обеща на американския оръжеен концерн, че ще засили продажбите на оръжие за съюзниците от НАТО.", "date": "2018.07.17", "title": "САЩ обгрижват Турция с \"Пейтриът\""}
{"url": "https://news.bg/int-economics/politsiyata-v-rumaniya-harchi-eur6-21-mln-za-novi-koli.html", "text": "Полицията в Румъния ще даде €6,21 млн. за нови коли. Победител в търга е френската компания \"Рено\", съобщават местните издания.Те се позовават на електронната система за обществени поръчки.\"Рено\" е бил единственият участник в търга за нови коли за вътрешното министерство на Румъния.", "date": "2018.07.17", "title": "Полицията в Румъния харчи €6,21 млн. за нови коли"}
{"url": "https://news.bg/weather/slantse-i-dazhd-se-reduvat-4.html", "text": "Днес преди обяд над по-голямата част от страната ще е предимно слънчево, но още около обяд и до полунощ от запад на изток ще се развива купеста и купесто-дъждовна облачност. На много места ще има краткотрайни валежи и гръмотевични бури, значителни в отделни, главно планински райони. Има условия за градушки.Това съобщават от НИМХ към БАН.Почти без валежи ще остане в Североизточна България. Ще духа до умерен вятър от запад-северозапад. Температурите ще бъдат в по-широки граници - максималните ще са от 25-26° в северозападните, до 33-34° в югоизточните райони на страната.Над планините преди обяд ще е предимно слънчево. Около и след обяд ще се развива купеста и купесто-дъждовна облачност и на много места ще има краткотрайни, временно интензивни валежи и гръмотевични бури. Ще духа умерен до силен вятър от запад-северозапад. Максималната температура на височина 1200 метра ще е около 22°, на 2000 метра - около 14°.Над Черноморието преди обяд ще бъде предимно слънчево. След обяд ще има временни увеличения на облачността, но само на отделни места, главно по южното крайбрежие, ще превали краткотрайно. Преди обяд ще духа до умерен вятър от запад-северозапад, който по-късно през деня ще се ориентира от югозапад. Максималните температури ще са 28-32°. Температурата на морската вода е 25-27°. Вълнението на морето ще бъде 1-2 бала", "date": "2018.07.17", "title": "Слънце и дъжд се редуват"}
{"url": "https://news.bg/world/bomba-ot-vulkanichna-lava-rani-nay-malko-23-dushi-na-havayskite-ostrovi.html", "text": "\"Бомба\" от вулканична лава рани най-малко 23 души на Хавайските острови в понеделник след изригване на активния вулкан Килауеа, информират американски медии.\"Бомбата\" е преминала през покрива на туристическа лодка. Тя е ударила корабче на Lava Ocean Tours до град Капохо, обявиха от местните власти. Лавата е проникнала в пътническата кабина.Най-малко четирима души са хоспитализирани. Двама от тях са в стабилно състояние, а жена е в тежко състояние с фрактура на бедрена кост.Девет души сами са потърсили лекарска помощ, като нараняванията са повърхностни. Други десет са прегледани на пристанището.Лодката е била на около километър от активния вулкан. Инцидентът е станал в понеделник сутринта.", "date": "2018.07.17", "title": "“Бомба” от вулканична лава рани най-малко 23 души на Хавайските острови "}
{"url": "https://news.bg/world/nyama-sgovor-tramp-i-putin-otrekoha-za-ruska-namesa-v-televizionno-intervyu.html", "text": "След противоречивата среща на върха, която доведе до остра критика от САЩ и съюзниците, Владимир Путин и Доналд Тръмп реагираха с предизвикателен тон в интервюта за телевизия, опитвайки се да отхвърлят съмненията за руска намеса на президентските избори през 2016 г., пише \"Гардиън\".Часове след първата официална среща между Путин и Тръмп в Хелзинки, наречена от американски представители \"държавна измяна\", руският лидер отхвърли твърденията, че страната му се е намесила на изборите като \"напълно нелепи\".В същото време Тръмп твърди, че президентът на Русия не е бил в тайно споразумение с предизборната му кампания.Двамата лидери дадоха интервю за Fox News след срещата на върха в Хелзинки, която беше определена от някои политици в САЩ като един от най-мрачните дни в историята на американското президентство.Путин даде интервю за Крис Уолъс, а Тръмп избра Шон Ханити.Двамата държавни глави продължиха да отхвърлят оценката на американското разузнаване, че Русия се е намесила на изборите през 2016 г. с цел подпомагане на Тръмп и нанасяне на вреда на Хилари Клинтън.\"\", попита Путин.\"Това е напълно нелепо\", подчерта той.Тръмп пък се възползва от отричането на руския лидер като доказателство, че кампанията му е чиста.\"Преди всичко той каза, че няма тайно споразумение\", защити се американският лидер преди да похвали руския си колега.\"Мисля, че президентът Путин беше много, много силен\", продължи той.Коментарите бяха дадени след зашеметяващата пресконференция в понеделник, на която американският президент застана на страната на Кремъл за сметка на американското разузнаване по въпроса за намесата на изборите.След пресконференцията Тръмп беше засипан от лавина от критики от двете партии във Вашингтон. Лидерите на демократите открито започнаха да питат дали Путин \"държи информация, която може да навреди\" на американския държавник.Запитан дали Русия има \"компромат\" за Тръмп, Путин отхвърли твърденията като \"пълна безсмислица\".Нямаме нищо за тях. Не искам да обидя президента Тръмп, когато кажа това, може да прозвучи грубо от моя страна, но преди да обяви кандидатурата си за президент, не се интересувах от него, увери президентът на Русия.Тръмп се позова на коментара на Путин в интервюто, отбелязвайки за руския президент: \"Той заяви, че нямат информация за Тръмп\".Руският лидер беше категоричен, че Москва никога не се е намесвала във вътрешните работи на САЩ.Уолъс подаде копие на Путин с повдигнатите от специалния прокурор Робърт Мълър обвинения срещу 12 руски агенти, но руският лидер отказа да го вземе.Тръмп направи още един изненадващ коментар, заявявайки, че с Путин нямат много различни позиции за Сирия.", "date": "2018.07.17", "title": "„Няма сговор”: Тръмп и Путин отрекоха за руска намеса в телевизионнo интервю"}
{"url": "https://news.bg/world/tereza-mey-izbegna-porazhenie-v-kamarata-na-obshtinite-za-brekzit.html", "text": "Премиерът на Великобритания Тереза Мей избегна поражение в Камарата на общините с приемането на изменения в митническия закон, които бяха внесени от евроскептични депутати от Консервативната партия, информират британски медии.Проевропейски консерватори изразиха недоволството си, че се е подала на натиска от страна на поддръжниците на Брекзит с приемането на техните поправки в митническия закон.Мнозинството на правителството беше сведено до разликата от три гласа по две спорни поправки, след като водещият консерватор за оставане в ЕС Ана Субри се оплака, че премиерът е изгубил контрол над събитията с отстъпките за евроскептиците.Кабинетът заключи, че всички четири поправки \"съответстват на Бялата книга за Брекзит\" - решение, което принуди проевропейски тори да гласуват срещу поправките на проведения вот в понеделник вечерта след дебата.Британският държавен министър за доставките в отбраната Гуто Беб подаде оставка, тъй като не иска да подкрепи предложена от поддръжниците на Брекзит поправка, която беше прокарана от 305 срещу 302 гласа. Общо 14 тори от лагера на поддръжниците на ЕС гласуваха срещу правителството. Втора поправка в митническия закон, която предотвратява присъединяване на Лондон към режима на ДДС в Европейския съюз, беше приета от 303 срещу 300 депутати.Най-важната поправка гласи, че Великобритания няма да събира мита и ДДС върху стоки от името на ЕС, освен ако не бъде постигнато реципрочно споразумение. Поддръжниците на Брекзит вярват, че това ще убие митническия план, защото те очакват Брюксел да отхвърли мярката.", "date": "2018.07.17", "title": "Тереза Мей избегна поражение в Камарата на общините за Брекзит"}
{"url": "https://news.bg/world/putin-zapadat-plyu-po-vazrazheniyata-ni-za-razshiryavaneto-na-nato-na-iztok.html", "text": "Русия \"крайно отрицателно\" се отнася към разширяването на НАТО на Изток, включително и бъдещо присъединяване на Грузия и Украйна.Това заяви руският президент Владимир Путин в интервю за Fox News, цитиран от ТАСС.\"\", подчерта Путин в интервюто, дадено след срещата с Доналд Тръмп в Хелзинки.Сега инфраструктурата на НАТО се разширява, увеличеният брой на натовските военнослужещи в този регион не трябва да надвишава 10 000 души, поясни Путин и допълни, че това не отговаря на основополагащия документ, изградил отношенията между Русия и НАТО.Това определено е дестабилизиращ фактор. Трябва да го вземем под внимание в нашите отношения, смята той.\"Но сега с президента Тръмп не сме говорили по този въпрос\", разкри президентът на Русия.По думите на Путин Москва трябва да реагира на всичко, което се случва до границите на Русия.Разширяването на НАТО на Изток се случи на две вълни. Когато СССР напусна Германия, беше ни заявено, че руснаците трябва да знаят едно нещо със сигурност: НАТО няма да се разширява на Изток отвъд границите на Германия. Двете вълни се осъществиха въпреки нашите принципни възражения, плюха по нашите възражения, категоричен руският лидер.", "date": "2018.07.17", "title": "Путин: Западът плю по възраженията ни за разширяването на НАТО на Изток"}
{"url": "https://news.bg/world/kuba-puska-mobilen-internet.html", "text": "Правителството на Куба започна да предоставя интернет за мобилни телефони на подбрани потребители. Целта е услугата да бъде достъпна в цялата страна до края на годината, информира \"Ройтерс\".Журналистите от държавните медии са сред първите през тази година, които ще получат мобилен интернет, предоставян от държавната телекомуникационна компания. Това е част от кампания за по-голям достъп при новия президент Мигел Диас-Канел, който обяви, че ще засили икономиката и ще помогне на кубинците да защитят революцията.Анализатори коментират, че по-широкият интернет достъп в крайна сметка ще отслаби контрола на правителството над информацията, достигаща до населението. Куба все още блокира достъпа до интернет страници на дисиденти.Според журналисти в Куба това е радикална промяна.Някои потребители, включително компании и посолства, ще могат да закупуват планове за мобилен интернет от декември, пише на сайта на кубинския оператор ETECSA.От ETECSA подчертават, че до края на годината ще разширят достъпа до мобилен интернет до всичките си 5 милиона клиенти - почти половината от населението на Куба.Документ от 2015 г. за интернет стратегията показва, че кубинското правителство планира да свърже най-малко половината от домовете до 2020 г. и 60% от телефоните.Но цената може да се окаже като най-голямата пречка за мнозина. В момента на места в страната се таксува по 1 долар за 1 час интернет, а средната месечна такса е 30 долара.Не е ясно колко ще плащат повечето кубинци за мобилен интернет, но ETECSA таксува компании и посолства по 45 долара за четири гигабайта интернет.", "date": "2018.07.17", "title": "Куба пуска мобилен интернет"}
{"url": "https://news.bg/society/chumata-e-zaplaha-za-zhivotnovadstvoto-i-natsionalnata-sigurnost.html", "text": "Български животновъди даряват животни на хора от засегнатите от чума райони, в понеделник стартира  в две от населените места, като обезщетенията са напълно адекватни, коментира пред НоваТВ министърът на земеделието Румен Порожанов.Той обясни, че е в правителството за да работи, оставките не са тема, но ако премиерът поиска, ще си я подаде. Относно обезщетенията, министърът допълни, че цените са прекалкулирани, защото първоначалните са направени при по-ниска статистическа база.\"Калкулирахме и други разходи, така че да има адекватно обезщетение. Средната цена за животните под селекционен контрол е над 300 лв. Малко над 200 лв. ще бъде средната цена за останалите\", обясни Порожанов.\"Ще ангажираме фирма, която да поеме разхода по изчистване и обеззаразяване на стопанствата с до 150 животни. Има и допълнителни компенсации. За животните, които са на обор, но не могат да предават млякото си, имаме гласувани 32 лв. Тази сума обаче ще бъде прекалкулирана, за да може да стане 40 лв. На база на протоколите, които ще имат за форсмажорно обстоятелство, стопаните ще могат да получат и допълнителната голяма субсидия, която е между 56 и 83 лв. И разбира се има и преходната национална помощ, която е в рамките на 40-50 лв.\", добави министърът на земеделието.От БАБХ е изнесена много точна и всеобхватна информация, която очертава един много сериозен проблем като заплаха дори за националната сигурност, тъй като касае един сериозен дял от нашата икономика, свързана с животновъдството. Заплахите са по отношение и на малките преживни животни, дивата и питомна свиня (африканската чума), която е в близки до нас държави, като Румъния, обясни пред БНТ главният секретар на МВР Младен Маринов. Мерките, които се предприемат съвместно с БАБХ и Агенция \"Митници\" са свързани със засилване на сигурността по границите, проверка на автомобилите, тъй като африканската чума може да бъде пренесена и в хранителни продукти от свинско месо, които се вкарват от шофьори или туристи, обясни Маринов.Главният секретар на МВР счита, че това е наистина много сериозна заплаха, това е болест, която се движи с миграцията на самите животни и бавно напредва към Европа. Той се надява засегнатите стопани в Ямболска и Бургаска област да разбират сериозността на проблема.\"Да, това решение да се умъртвят техните животни наистина е много трудно и знам, сигурно тези хора го преживяват много тежко, тъй като е свързано изцяло с техния живот. Техния живот е минал в тази дейност. В крайна сметка се надявам да осъзнаят, че това предотвратява един бъдещ проблем, който ще засегне цялата страна и ще засегне и производителите, които няма да имат достъп до европейски пазари и въобще до пазари\", добави Маринов\"На срещата вчера присъстваха почти всички представители на институции, които отговаряха за проблема с чумата по животните. От БАБХ представиха информация, която касае много големи заплахи по отношение на малките преживни животни, дивата свиня. Мерките, които взимаме сега са засилване сигурността около границата, проверка на автомобили. Чумата може да бъде пренесена и през храна\", допълни главният секретар нас МВР.Електропастир с Румъния проследява дивите животни през границите, а АПИ се заема с почистване на отпадъците по пътищата, за да няма заразени храни, които животните ядат. Това е сериозна заплаха, болест, която се движи с миграцията на животни и бавно се движи към Европа, коментира африканската чума Маринов.\"Подкрепяме мерките, които се извършват срещу чумата по дребните преживни животни. Това заболяване не е познато, за пръв път влиза в Европа. Второ - това заболяване е установено за пръв път от наш колега. Ние сме всеки ден сред тези хора. Трето - това е една от най-опасните болести, които могат да застрашат съществуването на цял сектор в животновъдството и по този начин косвено да застрашат икономиката и националната сигурност на страната\", коментира пред БНР д-р Мирослав Първанов, ветеринарен лекар и председател на Българската асоциация на ветеринарните лекари за продуктивни животни.\"Всякакви интерпретации и спекулации, че ветеринарите са лоши, убиват ... тези неща, изговорени по този начин, изключително манипулират общественото мнение. Да се говори, че ние сме цинични и убиваме животните с някаква цел, е изключително обидно за ветеринарните лекари\", обясни той.\"Когато голяма територия е залята, тогава вече рестрикциите са много силни, забранява се търговия, внос, износ ... в момента мерките, които се прилагат, са правилните\", допълни Първанов.Всички данни потвърждават диагнозата чума, обясни проф. Георги Георгиев, който е съавтор на доклада на Центъра за оценка на риска по хранителната верига към Министерството на земеделието и храните.\"Целта е да се даде безпристрастна, научно обоснована, правдива оценка на ситуацията и да се съветва ... Не сме казали, че няма чума. В никакъв случай не сме пренебрегнали опасността, като сме дали в края на нашата оценка препоръки, изводи и мерки, които трябва компетентният орган да предприеме\", допълни той.Проф. Георгиев счита, че при първите случаи в Бургаско и Ямболско вирусът е бил все още слабо вирулентен и не е проявявал цялостната картина на заболяването. Той допълва, че тогава е имало само лабораторни потвърждения на заболяването, което все още е било в дисонанс с пълната картина на заболяването, която трябва да се очаква.В момента ситуацията се следи и се изготвя допълнение и разширяване на сегашното становище, което ще е готово до няколко дни. \"Заболяването продължава да се развива и все още компетентните органи не са наблегнали достатъчно добре на това откъде е дошло то и как се предава между стопанствата. Хубаво е, че са \", коментира проф. Георгиев и допълва, че е напълно възможно да се появят нови огнища на чумата.Според бившият директор на Агенцията по храните д-р Йордан Войнов, мерките на агенцията са правилни, има сериозни пропуски и обезщетенията са малки. Забавяне е излизането на лабораторните резултати и действията са изключително бавни. Второто, което го притеснява е, че се допускат хора около огнищата на заболяването. Той счита, че тези места трябва да бъдат оградени и да не се допуска преминаване.Припомняме, . По-късно бе дадена и специални пресконференция.Умъртвяването на животните заради  при създалата се ситуация. Това обясниха по време на първата пресконференция по темата от БАБХ.Според шефа на агенцията Дамян Илиев обаче липсата на комуникация със стопаните е нарочно търсен ефект, за да се предотврати укриване на добитък.До момента около Заради усложнената обстановка в Шарково - живи вериги и блокирани пътища, все още не са евтаназирани 400 животни.Именно в Шарково се появи и лидерът на  Отделно на това БСП внесоха в прокуратурата и искане да се направи проверка на действията на институциите.От днес започва и изплащането на компенсации на засегнатите стопани, като министър Порожанов заяви, че ще се търсят .", "date": "2018.07.17", "title": "Чумата е заплаха за животновъдството и националната сигурност"}
{"url": "https://news.bg/regions/iztegliha-insineratora-ot-pernishkiya-kv-bela-voda.html", "text": "Перничани изведоха инсинератора за изгаряне на мъртви животни от квартал \"Бела вода\". След снощния протест мобилното съоръжение беше изтеглено с влекач от района на рудника, където беше разположено, съобщи БНР.Перничани запазват протестна готовност. Те се притесняват, че съоръжението се премества само временно. Ще бъдем нащрек, заяви Райна Славчева от Инициативния комитет.Протестиращите искат кмета на района, в който е кв. \"Бела вода\", да организира среща със собственика на рудника. Причината е, че в насипите са загробвани мъртви животни. Инсинераторът е докаран в \"Бела вода\" от радомирското село Владимир през месец май, след като местните хора там също са се разбунтували. Разположен бе под наем в имот на собственика на рудника.Въпреки твърденията на институциите, че не са установени нарушения и че инсталацията е безвредна, хората от квартала не искат в близост до домовете им да се изгарят трупове на мъртви животни.", "date": "2018.07.17", "title": "Изтеглиха инсинератора от пернишкия кв. \"Бела вода\""}
{"url": "https://news.bg/world/ruskiyat-patriarh-vodi-stohilyadno-krastno-shestvie-v-pamet-na-nikolay-ii.html", "text": "Руският патриарх Кирил води кръстно шествие в памет на Николай II и семейството му по повод 100 г. от разстрела им от болшевиките след абдикирането му, обявиха властите, цитирани от АФП.В шествието участваха около 100 000 души.Лидерът на влиятелната църква в Русия поведе процесията в първите часове на днешния ден от мястото на убийството до манастир, където почетоха жертвите. Събитието се проведе до град Екатеринбург в източната част на Урал.Около 20 000 души се присъединиха към възпоменанията, когато шествието пристигна в манастира \"Ганина Яма\", след като взеха разстояние от 21 километра.Манастирът е построен на мястото, където са погребани телата на последния руски цар и на семейството му.Болшевиките застреляха отвлечения цар, родената му в Германия съпруга и петте им деца с техните прислужници и лекари в нощта на 16 срещу 17 юли 1918 г., докато живееха под охрана в град Свердловск, сега Екатеринбург.Обръщайки се към поклонниците, патриарх Кирил заяви, че Русия трябва да се поучи от \"този труден и горчив опит\".Държавата не планира официални мероприятия в памет на царя.През последните години се отчита сериозно популяризиране на ежегодното шествие. През 2002 г. са участвали само 2 000 души.", "date": "2018.07.17", "title": "Руският патриарх води стохилядно кръстно шествие в памет на Николай II"}
{"url": "https://news.bg/world/es-i-yaponiya-podpisaha-nay-golyamoto-sporazumenie-za-svobodna-targoviya-v-sveta.html", "text": "Европейският съюз и Япония сключиха споразумение за свободна търговия, което предвижда премахване на повечето мита между тях, информира Европейската комисия.Освен Споразумението за икономическо партньорство Токио и Брюксел постигнаха съгласие за реципрочна защита на данните.Според генералния секретар на Европейската комисия Мартин Зелмайер споразумението е сключено в момент на международна несигурност. Той подчерта, че споразумението създава най-големия пазар за свободна и честна търговия в света, основан на високи общи стандарти.Силно послание в подкрепа на базирания на правила международен ред, каза Зелмайер.Преговорите продължиха четири години - от 2013 г. до 2017 г. Двете страни се надяват да влезе в сила преди Великобритания да напусне ЕС през март 2019 г.Япония очаква да увеличи БВП с 1% благодарение на сделката, а също така да открие нови 290 000 работни места. 10-процентното мито върху японски автомобили ще бъде отменено, а също така повечето от митата на стойност 1 милиард евро, плащани от европейските износители на година.Договорът все още трябва да бъде ратифициран от парламентите на ЕС и Япония.Икономическото партньорство ще създаде търговска зона с 600 милиона души и близо 1/3 от световния БВП. Изчислено е, че то ще помогне ЕС да увеличи износа на храна за Япония със 180%, на химикали с 22% и машини с 16%. ЕС изнася за Япония предимно млечни продукти, а азиатската държава - автомобили. Износът за Япония, вторият най-голям пазар в Азия, е на стойност 86 милиарда евро, с 600 000 работни места и 74 000 компании от ЕС.Церемонията по подписването се проведе в Япония. На нея присъстваха председателят на Европейския съвет Доналд Туск, председателя на Европейската комисия Жан-Клод Юнкер и премиера на Япония Шиндзо Абе. Туск обяви, че споразумението е \"ясно послание срещу протекционизма\".", "date": "2018.07.17", "title": "ЕС и Япония подписаха най-голямото споразумение за свободна търговия в света"}
{"url": "https://news.bg/crime/prokuraturata-obvini-trima-za-sutenyorstvo.html", "text": "Специализираната прокуратура обвини трима за участие в банда за набиране за жени за проституция в София. Тримата са арестувани на 12 юли при спецакция на ГДБОП, информират от прокуратурата.Грубата започнала да действа още през 2016 г. Престъпниците са организирали \"клуб\" за сексуални услуги в жилището, където живеели те.Клиенти набирали чрез обяви в интернет. При претърсването на автомобили и помещения униформените намерили множество лаптопи и мобилни телефони, документи, тефтер със списък на клиенти и посещения, както и наркотици.Седем жени, които са станали жертва на сексуалната експлоатация, са свидетелствали, четири от тях са дали показания пред съдия.Доказателства по разследването са събрани и със СРС.Арестуваните мъже са с мярка за неотклонение \"Парична гаранция\" от по 5000 лева.", "date": "2018.07.17", "title": "Прокуратурата обвини трима за сутеньорство"}
{"url": "https://news.bg/regions/opashka-za-kamionite-na-izhod-pri-gkpp-ruse-i-vidin.html", "text": "Интензивно е движението на изход за товарни атомобили на българо-румънската граница на ГКПП Дунав мост Русе и ГКПП Видин. Това показва информация за трафика на българските гранични контролно-пропускателни пунктове към 12 часа.Причината за натовареното движение са техническите процедури по внедряването и пускането в експлоатация на нова версия на модул \"Пътни такси и разрешителен режим\" (ПТРР). Системата вече работи на автоматичен режим, увериха от агенция \"Митници\". От 10.50 часа е възстановена автоматизираната обработка на автомобилите.Интензивен е и трафикът на ГКПП Кулата на изход за камиони, съобщиха от МВР, отчитайки информацията към 12 часа.На ГКПП Маказа също е интензивен трафикът за леки и лекотоварни автомобили на изход от страната. На останалите пунктове на българо-гръцката граница трафикът е нормален. На българо-турската граница на ГКПП Капитан Андреево трафикът е интензивен на изход за товарни автомобили.На българо-сръбската и българо-македонската граници трафикът е нормален на всички гранични контролно-пропускателни пунктове.", "date": "2018.07.17", "title": "Опашка за камионите на изход при ГКПП Русе и Видин"}
{"url": "https://news.bg/bulgaria/5-ognishta-na-chuma-potvardeni-ot-laboratorii-u-nas-i-vav-frantsiya.html", "text": "Към момента са евтанизирани около 4 000 хиляди животни заради чумата при козите и овцете. Официалните огнища са пет броя - това са пет села, в които са установени положителни резултати. Това обяви д-р Ивайла Давидова от дирекция \"Верификация на официалния контрол\" при Централно управление на БАБХ.В селата Воден, Кости, Шарково, Крайново и Странджа чумата при козете и овците е потвърдена с проби както у нас, така и във Франция.В тези епизоотични огнища животновъдните обекти са около 40. Към момента няма други официално потвърдени огнища. Българска агенция по безопасност на храните и нейните служители са официалните извършители на евтаназията на животните. Това са ветеринарни лекари магистри.Хората, които са им безценни помощници - въпросните роми, чиито снимки обиколиха социалните мрежи, помагат за тежката физическа работа при държането на животните и при изнасянето на труповете.За разлика от протестиращите защитници на животните и политическите представители там на място, те са облечени в бели дрехи и спазват всички мерки за биосигурност, свързани с дезинфекция, предпазно облекло и мерки за сигурност. Въпросните цигани само помагат на ветеринарните специалисти. Те са осигурени от общините. Без тях няма как да се свърши работата, заяви д-р Давидова.Заболяването чума при дребните преживни животни е особено опасно заболяване, което е в категория на биосигурност 3 и се използва като биологично оръжие.Стана ясно, че в днешния ден екипите са изтеглени, тъй като са възпрепядствани да довършат своята работа в селата Шарково и в село Крайново - замеряни са с тежки предмети, .Животните са изкарвани от дворовете и за пускани. Включително добилата популярност баба Дора и нейните кози продължават да чакат евтаназия и продължават да представляват опасност.Вирусът се пренася и чрез предмети и обекти, които са били в контакт във въпросните огнища. Заради посегателство върху колегите - служители от БАБХ на място, и посегателство и върху машините, с които се дезинфекцира, и те са изтеглени.По въпроса с ваксините стана ясно, че в ЕС няма използвана ваксина срещу това заболяване. Никой не може да си позволи лукса да направи такова нещо - ваксинирано животно с жива ваксина е потенциален носител, което ще превърне страната в ендемична зона за това заболяване. Именно оттам най-вероятно е дошло заболяването у нас. Обявяването на дадена територия за ендемична зона е свързано и с търговски рестрикции.Стана ясно, че всеки предмет, всяко животно в контакт е потенциален източник на инфекция. Труповете не се горят, общинската администрация определя място, подходящо за целта и животните се заравят там. Загробването на място е единственият възможен вариант.", "date": "2018.07.17", "title": "5 огнища на чума потвърдени от лаборатории у нас и във Франция"}
{"url": "https://news.bg/health/promenyat-metodikata-za-telk.html", "text": "Променят методиката за оценка на медицинската експертиза. Националният съвет за тристранно сътрудничество обсъди готвените промени, които бяха подкрепени от КРИБ и КНСБ.Двете организации удариха рамо на правителството за промените в медицинската експертиза, регламентирани в Проект на постановление на МС за изменение и допълнение на Наредбата за медицинската експертиза и Правилника за устройството и организацията на работа на органите на медицинската експертиза.\"Механизмът, по който ще се прави медицинската експертиза - отсява всички случаи, при които има натрупване и постигане на един нереално висок процент на инвалидизиране от по-маловажни заболявания или такива, които нямат нищо общо с индивида\", заяви вицепремиерът Валери Симеонов в отговор на въпрос за гаранциите, с които ще се избегне масово разболяване на цели села.Той акцентира върху начина на формиране на ТЕЛК-овете на ротационен принцип, като очакването е по този начин да се намали корупционният натиск върху тях.На въпрос дали ще поиска от НЕЛК да влезе във въпросните села и махали с епилепсия, Симеонов заяви: \"Никакво чакане, наредбата влиза в сила от момента, в който бъде публикувана. Никакво чакане няма да има. Тези случаи веднага се набиват в очи - села, махали със сходни заболявания, всички със заболяване на горните дихателни пътища и то само в един квартал\", коментира Симеонов.По думите му трудно би могъл да бъде извършена проверка и контрол на въпросните цели махали от НЕЛК.\"С наредбата променяме философията на формиране на медицинката експертиза\", коментира още той.\"НЕЛК това му е работата. Защо аз до го искам - ако трябва ще го поискам\", коментира вицепремиерът във връзка с въпросната проверка.Президентът на КТ \"Подкрепа\" Димитър Манолов допълни, че това е искане на самите организации на хората с увреждания - да се направи проверка, да се извадят решенията на географска карта и Затова настояването е НЕЛК да имат възможност да работят не само по документи, но и да им се даде възможност за реални проверки. Той настоя, че сега с тази нормативна възможност се създава възможност хората с увреждания, които към момента са получили някакви права, те да бъдат изгубени. \"Тази реформа трябва да се случи по друг начин. Първата стъпка е установяването на това, което наричаме фалшиви ТЕЛК-ове и на това разчитахме в Наредбата, която ще регламентира начинът, по който ще работят тези институции\", аргументира се Манолов.Той постави въпроса и доколко НЕЛК ще е в състояние да ревизира решенията на предходните комисии. От доклада на министъра на здравеопазването става ясно, че това ще е възможно само по документи.Манолов заяви, че това, което си е позволил да предложи е към тази дата в абсолютна стойност плащанията ще бъдат запазени такива каквито са. Така правата на хората с увреждания да бъдат гарантирани.КНСБ, въпреки че първоначално се въздържа от подкрепа, в крайна сметка подкрепи готвените промени.От БСК настояха за много по-радикален подход, продиктуван от мащаба на проблемите, с които се сблъскват. БСК отново настоя за приемането на международната класификация на работоспособността, уврежданията и здравето на СЗО.", "date": "2018.07.17", "title": "Променят методиката за ТЕЛК"}
{"url": "https://news.bg/regions/zasilen-trafik-na-balgaro-turskata-i-balgaro-rumanskata-granitsa.html", "text": "Интензивен трафик има на българо-турската граница на ГКПП Капитан Андреево на изход за товарни автомобили, съобщиха от МВР на база обобщена информация от движението по граничните пунктове към 14 часа.По информация на БНР колоната от чакащи автомобили е около 5 км. За последното денонощие са преминали близо 10 000 автомобила с около 40 000 пътници към Турция.Часове след като бе обновен софтуерът на българо-румънската граница на ГКПП Дунав мост Русе и на ГКПП Видин продължава да е засилен трафикът на изход за камиони.На ГКПП Кулата трафикът е интензивен на изход за товарни автомобили, на ГКПП Маказа също е интензивен за леки и лекотоварни автомобили на изход от страната. На останалите пунктове на българо-гръцката граница трафикът е нормален.На българо-сръбската и българо-македонската граници трафикът е нормален на всички гранични контролно-пропускателни пунктове.", "date": "2018.07.17", "title": "Засилен трафик на българо-турската и българо-румънската граница"}
{"url": "https://news.bg/int-politics/izrael-zasilva-blokadata-nad-gaza-i-spira-energiyni-dostavki.html", "text": "Израел засилва блокадата над Газа и прекратява енергийните доставки за територията през контролния пункт \"Керем Шалом\", съобщава министерство на отбраната на страната, цитирано от \"Спутник\".\"Министърът на отбраната Авигдор Либерман реши да затвори пункта Керем Шалом за енергия до следващата неделя след консултации с началника на Генералния щаб\", се казва в изявление на министерството. Контролният пункт ще продължи да пропуска храна и лекарства, а доставките на ще бъдат одобрявани на индивидуално.През , единственият контролно-пропускателен пункт, използван за прехвърляне на стоки през границата между Израел и ивицата Газа, ще бъде спряно до възстановяване на щетите, причинени от палестинските протестиращи, но доставките на енергия за анклава продължиха.\"Керем Шалом\" бе , десетки палестинци бяха убити и стотици други бяха ранени. В същото време и египетските власти съобщават, че затварят граничния пункт \"Рафах\", който свързва блокираната ивица Газа с египетския полуостров Синай, съобщава \"Анадолу\".\"Египетските власти ни информираха, че от вторник преминаването е забранено до по-нататъшно известие\", коментира палестинска медия, но няма информация кога ще бъде отворен пунктът.Миналата седмица Израел наложи санкции върху блокираната ивица Газа, включително ограничения върху движението на стоки и намаляване на района край брега на Газа, в който палестински рибари могат да извършват своята търговия.Протестиращите искат \"правото на завръщане\" в домовете и селата си в историческа Палестина, откъдето са изселени през 1948 г., за да направят място за новата държава Израел.Те също така искат да се сложи край на 11-годишната блокада на Израел в ивицата Газа, която унищожава икономиката на крайбрежната територия и спира основни стоки към нейните два милиона жители.", "date": "2018.07.17", "title": "Израел засилва блокадата над Газа и спира енергийни доставки"}
{"url": "https://news.bg/comments/putin-specheli-macha-i-v-helzinki.html", "text": "Ако и в политиката, подобно на Световното по футбол, се даваше приз за победителя, голмайстора и най-добрия футболист на шампионата, то след срещата вчера в Хелзинки между Доналд Тръмп и Владимир Путин руският президент щеше да си тръгне от нея с всички изброени награди.\"В Хелзинки президентът Тръмп навреди на администрацията си и на собствените си външно-политически цели. Неговата пресконференция с Владимир Путин разбърка още повече американският политически живот\", написа Michael Brendan Dougherty в National Review.\"Неудобен спектакъл в Хелзинки\", пък обобщи впечатленията си Andrew Egger в The weekly standard. На страниците на същото издание според Charles Sykes, \"стоейки в присъствието на човека, който е наредил атака срещу американската политическа система, Тръмп даде майсторски урок за капитулация\".В своя редакционен коментар, Wall Street Journal написа, че Путин уважава силата, но Тръмп е показал слабост. В podcast-a на изданието Joseph Strenberg се запита как ли ще изглежда загубата, ако така е изглежда победата.И в Fox News градусът на настроение бе минорен. Bret Baier нарече видяното в Хелзинки \"сюрреалистично\". Според Douglas E. Schoen от същата медия Путин е изял обяда на Тръмп. А вместо да се изправи срещу руския президент, Тръмп е предложил да си сътрудничи с Русия в разрешаването на някои проблеми, които именно Москва причинява. \"Тази стратегия е като да позволиш на престъпник да разследва своите собствени престъпления.\"В интервю за BBC вицепрезидентът по външна и отбранителна политика на The American Enterprise Institute, Danielle Pletka, направи логичното: след като не можа да види хубавото в поведението на американския президент, предпочете да посочи лошото в някогашното такова на Барак Обама.Това не са CNN, The Washington Post, New York Times, някое друго ляво издание или тинк-танк, за които, дори и Тръмп да не направи грешка, веднага ще я изфабрикуват. Цитираните медии са свързани с Републиканската партия на САЩ и нейния президент.Междувременно ръководителят на Камарата на представителите Paul Ryan заяви, че Тръмп трябва да бъде подсетен, че Русия не е приятел на САЩ. А според председателя на сенатската комисия по външна политика, Bob Corker, коментарите на Тръмп са направили така, че американската нация да изглежда като слаб противник. Путин не е наш приятел, добави глас и ръководителят на сенатската комисия по разузнаването Richard Burr. Мич Макконъл, Джон Маккейн, Бен Сас - списъкът от недоволни конгресмени от Републиканската партия може да бъде продължен. Но в случая, освен стандартните критици на президента от партията, към тях добавиха глас и някои от най-искрените му привърженици - сенаторите Том Тилис и Орин Хач.За тази критична реакция, включително и сред хората от Републиканската партия, допринесоха няколко неща.Първото е, че преди да започне срещата в Хелзинки, Доналд Тръмп обвини предишните американски президенти за лошите отношения с Русия, т.е. положи отговорността върху Вашингтон, а не върху Москва. Всъщност Владимир Путин едва ли има лоши спомени от Барак Обама, тъй като под взора на последния руският президент успя да реабилитира Русия като фактор в международните отношения.Но тук, може би, някой трябваше да напомни на президента Тръмп, че не ФБР, Хилари Клинтън или специален прокурор Робърт Мълър са нахлули и окупирали Крим през 2014-та година. И че никой от споменатите не участва в опита за преврат в Черна Гора през 2016-та година. И че никой от споменатите не инвестира пари и усилия за развалянето на преговорите между Република Македония и Гърция и \"спъването\" на евро-атлантическата перспектива пред Западните Балкани.Второто е, че американският президент, в присъствието на Владимир Путин, делегитимира американските разузнавателни служби и органи на сигурност, сред които има еднозначен консенсус за намесата на Кремъл в американските избори. Това е най-сериозната грешка в президентството на Тръмп, написа по този повод Нют Гингрич, който е сред най-близките съмишленици на ръководителя на Белия дом.Третото, колкото и парадоксално да е то, е, че руският президент изрази по-добре критичната позиция на САЩ (и ЕС) по отношение на актуалния статут на Крим, отколкото това направи Доналд Тръмп.Четвърто, вместо да отхвърли като подигравателно и унизително предложението на руския президент Москва да съдейства за разследването на Робърт Мълър за ролята на Кремъл в изборния процес в страната, Доналд Тръмп го определи като \"невероятна\" оферта.И други неща могат да бъдат добавени.Ако Германия е \"пленник\" на Русия, както заяви в Брюксел американският президент, защо той деградира и унизи пленника, а след това се сниши и велича похитителя?Ако Русия, която се е месила в изборния процес на страната ти, Русия, срещу която Конгресът ти е наложил кръг от санкции, и Русия, с която си в режим на съперничество от далечния изток до носа ти в Куба, е \"конкурент\", то каква е логиката да наричаш Европейския съюз \"враг\"?Освен това, ако в белгийската столица \"Северен поток\" - 2 бе адресиран агресивно от Тръмп, то в Хелизнки проектът вече не изглеждаше чак толкова лош.А това, че Владимир Путин изглеждаше подготвен и пунктуален на фона на американския си хомолог, не е учудващо. За разлика от хаотичния Тръмп, Путин беше съдържателен и влизаше с лекота в детайли.Проблемът за американския президент не е в това, че той иска рационални и прагматични отношения с Русия. Проблемът му е този, че за неговите избиратели в САЩ е невъзможно да си представят ръководителя на Белия дом като субординиран на ръководителя на Кремъл.А това, разбира се, е проблем не само на американския избирател, но и на НАТО, и на ЕС.С две думи, в Хелзинки се игра мач, който Путин спечели с разлика. Оттам нататък е подробност колко от попаденията бяха автоголове.", "date": "2018.07.17", "title": "Путин спечели мача и в Хелзинки"}
{"url": "https://news.bg/world/obama-kritikuva-tramp-v-rech-za-100-godishninata-ot-rozhdenieto-na-mandela.html", "text": "Бившият президент на САЩ Барак Обама отправи явни критики към своя наследник на поста Доналд Тръмп, съобщи The Guardian.Първият чернокож президент на САЩ отдаде почит към делото на покойния Нелсън Мандела. Обама присъства на церемония по случай 100-годишнината от рождението на Мандела в Йоханесбург.В речта си Обама призова за зачитането на правата на човека като основна ценност на човечеството. Обама обаче внезапно отправи и упреци към президента Тръмп, макар и да не спомена името му. Обама заяви, че осъжда политиците, които търгуват с политика на страха и които отричат обективната реалност. По думите му когато тези политици са хванати в лъжа, те само удвояват лъжата.В може би най-важната си реч след напускането на президентския пост, Обама се възползва от ситуацията и заяви пред 15-хилядната публика в Йоханесбург, че \"политиката на страха, обидата и ограничаването\" е движение, което се развива с \"темпо, невъобразимо само преди няколко години\".Без да спомене името на Тръмп в цялата реч, Обама заяви, че политическите лидери напълно загубват срама си, когато са хванати в лъжа. По думите му само няколко години след управлението му, подобни политици \"просто правят някакви неща в политиката\" и вече дори не показват неудобството си и срама си, когато бъдат хванати в крачка.През 2017 година при първото си посещение в Африка, след като Обама вече не беше президент, той отново отправи подобни послания. Тогава Обама заяви, че отричането на фактите в епохата на постистината може да пречупи демократичните ценности и може да има тежки последствия за обществата. Като пример той сподели това, че някои политици (като Тръмп) успяват да нарекат глобалното затопляне \"натруфена измислица\" дори след като по темата има широк научен и експертен консенсус.\"За да може демокрацията да функционира, трябва да вярваме в обективната реалност, трябва да вярваме във фактите. Без факти няма основание за сътрудничество. Ако кажа, че това е подиум, а вие кажете, че това е слон, за нас ще бъде трудно да си сътрудничим и да се обединим\", подчерта Обама година по-късно.Във връзка с делото на Мандела първият чернокож президент на САЩ заяви, че историята не веднъж ни е показала колко лесно хората могат да бъдат убедени да се обърнат срещу онези, които изглеждат различно, или онези, които се изповядват по различен начин. Заради това той припомни, че страните, които не полагат необходимите усилия в борбата срещу национализма, ксенофобията и дискриминацията, рано или късно биват поглъщани от гражданска война или вътрешни конфликти. \"Проверете в историческите книги\", призова Обама.", "date": "2018.07.17", "title": "Обама критикува Тръмп в реч за 100-годишнината от рождението на Мандела"}
{"url": "https://news.bg/int-politics/evakuirat-hilyadi-tsivilni-ot-dva-obsadeni-grada-v-siriya.html", "text": "Хиляди цивилни хора ще бъдат евакуирани от два проправителствени града в Сирия срещу освобождаването на затворници от правителствените затвори, съобщи АФП.По данни на Сирийската Обсерватория за човешки права според новото споразумение между съюзниците на режима на Башар Асад - Русия и Турция, жителите на градовете Фуаа и Кефрая, ще бъдат напълно евакуирани.Двата града бяха последните обсадени градове в Сирия. Това се случи през 2015 година. След три години жителите ще бъдат евакуирани. \"Сделката предвижда пълната евакуация на жителите на двата града, обсадени от бунтовниците. Хората ще отидат на територията на близката провинция Алепо, която е под ръцете на режима\", пише Сирийската Обсерватория за човешки права.Има слухове, че според споразумението в замяна ще бъдат освободени 1 500 души от правителствените затвори.Сделката не е потвърдена от нито един правителствени източник. Въпреки това държавна медия е съобщила, че по предварителна информацията сделката касае евакуирането на \"хиляди цивилни\" от градовете Фуаа и Кефрая.", "date": "2018.07.17", "title": "Евакуират хиляди цивилни от два обсадени града в Сирия"}
{"url": "https://news.bg/regions/kilometrichna-kolona-ot-tirove-na-dunav-most-pri-ruse.html", "text": "Километрична колона от тирове на ГКПП \"Дунав мост\" при Русе. От сутринта преминаването на тежкотоварните автомобили е затруднено и са се образували километрични опашки, съобщи БНТ.От Агенция \"Митници\" сочат като причина обновяването на софтуера за пътните такси и разрешителните. Продължителното чакане обаче изнерви водачите.Въпреки че софтуерът беше обновен предсрочно, така че да се избегне затрудненото преминаване, още от 11 часа днес на граничния пункт се образува 6-километрова колона от тирове.Към момента на ГКПП-то работят всички трасета за тежкотоварни автомобили и три за леки коли. Трафикът постепенно се нормализира.Митническата агенция уверява, че с обновяването на софтуера обработката на данните на автомобилите ще се извършва по-бързо.", "date": "2018.07.17", "title": "Километрична колона от тирове на \"Дунав мост\" при Русе"}
{"url": "https://news.bg/world/iran-podade-zhalba-do-mezhdunarodniya-sad-na-oon-sreshtu-sanktsiite-na-sasht.html", "text": "Иран подаде жалба срещу САЩ в Международния съд на ООН. В жалбата се твърди, че решението на Тръмп от месец май тази година за налагането на санкции след оттеглянето от ядрената сделка с Иран нарушава договора от 1955 година, сключен между двете страни, предаде \"Ройтерс\".От Държавния департамент в САЩ са заявили, че молбата е неоснователна и САЩ ще ѝ се противопостави в съдебната зала.\"Въпреки че не можем да коментираме спецификите около молбата, жалбата на Иран е неоснователна и възнамеряваме силно да защитаваме Съединените щати пред Международния съд.\" Това заяви пред \"Ройтерс\" служител на Държавния департамент, който е решил да запази ананимност.Припомняме, президентът  и нареди да бъдат наложени тежки санкции срещу Техеран.С жалбата Иран иска от трибунала на ООН за разрешаване на международни спорове да нареди САЩ временно да премахнат санкциите, докато не предостави по-подробни аргументи за това.\"Иран се ангажира с върховенството на закона, имайки предвид проявеното от САЩ неуважение към дипломацията и правните задължения\", заяви в понеделник външният министър на Иран Мохамад Зариф.Следващият ход в новия съдебен процес ще бъде изслушването на двете страни в спора. Вероятно САЩ ще оспорят взимането на временно решение.Съдът на ООН все още не е определил дата, но изслушванията по исканията за временни решения обикновено стават в рамките на няколко седмици след депозирането на жалбата. Решението обикновено идва до няколко месеца.", "date": "2018.07.17", "title": "Иран подаде жалба до Международния съд на ООН срещу санкциите на САЩ"}
