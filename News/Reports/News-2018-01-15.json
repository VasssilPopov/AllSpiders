{"url": "https://news.bg/int-politics/gratskiyat-parlament-prie-novi-bolezneni-reformi.html", "text": "В обстановка на стачки и протести, гръцкият парламент одобри нови болезнени мерки за икономии, предаде БНТ.Докато траеха дебатите по законопроекта за реформите, провеждащият се пред парламента мирен митинг прерасна в сблъсъци с полицията, заради провокация на леви екстремисти.Приетият пакет с промени в редица сфери беше обсъждан дълго и предизвика силна съпротива от страна на синдикатите и работещите в много браншове. Анализаторите определят някои мерки като особено болезнени. Сред тях са увеличаването на онлайн търговете за имоти на длъжници с просрочени ипотеки, съкращаване на семейни надбавки, облекчаване на правилата за уволнения на служители.Реформите са условие на международните кредитори за отпускане на нов транш от третия спасителен пакет за Гърция.В пресата се появиха коментари, че в Гърция може да се очакват предсрочни избори. Ако те са сега, ще ги спечели Нова демокрация, а СИРИЗА на премиера Ципрас ще заеме второ място.", "date": "2018.01.15", "title": "Гръцкият парламент прие нови болезнени реформи"}
{"url": "https://news.bg/world/shotlandiya-gubi-po-gbp16-mlrd-na-godina-ot-brekzit.html", "text": "Икономиката на Шотландия е изправена пред ежегодни загуби в размер на 16 милиарда британски лири заради излизането на Великобритания от ЕС.Това става ясно от прогнози на шотландското правителство, цитирани от \"Гардиън\".В новия анализ се предупреждава, че \"твърд\" Брекзит, при който Великобритания ще разчита само на правилата на Световната търговска организация, ще струва 12,7 милиарда лири на Шотландия и ще причини реален спад на доходите на домакинствата с 9,6% или 2 263 британски лири на глава от населението.Ако Великобритания остане в ЕС, икономиката й ще нарасне с 2,4%. Този ръст ще прибави 3,6 милиарда лири към икономиката на Шотландия, става ясно от анализа.Решението за излизане от съюза ще струва 16 милиарда лири на Шотландия, което е повече от 10% от БВП на страната.Първият министър на Шотландия Никола Стърджън заяви, че докладът показва, че Великобритания трябва да остане част от единния пазар, но тя добави, че правителството й предпочита пълно членство в Европейския съюз.Въпреки растящата подкрепа за втори референдум за ЕС, първият министър подчерта, че най-голямата възможност за предотвратяване \"твърд\" Брекзит идва от коалицията от опозиционни партии и анти-Брекзит консерватори, които подкрепят членството в единния пазар.Анализът включва три сценария и потенциалното им влияние върху икономиката: оставане в единния пазар, сключване на споразумение за свободна търговия като това между Канада и ЕС и връщане на основните правила на СТО. Стърджън предупреди, че всички варианти ще засегнат икономиката.Членство в единния пазар ще доведе до 2,7% намаляване на БВП (688 паунда по-малко на глава от населението), със споразумение за свободна търговия се предвижда 6,1% спад ( 1 610 лири на глава от населението) и с правилата на СТО БВП ще се свие с 8,5% (2 263 лири по-малко на човек).", "date": "2018.01.15", "title": "Шотландия губи по £16 млрд. на година от Брекзит"}
{"url": "https://news.bg/crime/prokuraturata-pogna-nso.html", "text": "Прокуратурата проверява Националната служба за охрана (НСО). От държавното обвинение не дават подробности за причините и характера на проверката, съобщава БНР.Проверката е започнала през декември и трябвало да приключи най-късно до три месеца.Проверката е по конкретен сигнал, който според запознати бил подаден от служители в НСО за съмнително разхищаване на средства.Преди Нова година столичен всекидневник обяви, че президентът Румен Радев е активирал процедурата за смяната на шефа на НСО Ангел Антонов, като причината е сигнали срещу него. До съгласувателна процедура с правителството не се стигна, а от екипа на държавния глава отрекоха да са настоявали за рокади в НСО.Според медийна информация от вчера в нарушение на правилата Антонов ловувал в ловното стопанство \"Кричим\", а излетите му там били маскирани като командировки.", "date": "2018.01.15", "title": "Прокуратурата погна НСО"}
{"url": "https://news.bg/world/ispaniya-e-na-pat-da-izmesti-sasht-ot-vtoroto-myasto-na-nay-poseshtavanite-destinatsii.html", "text": "Испания е на път да измести САЩ от второто място на най-посещаваните туристически дестинации в света, докато Франция си запазва лидерската позиция.Това съобщи Световната организация по туризъм, цитирана от АФП.Агенцията на ООН поясни, че 2017 г. е била по-благоприятна, тъй като туристите са започнали да се връщат в държави като Турция, Египет и Тунис, въпреки че се очаква спад заради ситуацията с безопасността.\"Очаква се\" Испания да заеме втората позиция с 82 милиона туристи през 2017 г., обяви шефът на агенцията Зураб Пололикашвили.През 2016 г. Испания е посрещнала 75,3 милиона туристи, докато САЩ - 75,6 милиона, а Франция лесно изпревари всички държави с 82,6 милиона туристи.Точните данни за 2017 г. обаче ще бъдат публикувани през пролетта.\"\", добави той.Джон Кестер от агенцията поясни, че \"всичко показва\", че Франция ще запази лидерската си позиция и за 2017 г.Общо 1,32 милиарда туристи са посетили други държави през 2017 г., което със 7% повече от 2016 г. Това е най-голямото увеличение за последните 7 г.", "date": "2018.01.15", "title": "Испания е на път да измести САЩ от второто място на най-посещаваните дестинации"}
{"url": "https://news.bg/politics/zaharieva-na-balkanite-dokazvame-che-mozhem-i-sami.html", "text": "Дипломат номер на България Екатерина Захариева благодари на македонския парламент за ратификацията на Договора за добросъседство. Коментарът министър Захариева направи след изявление с полския си колега Яцек Чапутович. Министър Захариева заяви, че това е добра новина от днес.\"Приветствам и съм изключително щастлива за ратификацията, която се случи днес в македонския парламент. Радвам се, че процедурата приключи в Република Македония. Тази седмица ще има заседание на комисиите в българския парламент и се надявам съвсем скоро да приключи процедурата и в българския парламент\", каза още външният ни министър.\"С подписването и ратификацията на този договор показахме, че и на Балканите можем сами, когато сме доброжелателни, когато гледаме в една посока и тя е бъдещето да постигаме за кратко време решение на проблеми, които са се трупали с години, така че наистина приветствам и благодаря на македонския парламент за ратификацията\", каза още Захариева.Държавният глава Румен Радев даде също висока оценка на ратификацията на Договора за приятелство, добросъседство и сътрудничество между Република България и Република Македония от парламента в Скопие. С това завършват процедурите и се открива пътят за влизането в сила на този най-важен за двустранните отношения политически документ, посочва Радев и подчертава, че това отваря нова европейска страница в двустранните отношения.Влизането в сила на този международен акт идва в момент, в който България пое председателството на Съвета на Европейския съюз. Това има огромно значение за българо-македонските двустранни отношения и дава силен сигнал за позитивните развития на Балканите, които доближават региона към Европа, в контекста на приоритетите на българското председателство.Президентът Румен Радев призова за стриктно изпълнение на условията, заложени в договора, както и за стартирането на всички проекти, които той ще направи възможни, в името на благоденствието на гражданите на двата близки народа.От своя страна по-рано през деня премиерът Бойко Борисов също поздрави парламента на Република Македония за ратификацията.\"С това те показаха, че желанието ни да изградим модерни, европейски отношения на приятелство и доверие е общо.\"\"Ратификацията на Договора от страна на македонския парламент е естествено продължение на прагматичния диалог, който нашите две правителства започнаха още миналата година в Скопие с подписването на този договор и на девет документа за сътрудничество в Струмица по време на съвместното заседание на двете правителства. Както сме заявявали многократно, европейското бъдеще на Република Македония е сред основните приоритети в политиката на Република България и ще продължи да бъде такъв и след българското председателство на Съвета на ЕС, заявява Борисов.", "date": "2018.01.15", "title": "Захариева: На Балканите доказваме, че можем и сами"}
{"url": "https://news.bg/world/rusiya-s-mashtabni-raketni-ucheniya.html", "text": "Руските въоръжени сили провеждат мащабни ракетни учения, в които са включени и междуконтинентални балистични ракети, съобщава АП.Военното министерство на държавата поясни, че маневрите са започнали днес и в тях участват установки на ракети \"Топол-М\" и \"Ярс\".Тези ядрени ракети имат и мобилни пускови установки, което затруднява засичането им от врага.Ведомството добави, че игрите се провеждат върху голяма територия - от Ивановска област, североизточно от Москва, до Иркутска област, Източен Сибир.Според министерството ученията са с цел дислоциране на ракети и отблъскване на вражески атаки, но няма да се практикуват ракетни изстрелвания.Маневрите са последните от серията военни игри на Русия. Въоръжените сили на страната увеличиха ученията на фона на напрежението с НАТО заради Украйна.", "date": "2018.01.15", "title": "Русия с мащабни ракетни учения"}
{"url": "https://news.bg/politics/balgariya-vliza-v-polozhenie-na-polsha-v-spora-i-s-bryuksel.html", "text": "Влизаме в положение на ситуацията и наблюдаваме диалога с Европейската комисия (ЕК). Това каза министърът на външните работи Екатерина Захариева във връзка със задействаната от ЕК наказателна процедура по чл. 7 от Лисабонския договор по отношение на правосъдната реформа в Полша.Захариева направи изявление след среща с полския министър на външните работи Яцек Чапутович. Тя увери, че са набелязали с колегата си продължаващи разговори заедно с ЕК, Европейския съвет и държавите членки.\"Много се надявам да стигнем до добър изход в тази ситуация\", коментира Захариева. Дипломат номер едно добави, че гледаме добронамерено и безпристрастно по въпроса с процедурата. Тя приветства плана за срещи и разговори, представен от полския ѝ колега.Чапутович от своя страна заяви: \"Обсъдихме хронологията и това, което ни чака по отношение на чл. 7. Представих предварителната позиция на Полша по този въпрос. Скоро тя ще бъде предоставена в писмен вид на председателството на комисията на съвета\", увери Чапутович и допълни: \"Полша разчита на диалог в тази област.\". Той коментира, че след разговорите в София, предстоят такива и в Германия.Външният министър на Полша подчерта, че страната му очаква включването в диалога на Съда на Европейския съюз, който е институцията, която по европейското право отговаря за тези въпроси.Чапутович заяви, че Полша подкрепя приоритетите на България за развитие на отношенията с ЕС. Външният министър на Полша е поканил Захариева на посещение.Тя от своя страна припомни, че изказването на един поляк - Доналд Туск, е разплакало милиони българи по време на церемонията по откриването на председателството. Тази година се навършват 100 години от установяването на приятелски взаимоотношения между България и Полша.Захариева подчерта, че освен двустранните отношения е бил обсъден и европейският дневен ред - общата отбранителна политика, кохезионна политика - теми, по които се очаква страната ни като председател да приключи успешно досиетата по разработваните от Съвета на Европа политики.", "date": "2018.01.15", "title": "България влиза в положение на Полша в спора ѝ с Брюксел"}
{"url": "https://news.bg/crime/9-g-zatvor-za-streletsa-po-sina-na-kiro-yaponetsa.html", "text": "Софийският градски съд (СГС) постанови 9 години лишаване от свобода за Марин Петров за това, че е искал умишлено да умъртви Януш Сотиров.Също така за притежаване на незаконно оръжие съдът присъди 3 години условно лишаване от свобода на Георги Петров, с 4 години изпитателен срок.Делото за стрелбата срещу Януш Сотиров, син на Кирил Киров - Японеца продължи с разпит на свидетели. Подсъдими по делото са Георги Петров и Марин Петров.Свидетел заяви, че е чул някакви изстрели, но не знае кой е стрелял. Видял е след няколко минути как негов колега е \"налегнал\", по думите му, някакъв човек. Свидетелят разказа, че е бил далеч от мястото на произшествието. Изстрелите според него са били няколко. Като е отишъл на мястото, е намерил пистолет на земята.Подсъдимият Георги Петров заяви, че бил в столичен мол и получава обаждане от тъщата си, позвънява на тел 112 и тръгва към столичния кв. \"Факултета\".На мястото имало 4-5 полицейски патрула. Докато обяснявал на полицаите защо е на мястото, идват коли. Петров обясни, че Януш Сотиров карал една от колите, слязъл, тръгнал към тълпата, държал оръжие, а после чул да се произвеждат изстрели. Подсъдимият уточни, че не може да каже, че Сотиров е стрелял по хората.\"Никога не съм му мислил лошото\", заяви Петров. Не е поръчал този човек, потвърди още той. По време на стрелбите е бил на 30 метра от тях. Когато Януш Сотиров е влязъл в тълпата, Петров не знае какво се е случило.Другият подсъдим Марин Петров се възползва от правото си да не дава обяснения.Твърденията на прокуратурата са, че подсъдимите са искали да умъртвят Януш Сотиров, а Георги Петров е подбудителят.Според обвинението той от близко разстояние, с огнестрелно оръжие е стрелял 5 пъти към Януш Сотиров.Подсъдимият Марин Петров е произвел множество изстрели, а после оръжието, с което е стрелял, е иззето и е установено, че е бойно оръжие.Марин Петров е лицето, произвело изстрелите към Януш Сотиров, твърди прокуратурата.Оръжието, с което е стреляно, е незаконно.Присъдата подлежи на обжалване пред Софийския апелативен съд.", "date": "2018.01.15", "title": "9 г. затвор за стрелеца по сина на Киро Японеца"}
{"url": "https://news.bg/world/turtsiya-razkri-marshruta-na-megaproekta-kanal-istanbul.html", "text": "Турция разкри маршрута на планиран канал, който трябва да намали трафика на кораби през натоварения Босфор и ще превърне европейската половина на Истанбул в остров, информира \"Ройтерс\".Транспортният министър на страната Ахмед Арслан обясни, че работата по 45-километровия канал, свързващ Черно море с Мраморно море западно от Босфора, ще започне през тази година.По думите му той е част от най-скъпия строителен проект на Турция.Босфорският проток е един от най-натоварените коридори в света. През пролива за 2016 г. са преминали 42 000 кораба в сравнение с 16 800 през Суецкия канал същата година.Той е единственият морски изход към океаните за България, Румъния, Украйна, Грузия и за черноморските пристанища на Русия.С градските проекти по бреговете на канала и логистичните центрове на Черно море Канал Истанбул ще бъде най-скъпият проект на Турция, поясни Арслан.Той не съобщи колко ще струва проектът, но разкри, че ще бъде финансиран с държавни и частни средства.По думите му Конвенцията от Монтрьо за режима на Проливите няма да обхваща новия канал, което означава, че Турция ще може да налага такси на корабите, които го използват.Документи на турското министерство на околната среда показват, че каналът ще бъде на 25 метра дълбочина и широчината му ще е от 250 до 1000 метра, като ще зависи от разположението на пристанищата.Каналът ще бъде до редица проекти в Северен Истанбул, включително до третия мост над Босфора, който беше отворен през 2016 г., както и до третото летище в града, което в момента се строи.Изкопаната земя за канала ще бъде използвана за селско стопанство, както и за изкуствени острови и пристанища на Мраморно море, поясни Арслан.Планът е критикуван от мнозина. Дори президентът Реджеп Ердоган се шегува и го нарече \"луд проект\", когато за първи път беше обявен през 2011 г.", "date": "2018.01.15", "title": "Турция разкри маршрута на мегапроекта Канал Истанбул"}
{"url": "https://news.bg/tourism/zalichavat-registratsiyata-na-118-turoperatora.html", "text": "Министерството на туризма започва процедура по прекратяване на регистрацията и заличаване от Националния туристически регистър (НТР) на общо 118 дружества, регистрирани като туроператори.Причините са основно две. Едната е, че компаниите не са представили задължителна застраховка \"Отговорност на туроператора\", което е изрично условие за извършване на туроператорска дейност. Другият основен мотив е, че дружеството не е получило удостоверението си за регистрация в регламентирания срок. Ако такова удостоверение не е налично, компанията няма право да изпълнява туроператорска дейност.Основна част от дружествата, чиято регистрация ще бъде прекратена, са със седалища и адрес на регистрация в София, Пловдив и Бургас.През миналата година общо издадените заповеди за прекратяване на дейността по искане на туроператора са 7, от тях 6 са постъпили само през декември.През 2016 г. двама туроператори са прекратили дейността си, като по тяхно искане са издадени заповеди за прекратяване на регистрацията им като туроператори.Общо регистрираните туроператори и туристически агенции са 3 311.", "date": "2018.01.15", "title": "Заличават регистрацията на 118 туроператора"}
{"url": "https://news.bg/world/nigeriya-privika-poslanika-na-sasht-zaradi-vonyashtite-dupki-na-tramp.html", "text": "Правителството на Нигерия привика посланика на САЩ, за да поиска обяснение за коментара на американския лидер Доналд Тръмп по адрес на имигрантите от Африка и Хаити, че идвали от \"вонящи дупки\".Това заяви външният министър на Нигерия Джефри Ониема, цитиран от \"Ройтерс\".Той отговори на съобщение на \"Ройтерс\", в което потвърди, че посланик Стюарт Симингтън е бил привикан да даде обяснение. Ониема не разкри подробности.Тръмп направи вулгарния коментар по време на среща със сенатори за имиграцията в четвъртък. Американски сенатор, присъствал на разговорите, потвърди, че държавният глава е използвал вулгарен език, включително многократно е споменал, че африканските държави са \"вонящи дупки\".В петък американският лидер отрече да е използвал подобен език.Африканският съюз поиска извинение.", "date": "2018.01.15", "title": "Нигерия привика посланика на САЩ заради „вонящите дупки” на Тръмп"}
{"url": "https://news.bg/society/manolova-skastri-kevr-za-uvelichenieto-na-tsenata-na-vodata-v-dobrich.html", "text": "Омбудсманът Мая Манолова е изпратила становище до председателя на Комисията за енергийно и водно регулиране (КЕВР) Иван Иванов във връзка с предстоящото увеличение на цената на водата в Добричка област.Това стана след открито заседание на регулатора днес, където се проведе обществено обсъждане за утвърждаване и одобряване цените на ВиК услугите там.Увеличението за потребителите ще бъде от 32 стотинки, в сравнение с това, което реално е плащано през 2017 г., в рамките на около 11%. Това са едни от най-високите нива на плащана вода в страната, а в същото време качеството на доставяната услуга е незадоволително, изтъква Манолова.В институцията на омбудсмана са постъпили редица сигнали, включително и колективна жалба, с която граждани от Добрич и областта настояват да не се увеличава цената на водата.\"Моето становище е да не се приема бизнес плана, защото необосновано се увеличава размера на инвестициите, като същевременно се намаляват количествата фактурирана вода и практически не се променя размера на общите загуби, което от своя страна пряко рефлектира върху повишението на цената на доставяната питейна вода\", заяви Мая Манолова.По думите ѝ, процедурата по одобряване на бизнес плановете и ценовите предложения трябва да бъдат спрени, докато не бъдат приети правила за утвърждаването им, след изтичането на първата година от регулаторния период. Също така следва да се публикуват в цялост бизнес плановете и финансовите отчети на съответните дружества. ", "date": "2018.01.15", "title": "Манолова скастри КЕВР за увеличението на цената на водата в Добрич"}
{"url": "https://news.bg/crime/13-mesetsa-sled-tragediyata-v-hitrino-zapochna-deloto-sreshtu-mashinistite.html", "text": "13 месеца след трагедията в Хитрино в Шуменския окръжен съд започна делото срещу машинистите Димитър Михнев и Радослав Петков, управлявали дерайлиралия влак с взривилата се композиция от цистерни.Съдът отхвърли исканията за отвод на прокурор Маргарита Георгиева и за връщане на делото за доразследване. Процесът ще се води по реда на съкратеното следствие. 29 пострадали бяха конституирани като частни обвинители, но граждански искове не бяха предявени.Ново изслушване по делото е насрочено за 7 март.Според обвинителния акт машинистите са нарушили правилата за движение, техническите норми за експлоатация и сигнализация в жп транспорта и по непредпазливост са причинили смъртта на седем души и телесни повреди на още 14. При навлизане в гарата Михнев управлявал влака с близо 40 км/ч по-висока скорост от разрешената, а вторият машинист Петков не предприел действия за незабавно спиране на влака. Според адвокатите на Димитър Михнев и Радослав Петков по досъдебното производство са събирани едностранчиви доказателства, свързани със състоянието на железния път. Освен това защитниците заявиха пред БНР, че са нарушени правата на защита на обвиняемите, тъй като не са предявени всички доказателства. Те поискаха връщане на делото за доразследване.От прокуратурата заявиха, че са дадени всички възможности за запознаване с доказателствата по делото и няма предубеденост и едностранчивост. С това становище се съгласи и съдът и отхвърли искането за отвод, както и за връщане на делото, но все пак съдът прие, че има процесуални нарушения, които биха могли да се отстранят.Съдът отхвърли и като недопустим иска на Националната компания \"Железопътна инфраструктура\" в размер на 315 хиляди и 29 лева, предявен за имуществени вреди по железния път.", "date": "2018.01.15", "title": "13 месеца след трагедията в Хитрино започна делото срещу машинистите"}
{"url": "https://news.bg/world/signal-za-bomba-v-predstavitelstvoto-ni-kam-es-v-bryuksel.html", "text": "Сигнал за бомба е получен в Постоянното представителство на България към ЕС в Брюксел.Това съобщи кореспондентът на БТА в белгийската столица, който се позовава на говорителя на дипломатическата мисия Геновева Червенакова.Говорителят поясни, че сигналът е бил анонимен. Служителите са изведени от сградата.Уведомени са и съответните местни служби.", "date": "2018.01.15", "title": "Сигнал за бомба в представителството ни към ЕС в Брюксел"}
{"url": "https://news.bg/bulgaria/lekari-obviniha-vlastvashtite-v-bolnitsa-pirogov-v-avtoritarizam.html", "text": "Лекари обвиниха властващите в болница \"Пирогов\" в авторитаризъм.Декларацията е във връзка с дисциплинарното уволнение на д-р Стоян Сопотенски, което според авторите на позицията означава завръщане в миналото.\", поясняват лекарите, които са членове на БЛС и на КК на БЛС.Според тях дисциплинарното уволнение е последна форма на трудово наказание по нашите съвременни закони, а обявените мотиви от директора Балтов \"заради протести и уронване на добро име\" са форма на унижение към д-р Сопотенски., предупреждават те.Лекарите категорично обявяват, че ще застанат зад д-р Сопотенски.Декларираме, че не само ще подкрепим колегата си с каквото ни е възможно, декларираме, че сме възмутени от действието на д-р Балтов и екипа му от явно непопаднали на правилното управленско място хора. Сигурни сме, че властта в \"Пирогов\" няма да възстанови д-р Сопотенски и няма да го върне при пациентите му в спешната болница. След такъв акт не се надяваме на никакъв здрав разум, а липсващата колегиалност е явна. Но сме уверени в българския съд, че ще възстанови справедливостта, такава каквато очевидно е, допълва се в позицията.Според тях дисциплинарното уволнение е и ясен сигнал към останалите лекари в страната, тъй като всеки директор вече може да посегне към този инструмент, ако счете, че някой лекар е уронил доброто име на болницата си, не с лоша лекарска работа, а с протести и ако е приложил правото си на свободно слово, може да бъде ДИСЦИПЛИНИРАН.Когато това е направено от директора на най-известната спешна болница, е сигнал - може да мачкате колегите, които и да са те, предупреждават лекарите и декларират, че застават редом с д-р Сопотенски в неравната му борба за справедливост и няма да допуснат със законни средства да има и други заплашени или със запушени уста.", "date": "2018.01.15", "title": "Лекари обвиниха властващите в болница „Пирогов” в авторитаризъм"}
{"url": "https://news.bg/world/italiya-e-zaplashena-ot-islyama-predupredi-liderat-na-severnata-liga.html", "text": "Италианската култура и общество са изложени на риск да бъдат изкоренени от исляма.Това обяви лидерът на Северната лига Матео Салвини, съюзник на бившия премиер на Италия Силвио Берлускони, информира \"Ройтерс\".Салвини обеща да спре \"инвазията\" на имигранти.Коментарът му е след критикувано изказване на известен политик на антиимигрантската партия, който предупреди, че \"бялата раса\" в Италия може да бъдат заличена, ако не бъдат приети по-твърди мерки за спиране на миграцията от Африка към европейската страна.На 4 март Италия ще проведе национални избори и имиграцията е един ключовите въпроси в предизборната кампания.\"\", предупреди Салвини в съобщение., добави той.Повече от 600 000 мигранти са пристигнали в Италия през Средиземно море за последните четири години. Но мюсюлманите представляват малцинство в католическа Италия. Според проучване на Pew Research Centre те ще представляват 4,9% от населението до 2020 г. в сравнение с 3,7 на сто през 2010 г.", "date": "2018.01.15", "title": "Италия е заплашена от исляма, предупреди лидерът на Северната лига"}
{"url": "https://news.bg/world/opasnata-moda-na-vodnite-luli.html", "text": "Наргилетата са привидно безопасни. Изглеждат красиво, събират хората на приказки в заведенията, където си делят по едно наргиле и изпускат ароматни пари във въздуха. Пушенето на наргиле стана модно явление и нещо като алтернатива на . Според доклад на здравно-осигурителната каса DAK, всеки втори десетокласник в Германия е пушил наргиле. А около 15 процента от анкетираните казват, че пушат наргиле редовно. В цяла Германия никнат като гъби т.нар. шиша барове. Пушенето на наргиле минава за безвредно, но това не отговаря на истината.\"Пушенето на наргиле е също толкова опасно, колкото и пушенето на цигари\", казва Свен Драйер, лекар в Северен Рейн-Вестфалия, който завежда терапията с барокамера в Дюселдорф. Все по-малко подрастващи в Германия посягат към цигарите. Квотата на пушачите сред младежите на възраст между 12 и 17 години е намаляла от 27,5 процента през 2001 година до 7,4 процента през 2016 година. Вместо това нараства обаче процентът на младежите, които пушат наргиле. И това едва ли е по-добра новина.Наргилето е като цигарата. Само че по-лошоПушенето на наргиле с тютюн нанася същите дълготрайни вреди на организма, както и цигарите. Наргилетата също увреждат функциите на белите дробове и увеличават риска от ракови заболявания. \"Едно наргиле с тютюн съдържа 10 до 20 пъти повече никотин, отколкото една цигара\", казва Свен Драйер. Който ежедневно пуши по едно наргиле, на практика пуши по десет цигари. Вместо тютюн в наргилето могат да бъдат използвани т.нар. ароматизиращи камъни, които не съдържат никотин. Досега обаче не се знае какво точно съдържат те.Със или без никотин, Свен Драйер гледа на наргилетата особено критично и по съвсем друга причина. \"При пушенето на наргиле съществува опасност от отравяне с въглероден оксид. В най-леките случаи това отравяне води до световъртеж, гадене и повръщане. Но може да доведе и до загуба на съзнание или епилептични припадъци\", казва Драйер. Въглеродният оксид, които няма вкус и мирис, възниква от изгарянето на въглените в наргилето. С всяко подръпване от наргилето, той попада направо в белите дробове на пушача и увеличава значително дела на въглеродния оксид в кръвта. Следва отравяне и загуба на съзнание.Терапия с чист кислородПациентите, чието посещение в баровете за наргиле завършва по този начин, попадат в кабинета на Свен Драйер. \"Когато има отравяне с въглероден оксид, пациентите се подлагат на кислородна терапия, а в най-тежките случаи те получават чист кислород в барокамера. Това се отнася и до пасивните пушачи\". Поради това Лекарската камара на провинция Северен Рейн-Вестфалия настоя в баровете за наргиле да бъдат инсталирани детектори за въглероден оксид. Свен Драйер обаче е скептично настроен: \"Шансовете тези детектори да бъдат монтирани там клонят към нулата. Просто никой не се чувства отговорен за това\", казва лекарят.", "date": "2018.01.15", "title": "Опасната мода на водните лули "}
{"url": "https://news.bg/world/turkmenistan-zabrani-seksa-i-loshite-navitsi-po-televiziyata.html", "text": "Силно контролираната държава Туркменистан забрани излъчването на секс и насърчаването на \"лоши навици\" по телевизията със закон, който има за цел да създаде \"положителен имидж\" на централноазиатската държава, информира АФП.Законът, подписан от президента Курбангули Бердимухамедов през уикенда, според държавния вестник Neutral Turkmenistan, цели да \"защити непълнолетните\" от еротично съдържание.Докато в закона не се посочва конкретно какви \"лоши навици\" трябва да бъдат спестени по телевизията, правителството на Бердимухамедов започна война срещу тютюнопушенето в републиката с население около 5 милиона души.Също не се обяснява как съдържанието ще бъде решавано дали е \"порнографско\" или \"еротично\".На практика телевизионните канали отдавна показват варианти на чужди филми с орязани сексуални и еротични сцени.В новия закон също се казва, че трябва да се създават телевизионни и радиопрограми, които да показват положителен имидж на Туркменистан.Според \"Репортери без граници\" бившата съветска република е на 178 място от 180 държави в индекса за медийната свобода.Гражданите на страната традиционно гледат сателитна телевизия, за да заобикалят контролираната от държавата информация, но през последните години правителството е погнало хората, които използват сателитни чинии.", "date": "2018.01.15", "title": "Туркменистан забрани секса и „лошите навици” по телевизията"}
{"url": "https://news.bg/economics/rekordno-nisko-nivo-na-bezrabotitsa-otchitat-ot-agentsiyata-po-zaetostta.html", "text": "7,2% е средномесечното равнище на безработицата през 2017 г. Това е най-ниската стойност за последните 9 години, отчитат от Агенцията по заетостта. За последно безработицата е била по-ниска през 2008 г.От Агенцията дават за сравнение през 2016 г. средномесечното равнище на безработицата, което е било 8,7%.Статистиката на Агенцията по заетостта показва, че през декември 2017 г. равнището на регистрираната безработица е 7.1%. В сравнение със същия месец на 2016 г. равнището й се понижава значително - с 0,9 процентни пункта. Спрямо предходния месец ноември се отчита минимално нарастване на безработицата от 0,2 процентни пункта, показва статистиката.В края на декември в бюрата по труда са били регистрирани 232 066 души. Според документите, на годишна база това с около 29 000 безработни по-малко или с 11,1%.Новорегистрираните безработни през декември са 26 348, от които 583 са били неактивни, т.е. не са били нито заети, нито учащи и не са търсили работа. Броят на активираните от медиаторите и техните партньори от началото на годината достига 12 146 лица.Предоставяните услуги в бюрата по труда са насочени както към безработни лица, така и към заети, учащи и пенсионери. През месеца като търсещи работа лица са регистрирани общо 486 заети, учащи и пенсионери, с което броят им от началото на годината вече е 5 432.Според месечните данни на Агенцията по заетостта на работа през декември са постъпили 12 681 лица. Значителен е делът на устроените в реалната икономика - 90.7% от общо постъпилите на работа. В резултат на изпълнение на активните мерки за , през месеца в субсидирана заетост са включени общо 1 173 лица, в т.ч. 1 053 по схеми на ОП РЧР, 68 по мерки и 52 лица по програми.От Агенцията отчитат обучения за придобиване на професионална квалификация и ключови компетентности. За месец са включените 72 безработни, а завършилите са 230. В мероприятия за професионално ориентиране са участвали 10 010 безработни лица.Към момента на първичния пазар има 7 674 работни места. Над 2/3 от местата са заявени от частния сектор (75.1%). Най-много свободни работни места на първичния пазар са обявени в бюрата по труда за: .Най-търсените професии в бюрата по труда през декември са в сферата на персоналните услуги (бармани, сервитьори, готвачи и т.н.). Търсят се квалифицирани работници по производство на храни, облекло, дървени изделия. Търсят се продавачи, оператори на стационарни машини и съоръжения, работниците в добивната и преработващата промишленост, строителство и транспорта, работниците по събиране на отпадъци и сродни на тях, преподаватели.", "date": "2018.01.15", "title": "Рекордно ниско ниво на безработица отчитат от Агенцията по заетостта"}
{"url": "https://news.bg/int-politics/dva-britanski-iztrebitelya-presreshtat-ruski-samoleti.html", "text": "Великобритания вдигна по спешност два изтребителя \"Тайфун\" на кралските военновъздушни сили от територията на Шотландия, за да пресрещнат руски самолети близо до въздушното пространство на Обединеното кралство, съобщи говорителят на британското военно министерство.Тайфуните са излетели от базата на Кралските военновъздушни сили в Морей, Шотландия.\"Това е операция, която се реализира в момента и затова няма да предоставяме допълнителна информация, докато задачата не бъде завършена\", допълни говорителят.", "date": "2018.01.15", "title": "Два британски изтребителя пресрещат руски самолети"}
{"url": "https://news.bg/health/bsp-podkrepya-protesta-na-obshtinskite-bolnitsi.html", "text": "Тази наглост в сферата на здравеопазването от страна на управляващите не може повече да продължава. Това обяви социалистът Драгомир Стойнев на извънреден брифинг в централата на БСП. Социалистите подкрепят протеста на общинските болници, стана ясно от думите на Стойнев, който настоя, че реформа в здравеопазването трябва да има.Затова левицата инициира дебат за реформите в сектора в НС. Той предупреди, че ако в Бюджет 2018 са били приети идеите на столетницата в здравеопазването, нямало да се стигне до това положение. Според червените твърде общо е предложението на МЗ за разрешаване на кризата с общинските болници. Социалистите се опасяват, че цели райони, в които се закриват лечебни заведения, ще се обезлюдят. Стойнев се надява, че председателят на Народното събрание Цвета Караянчева ще организира бързо здравна дискусия, както бързо са се събрали за третия пол. Десет години вече ГЕРБ анализират ситуацията, заяви депутатът. Според него именно управляващите са виновни за хаоса в сектора. Това не може повече да продължава по този начин, отсече Драгомир Стойнев. 31 общински болници в момента са в състояние на фалит.Още толкова ще ги последват скоро, опасява се и Валери Жаблянов. Парламентът, според него, трябва да намери решение, тъй като няма община, която да е засегната, убеден е Жаблянов. Здравеопазването е и гарант за националната сигурност, според социалистите.", "date": "2018.01.15", "title": "БСП подкрепя протеста на общинските болници"}
{"url": "https://news.bg/world/iran-osvobodi-440-dushi-uchastvali-v-antipravitelstvenite-protesti.html", "text": "Иран освободи 440 души, които бяха задържани по време на антиправителствените протести, съобщи съдебен представител, цитиран от \"Ройтерс\".Агенцията отбелязва, че все още не е известно колко души са задържани в страната.Демонстрациите, които започнаха в края на декември като недоволство срещу тежките икономически условия и впоследствие прераснаха в политически, се разпространиха в повече от 80 града. При протестите загинаха 25 души.Представители на съдебната власт обявиха, че повече от 1000 ареста са извършени в страната, въпреки че миналата седмица депутатът Махмуд Садеги заяви, че най-малко 3 700 души са задържани.Няколко от задържаните са починали в ареста. Правозащитници призоваха за независимо разследване на тези случаи. Властите потвърждават за два смъртни случая, но задържаните са се самоубили.Повече от 440 души, които бяха задържани в Техеран по време на безредиците, са освободени, съобщи техеранският прокурор Абас Джафари Долатабади, цитиран от агенция Mehr.Той поясни, че повечето от задържаните по време на протестите са от бедни семейства и са на възраст между 18 и 35 г.", "date": "2018.01.15", "title": "Иран освободи 440 души, участвали в антиправителствените протести"}
{"url": "https://news.bg/politics/rumen-radev-opredeli-yaponiya-za-prioriteten-partnyor.html", "text": "Япония е наш традиционен приятел и приоритетен партньор, с който споделяме еднакви ценности и сходни позиции по важни международни въпроси. Това заяви държавният глава Румен Радев на среща с премиера на Япония Шиндзо Абе в сградата на президентската администрация.\"Изключително сме . Високо оценяваме това първо в историята на двустранните отношения посещение в България на министър-председател на Япония, особено през тази значима за страната ни година, когато за първи път сме ротационен председател на Съвета на ЕС\", каза Радев.Румен Радев и Шиндзо Абе са убедени, че настоящата знакова визита на премиера Абе в България ще издигне нивото на двустранните отношения. Те очакват разширяване на бизнес контактите и развитие на сътрудничеството във всички области на взаимен интерес, особено в сферата на икономиката и инвестициите.\"Наш приоритет в двустранните отношения е оползотворяването на значителния потенциал в инвестициите, търговията, иновациите, науката и технологиите, тъй като България е все по-привлекателна дестинация за развиване на бизнес\", посочи Румен Радев. Той се надява, че все повече японски компании ще развиват у нас проекти с висока добавена стойност.\"Япония подкрепя обединена Европа и се радваме, че един от приоритетите на българското председателство е насърчаването на европейската перспектива на държавите от Западните Балкани и подобряване на транспортната и комуникационната свързаност в региона\", отбеляза по време на срещата японският министър-председател.Българският президент приветства интереса на японската страна към държавите от региона. Радев също изтъкна, че от съществено значение е и свързаността в научните проекти между държавите.Българският държавен глава и японският премиер Шиндзо Абе потвърдиха по време на срещата си, че поддържането на международния ред, основан върху демокрацията, свободата и върховенството на закона, е от ключово значение.\"Следим внимателно и със загриженост обстановката около Северна Корея. България категорично осъжда севернокорейската ядрена програма и призовава тези опити да бъдат спрени\", заяви Румен Радев. Според него въпросът може да бъде решен единствено чрез преговори и диалог.Двамата се обявиха за допълнително насърчаване на богатия образователен обмен, базиращ се на сътрудничеството между научни институции и университети на двете страни.\"Обменът на студенти и високи технологии е от изключително значение за нас и сме благодарни за ежегодно отпусканите японски държавни стипендии за обучение на наши студенти и специализанти\", посочи президентът Радев.По време на срещата стана ясно, че Япония възнамерява да увеличи броя на стипендиите, които ще бъдат отпускани по линия на научния обмен. Това е по повод предстоящите през 2019 г. чествания по случай 110-годишнината от първите официални двустранни контакти, 80-годишнината от установяването и 60-годишнината от възстановяването на дипломатическите отношения.По време на срещата беше обсъдено и възходящото развитие на стратегическото партньорство между ЕС и Япония. Българският президент изрази готовност страната ни да продължи конструктивната си роля за диалога ЕС-Япония и да съдейства за координация по важни международни и регионални въпроси.Румен Радев благодари на Шиндзо Абе за голямата подкрепа, оказана ни от Япония в годините на прехода на страната ни към демокрация и пазарна икономика.", "date": "2018.01.15", "title": "Румен Радев определи Япония за приоритетен партньор"}
{"url": "https://news.bg/int-politics/erdogan-se-zareche-da-udavi-teroristichnata-armiya-sazdavana-ot-sasht-v-siriya.html", "text": "Президентът на Турция Реджеп Тайип Ердоган се зарече да \"удави\" и смаже още в начален етап граничните сили за сигурност на сирийските кюрди, които САЩ създават.По думите, тези нови сили на сирийските кюрди били \"терористична армия\".\"Ако сме стратегически партньори, САЩ трябва да се борят с тероризма заедно с нас, а не да използват една терористична групировка, за да се борят с друга терористична групировка\", коментира турският държавен глава.Той увери, че турските въоръжени сили са напълно готови, като те щели да се \"погрижат за проблемите\" и да \"прочистят терористите\" в района на сирийските северозападни гранични градове Африн и Манбидж, които са контролирани от сирийските кюрди. Военната операция можела да започне във всеки един момент и щяла да продължи докато \"нито един терорист не остане на нашите граници\".\"Имайте доверие в Турция, ако сме ваши стратегически съюзници. Ако са необходими войници в Ракка и Манбидж, можем да изпратим една или две бригади. Действайте с Турция. Това, което вършите, е погрешно, ще се срамувате пред вашия стратегически партньори\", изтъкна Ердоган.\"Тези 30 хил. терористи (въоръжени от САЩ) ще бъдат първите, които ще насочат оръжията си срещу американските войници, когато попаднат в беда. От САЩ зависи дали искат да изградят бъдеще с тези убийци, но ние не желаем нищо, което поставя нашата национална сигурност в опасност\", допълни турският президент.Ердоган подчерта, че след приключването на операцията в Африн и Манбидж, след това действията ще бъдат разширени и към други региони в Сирия.", "date": "2018.01.15", "title": "Ердоган се зарече да \"удави терористичната армия\", създавана от САЩ в Сирия"}
{"url": "https://news.bg/world/68-ot-gartsite-protiv-skopie-da-izpolzva-imeto-makedoniya.html", "text": "Почти всеки седми от десетима гърци е против да се използва името \"Македония\" от бившата югославска република, показва социологическо проучване на Marc за гръцкия вестник \"Прото тема\", цитирано от Greek Reporter.68% от респондентите заявяват, че Атина не трябва да се договаря със Скопие в спора за името, ако включва Македония. Само 23,6% подкрепят компромис.Социолози коментират, че проучването потвърждава тежката ситуация, пред която е изправена гръцкото правителство, докато преговарящи от двете балкански държави се опитват да разрешат 25-годишния спор.Гръцкият военен министър Панос Каменос поиска организиране на референдум по казуса.Проучването показва, че гръцките партии като цяло са против използване на името \"Македония\".Според сондажа 73,3% от анкетираните в Македония и Тракия в Северна Гърция са против.Процентът е значително по-нисък в южната част на страната. Например в Атина 62,5% са против компромис.", "date": "2018.01.15", "title": "68% от гърците против Скопие да използва името Македония"}
{"url": "https://news.bg/world/moskva-gartsiya-da-ne-otstapva-tay-kato-debatat-za-byurm-e-svarzan-s-zhelanieto-na-sasht-za-nato.html", "text": "Дебатът за официалното име на Бивша югославска република Македония е свързан с желанието на Вашингтон да вкара страната в НАТО.Това заяви руският външен министър Сергей Лавров на пресконференция в Москва, цитиран от гръцкия вестник \"Екатимерини\".Лавров поясни, че от дълго време преговорите по въпроса са в \"полуинертно състояние\" и сега са възобновени, след като САЩ решиха, че БЮРМ трябва да бъде в НАТО.Според него Гърция вече е член на алианса и не трябва да прави отстъпки.Относно потенциалното разрешаване на дългогодишния спор за официалното име между двете държави, Лавров отговори, че Москва ще подкрепи решение, ако бъде ратифицирано от конституцията на Скопие.", "date": "2018.01.15", "title": "Москва: Гърция да не отстъпва, тъй като дебатът за БЮРМ е свързан с желанието на САЩ за НАТО"}
{"url": "https://news.bg/int-politics/rusiya-sgalcha-sasht-che-destabilizirat-sveta.html", "text": "Руският външен министър Сергей Лавров обвини САЩ, че дестабилизират света, като излезе със списък с оплаквания от външната политика на администрацията на американския президент Доналд Тръмп, съобщава СиЕнЕн.Лавров посвети откриването на годишната си пресконференция, за да порицае САЩ, които скоро се очаква да наложат нови санкции срещу Русия заради намесата ѝ в американските президентски избори през 2016 г. Руския отдавна отрича да се е намесвала в изборите.Лавров разкритикува САЩ за редовните им заплахи във връзка със събития в Северна Корея и Иран, които \"допълнително дестабилизираха\" глобалната ситуация.Той не е споменал Тръмп в прав текст, но американският президент отправи сурови заплахи към Северна Корея и Иран, публикувайки поредица от люти туитове, в които нападна държавното ръководство на двете страни.Лавров също така обвини САЩ в провокиране на напрежение на Корейския полуостров.\"САЩ съвсем ясно заявяват, че военната конфронтация е неизбежна, но всеки разбира катастрофалните последствия от подобно безразсъдство\", изтъкна руският първи дипломат.\"Тъжно е, че САЩ още веднъж дават основание за съмнения в способността им да бъдат надеждни договорни партньори\", посочи още руският първи дипломат.", "date": "2018.01.15", "title": "Русия сгълча САЩ, че дестабилизират света"}
{"url": "https://news.bg/education/utvardiha-uchebnite-programi-za-h-klas.html", "text": "В МОН утвърдиха учебните програми за Х клас. В този клас приключва обучението по редица основни предмети в областта на природните и на обществените науки, на изкуствата, на технологиите и предприемачеството. В програмите е поставен акцент върху националната история, география и литература, съобщиха от Министерството на образованието и науката.Учебната програма по български език и литература в Х клас допълва и разширява изученото в предходните класове. В компонента по български език основен акцент са темите, насочени към познаването и прилагането на книжовните езикови норми.По литература са заложени за изучаване творби само от български автори. Сред тях са Иван Вазов, Пенчо Славейков, Пейо Яворов, Димчо Дебелянов, Елин Пелин, Йордан Йовков, Гео Милев, Никола Вапцаров, Николай Хайтов и др.Включени са емблематични текстове от българската литература от периодите след Освобождението до Първата световна война, между двете световни войни и след Втората световна война.В резултат на общественото обсъждане бе добавена творбата \"Cis moll\" на Пенчо Славейков. За изучаване бяха конкретизирани две глави - 1 и 16 от І част на романа \"Тютюн\" от Димитър Димов. Програмата позволява учителите да подбират и други тематично близки текстове, освен посочените, в зависимост от интереса на учениците.Учебната програма по история и цивилизации предлага цялостен курс по национална история - от древността до наши дни, поясниха от МОН.По време на обсъждането са  цялостната концепция на проекта. Отпаднали са отделни понятия, които са обект на изучаване през други предмети (напр. неправителствени организации, мажоритарна и пропорционална избирателна система и др., поясняват от МОН).В същото време са въведени нови понятия (напр. базилика, ротонда, експроприация, приватизация, терор, атентат, безпартиен режим, комунизъм, репресивен апарат, глобализация и др.), които подпомагат разбирането на процесите.Проследено е взаимодействието между различните цивилизации по нашите земи в отделните периоди от историята ни, засилен е патриотичният акцент и е отделено внимание на събития от най-новата ни история, като в програмата са намерили място само факти, без да се допуска оценъчна интерпретация.Проектите на тези програми бяха обсъждани над година и половина с учители, с представители на висши училища и на БАН. Те дискутираха материала по предметите, към които има обществена чувствителност - български език и литература, история и цивилизации и философия.", "date": "2018.01.15", "title": "Утвърдиха учебните програми за Х клас"}
{"url": "https://news.bg/crime/mitnichari-izmaknaha-780-l-rakiya-ot-mazeto-na-kyustendilets.html", "text": "Митничарите задържаха 780 литра домашна ракия без документи за платен акциз. Конфискацията е станала при проверка в частен дом в Бобошево, област Кюстендил, на 09 януари 2018 г.Ракията била в мазето на частния дом. Домашният алкохол е съхраняван в 25 пластмасови туби с различна вместимост, а общото му количество е 780 литра.По време на проверката собственикът на имота не е представител документи за платен акциз.  по описа на Митница Югозападна.", "date": "2018.01.15", "title": "Митничари измъкнаха 780 л ракия от мазето на кюстендилец"}
{"url": "https://news.bg/int-politics/ungariya-i-rumaniya-prodalzhavat-da-se-ritat-po-kokalchetata.html", "text": "Външният министър на Румъния обяви, че ще привика посланика на Унгария в страната, за да изрази недоволството си, след като знамето на унгарското малцинство шеклери, стремящи се към автономия в неговата страна, било сложено върху националния герб на Румъния в нейното посолство в Будапеща, съобщава \"Асошиейтед прес\".Румънският първи дипломат Теодор Мелешкану настоя унгарските власти да \"гарантират неприкосновеността и целостта на румънските дипломатически представителства и техните служители\".Инцидентът се случи няколко дни, след като румънският премиер Михай Тудосе разгневи унгарците с провокативни коментари относно опитите на шеклерите за автономия. Те са етнически унгарци, които живеят в румънската област Трансилвания, която граничи с Унгария.Тудосе заяви, че \"ако знамето на шеклерите се развява върху сградите на институциите в Румъния, всички те ще висят до флага\". В Унгария тези коментари бяха изтълкувани като заплаха, че ще бъдат обесени.Унгарският външен министър Петер Сиярто нарече коментарите на румънския премиер \"напълно неприемливи и недостойни за Европа, европейските ценности и 21 век\".", "date": "2018.01.15", "title": "Унгария и Румъния продължават да се \"ритат по кокалчетата\""}
{"url": "https://news.bg/world/falshivata-trevoga-na-havayskite-ostrovi-e-zaradi-uzhasno-proektiran-potrebitelski-interfeys.html", "text": "Инцидентът с фалшивата тревога за ракетна атака на Хавайските острови в събота е в резултат на \"ужасно проектиран\" потребителски интерфейс, пише \"Гардиън\".Компютърната система, позволяваща на Хавайската агенция за управление на извънредни ситуации да изпрати предупреждение, е поискала от служителите да изберат вида на опасност, която те са изпратили от падащо меню.Според \"Вашингтон поуст\" сред вариантите е имало два, които са свързани с ракетна тревога. Единият е \"тревога за ракетно изпитание\", който тества системата за известяване, но без реално да се изпраща съобщение на гражданите.Другата опция е \"тревога за ракета\". При избор на този вариант се изпраща предупреждение до всеки мобилен телефон на Хавайските острови \"незабавно да се потърси укритие\" и специално се подчертава, че \"това не е учение\". Това е вариантът, който по погрешка е избран от служител на агенцията.В действителност е било учение.Британският вестник отбелязва, че разликата е толкова малка на менюто с двата варианта, че много лесно може да се пренебрегне. Също така има само една разлика в системата между двата варианта: потвърждение, което служителят е натиснал.Според говорител на агенцията служителят ще запази работата си, но временно е преместен на друг пост.\"Това ми звучи като ужасно проектиран дизайн\", каза експертът по компютърна сигурност Греъм Клули.От инцидента насам агенцията е направила промени в компютърната система, за да се предотврати нова грешка. Добавен е \"бутон за отмяна\", който позволява изпращане на второ съобщение до гражданите на Хавайските острови, с което се уведомяват, че първото съобщение е фалшива тревога.Хавайската агенция за управление на извънредни ситуации също изисква втори човек да потвърди съобщението преди да бъде изпратено.", "date": "2018.01.15", "title": "Фалшивата тревога на Хавайските острови е заради „ужасно проектиран” потребителски интерфейс"}
{"url": "https://news.bg/regions/proveryavat-signal-za-zamarsyavane-na-reka-osam.html", "text": "Кметът на Ловеч Корнелия Маринова е сигнализирала екоинспекцията в Плевен за замърсяване на река Осъм в участъка между Ловеч и Троян, съобщиха от БНР.От РИОСВ - Плевен са взели проби от водата от три места в Ловеч, Троян и в района на ВЕЦ-а между двата града.Не забелязах някакви мастни петна, някакво оцветяване на водата, няма умряла риба. Виждат се бели петна по повърхността на реката, информира екологът на община Ловеч Георги Нинов.Според него, белите петна са малко повече, отколкото ежедневно се виждат да се носят като пяна. След като излязат резултатите от анализа могат да се направят ясни и конкретни изводи, откъде идва замърсяването, допълни Нинов.Кметът Корнелия Маринова поясни, че преди два месеца, отново след сигнал РИОСВ - Плевен е установила замърсяване на река Осъм от отводнителен канал на троянско предприятие.", "date": "2018.01.15", "title": "Проверяват сигнал за замърсяване на река Осъм"}
{"url": "https://news.bg/bulgaria/pochina-aktrisata-mariana-alamancheva.html", "text": "Почина голямата актриса Мариана Аламанчева, съобщават от Сатиричния театър в профила си във \"Фейсбук\".Тя е родена в София на 23 май 1941 г. Завършва актьорско майсторство във ВИТИЗ \"Кръстьо Сарафов\" през 1964 г. в класа на професор Желчо Мандаджиев.Актрисата е сред участниците в популярните мюзикъли на Българската национална телевизия \"Криворазбраната цивилизация\" (1974) и \"Вражалец\" (1976).Сред филмите, в които е участвала, са \"Мъже в командировка\", \"С особено мнение\", \"Селянинът с колелото\".През 2017 г. е отличена от Министерството на културата с почетно отличие \"Златен век\" в категория \"Звезда\".", "date": "2018.01.15", "title": "Почина актрисата Мариана Аламанчева"}
{"url": "https://news.bg/education/gripna-vakantsiya-oprazni-uchilishtata-v-pernik.html", "text": "От 15 до 17 януари 2018 г. включително е спрян училищния процес в област Перник. Причината е обявената , съобщиха от МОН.Припомняме,  бе обявена на 12 януари. Предгрипна епидемия е обявена в област Пловдив. Висока е и заболеваемостта в областите - Стара Загора, Пазарджик, Габрово и София - област.Междувременно в друга област - Хасковска, авария в отоплителната инсталация отмение учебните занятия в НУ \"Отец Паисий\" - гр. Симеоновград. Децата няма да ходят на училище на 15 и на 16 януари 2018 г. Това е със заповед на кмета на община Симеоновград, Хасковска област.", "date": "2018.01.15", "title": "Грипна ваканция опразни училищата в Перник"}
{"url": "https://news.bg/crime/prokuraturata-obvini-bivsh-magistrat-i-advokat-za-osuetyavane-na-nakazanie.html", "text": "Обвиняват бившия председател на Районен съд Раднево - Евелин Драганов и адвокат Филип Горов от Адвокатска колегия в Стара Загора, съобщиха от Софийска градска прокуратура (СГП). Двамата са с мярка за неотклонение \"подписка\".Те са обвинени за опит към лично укривателство, извършено в съучастие и в условията на продължавано престъпление. Доказателства за тяхната вина са събирани от 27 януари 2017 г. до 31 май 2017 г.Двамата заедно и по отделно искали да възпрепятстват правосъдието. Те са се опитали да осуетят наказателното преследване към Люба Петрова, без да се споразумели предварително с нея.Спрямо Петрова се води наказателно производство за документни и длъжностни престъпления, което се намира в съдебна фаза, поясняват от прокуратурата.Действията им се изразявали в провеждането на срещи и разговори с двама от основните свидетели по делото, водено срещу Люба Петрова, в хода на които ги убеждавали да оттеглят показанията си срещу нея.Действията на обвиняемите останали на фазата на опита, тъй като двамата свидетели отказали да променят показанията си.Към периода на извършване на настоящето деяние Евелин Драганов не заемал вече длъжността председател на Районен съд гр. Раднево.", "date": "2018.01.15", "title": "Прокуратурата обвини бивш магистрат и адвокат за осуетяване на наказание"}
{"url": "https://news.bg/crime/mitnichari-hvanaha-kontrabandni-lekarstva-za-16-hil-lv.html", "text": "Митничари на МП Капин Андреево задържаха контрабандни лекарства за над 16 хил. лв. На 10 януари на входящо трасе пристигнал лек автомобил \"BMW\" с регистрация Република Косово. В колата пътували двама косовски граждани, те се движили от Турция през България.Единият шофьор е декларирал, че пренася 47 чифта мъжки спортни обувки, които са задържани за поставяне под митнически режим. Тогава митничарите извършили проверка на колата и багажа на пътниците.При проверката на различни места между личния багаж, са открити 441 опаковки лекарства, предназначени за лечение на тежки форми на акне, шизофрения, репродуктивни проблеми, при химиотерапия и др.В една от чантите са открити и фактури за лекарства на обща стойност 38 817 турски лири, с левова равностойност от 16 730 лева.Медикаментите са собственост на шофьора, срещу който е съставен акт за нарушение на Закона за митниците. Контрабандните медикаменти са задържани, както и автомобилът, с който е извършено нарушението.", "date": "2018.01.15", "title": "Митничари хванаха контрабандни лекарства за 16 хил. лв."}
{"url": "https://news.bg/world/airbus-dostavil-poveche-samoleti-prez-2017-g-ot-ochakvanoto.html", "text": "Европейският производител на самолети Airbus надмина очакванията си за 2017 г. относно данните за поръчките, съобщиха от компанията, цитирана от АФП и други агенции.Доставени са 718 самолета при предвидени 700. През 2016 г. компанията е доставила 688 самолета. За 15-та поредна година Airbus регистрира увеличение на доставките, но въпреки През 2017 г. Airbus сключи договори за 1 109 нетни поръчки, от които 776 са през последния месец. По този показател европейският гигант бие Boeing, който е сключил 912 поръчки. От Airbus отбелязват, че са победили Boeing седем пъти за последните 10 г.През декември Indigo Partners поръча 430 пътнически самолета за 50 милиарда долара, а Delta закупи 100 самолета. Последната поръчка е от миналата седмица, когато Китай поръча 184 самолета по време на държавната визита на френския лидер Еманюел Макрон.", "date": "2018.01.15", "title": "Airbus доставил повече самолети през 2017 г. от очакваното"}
{"url": "https://news.bg/int-politics/pro-to-na-sasht-v-yaponiya-mozhe-da-bade-izpolzvano-za-ataki-ubedena-rusiya.html", "text": "Руският външен министър Сергей Лавров предуперди, че американската противоракетна система (ПРО) Aegis, която Япония реши да придобие, може да бъде използвана за офанзивни цели, тъй като нейната система за изстрелване на ракети била с двойно предназначение, съобщава \"Ройтерс\".Миналия месец Япония официално реши да разшири своята балистична ракетна система за противоракетна отбрана с произведени от САЩ наземни радарни станции Aegis и прихващачи в отговор на нарастващата заплаха от севернокорейските ракети.Лавров, който говори на годишната си пресконференция в Москва, заяви, че Русия се съмнява в твърденията, че САЩ няма да участват в оперативния контрол на ПРО системата и подчерта, че разполагането ѝ ще хвърли сянка върху отношенията на Москва с Токио.", "date": "2018.01.15", "title": "ПРО-то на САЩ в Япония може да бъде използвано за атаки, убедена Русия"}
{"url": "https://news.bg/world/sasht-snabdili-kyurdskite-sili-v-siriya-s-prenosimi-zenitno-raketni-kompleksi.html", "text": "Кюрдските сили са получили преносими зенитно-ракетни комплекси от САЩ, след като са сключили тайно споразумение.Това разкриха източници от опозицията в Сирия, цитирани от арабската медия \"Ал Масдар\".САЩ са снабдили кюрдските сили в региона Африн, който се намира в провинция Алепо.Доставките са извършени през миналата седмица.Според разпространявана информация те са част от споразумение между САЩ и кюрдските сили, което е сключено извън коалицията срещу ДАЕШ (\"Ислямска държава\").Така кюрдските сили без съмнение ще имат възможности за противовъздушна отбрана в случаи при нападения на подкрепяни от Турция сили, допълва \"Ал Масдар\".", "date": "2018.01.15", "title": "САЩ снабдили кюрдските сили в Сирия с преносими зенитно-ракетни комплекси"}
{"url": "https://news.bg/politics/rumen-radev-balgarite-otsenyavat-visoko-usiliyata-na-chernogortsite.html", "text": "\"Тази визита е дълбоко символична. Тя показва много неща. Показва, че Българите оценяват високо усилията, които хората в Черна гора полагат за своята европейска интеграция. Тя показва, че България наистина има определен подход, базиран на индивидуалните постижения на всяка страна. И ние приветстваме Черна гора за успехите, която тя бележи в пътя за своята европейска интеграция и наистина тя представлява добрия пример на Западните Балкани как една държава може да предприема дълбоки, сериозни реформи и как тя да постига по-добро бъдеще.\". Това заяви българският държавен глава Румен Радев на съвместен брифинг с президента на Черна гора Филип Вуянович в сградата на президентската администрация в София.Радев добави, че са обсъдили основния приоритет на нашето Европредседателство, а именно - перспективата на Западните Балкани.Радев и Вуянович са се обединили около това, че просперитет може да има само когато има сигурност и стабилност в нашия регион.Обсъдени са и много въпроси за двустранните отношения, като най-важното за тези отношения е да има активен диалог на най-високо политическо ниво.\"Много важна е комуникацията, която върви между нашите страни и европейските институции\", подчерта Радев.По отношение на двустранните отношения, президентът заяви, че той и колегата му не са доволни от нивото на двустранния стокообмен, както и от нивото на туристическия обмен, затова ще работят за по-голяма свързаност на региона - транспортна, енергийна, дигитална.По време на срещата са обсъдени и някои проекти, като този за Международен институт за устойчиви технологии с научен център. Този проект ще бъде поставен като приоритетен по време на Председателството.Двамата президенти са обсъдили и въпроси на сигурността.Радев приветства присъединяването на , но подчерта, че същинската интеграция отнема дълъг период от време, а България е готова да работи съвместно с Черна гора.\"Черна гора е идентифицирала области за развитие на своите сили за сигурност и във всяка от тези области България има натрупан опит. Страната ни има опит в стандартите на НАТО. България е готова и може да помага, особено в областта на военно образование, обучението, квалификация\", заяви Румен Радев и пожела успех в приключването на преговорните глави за ЕС.Филип Вуянович заяви, че възприема това посещение като една особена . Той изрази удовлетворение от двустранните ни отношения и подчерта, че те трябва да се принесат към икономическите отношения.Вуянович беше категоричен, че България е успяла да издейства в комуникацията си с Брюксел ясни цели и стъпки, а именно да се направи видима европейската интеграция на Западните Балкани.Вуянович определи като успех, това че Брюксел ще продължи бюджетната линия по отношение на инфраструктурата и други проекти на Западните Балкани.\"Черна гора е партньор и приятел на България\", категоричен беше той.Черногорският президент Вуянович нарече Радев \"приятелю\" и благодари за поканата.", "date": "2018.01.15", "title": "Румен Радев: Българите оценяват високо усилията на черногорците"}
{"url": "https://news.bg/int-politics/oae-obyavi-che-iztrebiteli-na-katar-sa-presreshtnali-tehen-samolet-doha-otricha.html", "text": "Обединените арабски емирства (ОАЕ) заявиха, че бойни изтребители на Катар са пресрещнали един от неговите търговски самолети в международното въздушно пространство на път за Бахрейн, съобщава \"Асошиейтед прес\", цитирайки държавната новинарска агенция WAM.Това става след две оплаквания от страна на Катар в ООН от военни самолети на ОАЕ, за които твърди, че са нарушили неговото въздушно пространство на фона на дипломатическата криза между Доха и четири арабски държави (Саудитска Арабия, Египет, Бахрейн и ОАЕ).WAM твърди, че ръководството на гражданската авиация на ОАЕ е получило \"съобщение от един националните превозвачи на страната тази сутрин, че един от нейните самолети на път за Манама по нормален маршрут е бил пресрещнат от катарски изтребители\".Авиопревозвачите Emirates и Etihad засега не са пожелали да коментират темата.По-късно от външното министерство на Катар отрекоха твърденията на ОАЕ, че катарски изтребители са пресрещнали граждански самолет на ОАЕ на път за Бахрейн.", "date": "2018.01.15", "title": "ОАЕ обяви, че изтребители на Катар са пресрещнали техен самолет, Доха отрича"}
{"url": "https://news.bg/world/ford-se-nasochva-kam-elektricheski-i-hibridni-avtomobili.html", "text": "Американската автомобилна компания \"Форд\" (Ford Motor Co) значително ще увеличи заплануваните инвестиции в производството на електрически автомобили до 2022 г. Това съобщи председателят на компанията Бил Форд по време на автошоуто в Детройт, пише \"Гардиън\".Форд уточни, че ще инвестират 11 милиарда долара и ще произведат 40 хибридни и напълно електрически автомобила през следващите 4 г.Той поясни, че значително са увеличили средствата в сравнение с предишната цел, която беше 4,5 милиарда долара до 2020 г., включително разходите за изграждането на архитектурата за производството на електрически автомобили.Разходите на \"Форд\" за техническа част, изследване и развитие през 2016 г. са в размер на 7,3 милиарда долара в сравнение с 6,7 милиарда през 2015 г.От 40-те електрически автомобила, запланувани до 2020 г., 16 ще бъдат напълно електрически, а останалите ще са хибриди.Автомобилните гиганти General Motors Co, Toyota Motor Corp и Volkswagen AG вече разкриха агресивните си планове за разширяване производството на електрически автомобили.Китай, Индия, Франция и Великобритания обявиха планове между 2030 и 2040 г. да забранят автомобилите с конвенционални двигатели.", "date": "2018.01.15", "title": "„Форд” се насочва към електрически и хибридни автомобили "}
{"url": "https://news.bg/world/boris-dzhonsan-pritesnen-che-sled-brekzit-london-ostava-zavisim-ot-es.html", "text": "Външният министър на Великобритания Борис Джонсън е споделил пред свои приятели притесненията си, че Обединеното кралство ще приеме сделка за Брекзит, която ще остави страната да зависи от Брюксел, а референдумът за ЕС от 2016 г. - \"пълна загуба на време\".Това пише британският вестник \"Сън\", цитиран от \"Ройтерс\".Джонсън, един от най-ревностните защитници на Брекзит в британския кабинет, е разглеждан като потенциален наследник на премиера Тереза Мей.\"\", пише вестникът, цитирайки изразеното от Джонсън недоволство пред приятели.Говорител на министъра на външните работи отказа да коментира информацията.Тереза Мей, която беше в лагера за оставане в ЕС, но се ангажира да изведе страната от ЕС, иска двугодишен преходен период след март 2019 г., когато Великобритания ще напусне ЕС. Но по време на този период правилата на Брюксел ще продължат да се прилагат. Тя също така иска дългосрочно споразумение за Брекзит, което ще позволи търговия с ЕС, която няма да доведе до търкания.Този план е разкритикуван от някои защитници на Брекзит, тъй като така Великобритания може да напусне ЕС само символично и да остане под правилата на ЕС.", "date": "2018.01.15", "title": "Борис Джонсън притеснен, че след Брекзит Лондон остава зависим от ЕС"}
{"url": "https://news.bg/world/makedonskiyat-parlament-ratifitsira-dogovora-s-balgariya.html", "text": "Парламентът на Македония ратифицира договора за приятелство с България, съобщава информационната агенция Макфакс.Припомняме, през лятото на 2017 г. двете страни се подписаха под Договор за приятелство, добросъседство и сътрудничество между Република България и Република Македония.61 депутати в 120-местния македонски парламент гласуваха в полза на договора, а един депутат се въздържа.Независимият депутат Ферид Мухик се е въздържал, тъй като смята, че Македония прави отстъпки и договорът не е симетричен в отношенията между двете държави. С ратифицирането му договорът автоматично влиза в сила.Опозиционната партия ВМРО-ДПМНЕ бойкотира заседанието на парламента. Партията твърди, че договорът вреди на националните интереси на Македония.Договорът за добросъседство между двете държави беше подготвян в продължение на няколко години. На 1 август 2017 г. премиерът на Македония Зоран Заев и българският му колега Бойко Борисов се подписаха под договора на церемония в Скопие. През ноември 2017 г. Министерски съвет внесе споразумението в българския парламент за ратифицирането му. ", "date": "2018.01.15", "title": "Македонският парламент ратифицира договора с България"}
{"url": "https://news.bg/health/mz-raboti-po-edinni-pravila-za-zaplatite-v-darzhavnite-bolnitsi.html", "text": "Министерство на здравеопазването разработва правила, по които да се определя размерът на заплатите на служителите в държавните болници. Идеята е правилникът да бъде единен за всички държавни здравни заведения.Това стана ясно от срещата на министъра на здравеопазването Кирил Ананиев и екипа му с ръководството на Българската асоциация на професионалистите по здравни грижи (БАПЗГ).Единодушие бе постигнато по въпроса, че има необходимост от промяна в системата на заплащане в сектора. Асоциацията не иска оставки и протести. От БАПЗГ не смятат, че така се решават проблемите, стоящи на дневен ред.За недостиг на медицински сестри алармира председателят на асоциацията Милка Василева.Броят им бил по-малко от половината от нужния в системата и ако не работят на две или три места, системата ще фалира. Средната заплата на медицинска сестра е около 520 лв., сочат разчети на асоциацията. Според данни на ЕК това е причината приблизително 6800 български медицински сестри да практикуват професията си в страни от ЕС, а още толкова да са социални асистенти. Освен заплатите от БАПЗГ виждат проблеми и във възможностите за обучение и допълнителна квалификация на сестрите.Министър Ананиев обеща съдействие с всичко необходимо от страна на здравното ведомство, за да създаде условия медицинските сестри да имат възможност за продължаваща квалификация през целия живот.Асоциацията и МЗ се договориха да работят интензивно и по отношение на медицински стандарт по здравни грижи, наредбата за специализациите в здравеопазването, както и в наредбата за здравните кабинети в детските градини и училища. В съответствие с практиката в други държави, методологичното ръководство на специалистите по здравни грижи на територията на страната да бъде изрично възложено на определен експерт (републикански консултант) също влезе в договорките на МЗ и БАПЗГ.", "date": "2018.01.15", "title": "МЗ работи по единни правила за заплатите в държавните болници"}
{"url": "https://news.bg/int-politics/izrael-se-nahvarli-na-palestinskiya-lider-abas-za-rechta-mu-protiv-tramp.html", "text": "Военният министър на Израел Авигдор Либерман обяви, че палестинският президент Махмуд Абас бил \"загубил разсъдъка си\" след остро критичната си реч срещу американския президент Доналд Тръмп, съобщава \"Асошиейтед прес\".Либерман коментира пред израелското армейско радио, че речта на Абас символизирала отказа му от перспективата за мирни преговори и вместо това избрал конфронтацията както с Израел, така и със САЩ.Абас рязко ескалира реториката си в реч вчера, остро разкритикувайки Тръмп заради последните му политически ходове, включително признаването на Йерусалим за столица на Израел. Абас също така заклейми неотдавнашен коментар на Тръмп в \"Туитър\", в който заплаши да спре американската финансова помощ и в който твърдеше, че палестинците вече не желаели да преговарят за мирен договор с Израел.\"Кога отхвърлихме преговорите\", запита Абас пред членовете на Палестинския централен съвет, ключов управляващ орган на палестинците. \"Срам\", отсече Абас, имайки предвид Тръмп.След това Абас добавил фраза на арабски, която буквално се превежда като \"дано къщата ти бъде разрушена\". В разговорния палестински арабски фразата може да има различни значения - от тежка до обикновена обида, но използването ѝ в публична реч изглежда смущаващо.От своя страна министърът на образованието на Израел Нафтали Бенет, който е лидер на партия, която се застъпва за увеличаване на еврейските поселения в окупираните територии, заяви, че съдържанието и стилът на речта представлявали \"лебедовата песен\" на Абас.\"Абас е в края на пътя си, към края на управлението си и края на живота си\", подчерта Бенет, допълвайки: \"Изглежда липсва палестински партньор и е малко вероятно да има.\"Тръмп разгневи палестинците и мюсюлманите по света, след като обяви в края на миналата година, че САЩ ще признаят Йерусалим за столица на Израел и ще преместят посолството си там, преобръщайки провежданата от десетилетия политика на САЩ и противопоставяйки се на международния консенсус, че съдбата на Йерусалим трябва да бъде решена в преговори между страните.Абас каза, че заставайки на страната на Израел по този чувствителен въпрос, обявлението на Тръмп е разрушило доверието в него като посредник за мир в Близкия изток.", "date": "2018.01.15", "title": "Израел се нахвърли на палестинския лидер Абас за речта му против Тръмп"}
{"url": "https://news.bg/politics/mvnr-privetstva-glasuvaneto-v-makedonskiya-parlament.html", "text": "Министерството на външните работи на Република България приветства  да ратифицира Договора за приятелство, добросъседство и сътрудничество между двете държави.Това се посочва в специално изявление на външното ни ведомството.С акта на ратификация, според МВнР, се потвърждава волята за изграждане на добросъседски отношения, които са важен елемент от европейската перспектива на всички държави от Западните Балкани.Припомняме, след дълги години на протакане това лято двете страни . Подписите под документа сложиха премиерите на България и Македония Бойко Борисов и Зоран Заев и го определиха . Първоначално заявените очаквания бяха договорът да мине .От Външно посочват и че Република България ще продължи да бъде активна в подкрепата си за европейската интеграция на Република Македония, и напомнят, че това е стратегически избор на нашата държава, залегнал и в приоритетите на българското Председателство на Съвета на ЕС.\"Договорът за приятелство, добросъседство и сътрудничество с Република Македония е основан на споделени европейски ценности, които правят региона по-единен и по-силен\", се казва в позицията на министерството ни.", "date": "2018.01.15", "title": "МВнР приветства гласуването в Македонския парламент"}
{"url": "https://news.bg/regions/kolko-sa-globite-za-zamarsyavane-na-sofiya-pita-obshtinar.html", "text": "Какви и колко са наложените глоби за опазване на чистотата на София през изминалата 2017 г. Това запита общинският съветник Стефан Марков кмета на София Йорданка Фандъкова, съобщиха от Столична община.Марков се интересува дали са установени нарушения на фирмите, които извършват зимно и лятно почистване, както и тези, ангажирани със на територията на общината. Той пита и в какъв размер са установените нарушения.\"Питах миналата година, ще питам и следващата. Всички виждаме в ежедневието си пропуските или на места липсата на почистване. Преди броени дни имаше и видео в социалните мрежи на камион, който цапаше, вместо да чисти и в подобни случаи трябва да има глоби. Винаги финансовите наказания при недобро изпълнение на дадена услуга действат дисциплиниращо на изпълнителите\", подчерта Марков.След като строителите и майсторите приключат със задълженията си, те оставят прах и строителни замърсявания навсякъде в прясно построения или ремонтиран имот, пише Марков.Той се интересува освен наложените глоби какви мерки са били предприети от , като резултат от тези дейности. Общинският съветник иска още да разбере колко са глобите и за едно от най-често срещаните нарушения - безразборното разлепяне на афиши, плати, листовки, обяви, съобщения и др.Марков настоява София да бъде чиста дори и визуално. \"Грозно е, когато на всеки ъгъл стърчат различни плакати, оферти или друг вид рекламни материали, като в голям процент от случаите те са разлепени нерегламентирано. Санкции трябва да има и при този вид нарушения, които загрозяват градската среда\", категоричен е общинският съветник Стефан Марков.Според Наредбата за управление на отпадъците и поддържане и опазване на чистотата на територията на Столична община всички собственици и ползватели на недвижими имоти или части от тях са длъжни да почистват прилежащите си територии и тротоарите. Търговците, които упражняват дейността си на открито, са длъжни да се грижат за чистотата там - . Това е причината Марков да пита колко и на каква стойност са санкциите за търговците, които не са почистили след себе си.", "date": "2018.01.15", "title": "Колко са глобите за замърсяване на София, пита общинар"}
{"url": "https://news.bg/world/madrid-zapazva-kontrola-nad-kataluniya-ako-puchdemon-se-opita-da-upravlyava-ot-bryuksel.html", "text": "Мадрид ще продължи да управлява каталунското правителство, ако бившият лидер Карлес Пучдемон бъде избран за регионален лидер от местния парламент, докато е в изгнание в Брюксел.Това предупреди премиерът на Испания Мариано Рахой, цитиран от \"Ройтерс\".Рахой поясни в реч, че е абсурдно някой да желае да бъде президент на каталунското регионално правителство, докато е изгнаник в Брюксел.Испанският премиер каза още, цитиран от други медии, че Мадрид ще продължи да управлява Каталуния, докато новото правителство не встъпи в длъжност. Според него стратегията на испанското правителство за страната е добра, но са допуснати някои грешки.", "date": "2018.01.15", "title": "Мадрид запазва контрола над Каталуния, ако Пучдемон се опита да управлява от Брюксел"}
{"url": "https://news.bg/crime/vzriviha-bankomat-v-sofiya-1.html", "text": "Столицата отново осъмна с разбита банкомат, съобщава bTV. Взривът е станал през нощта. Устройството се намирало на бул. \"Копенхаген\" в жилищния квартал \"Дружба\" в София. Банкоматът бил поставен на витрината на голям хранителен магазин.Стъклените врати на магазина са счупени от взривната вълна. Самият банкомат също е повреден. Към момента той е отстранен от витрината. По първоначална информация на БНР е открадната сумата от 70 хил. лв.Сигналът за взрива е получен полицията около 3:20 часа през нощта. Банкоматът е разбит по обичаен способ - вкарване на въздух в устройството.От МВР извършват оглед и разследват случая. По първоначална информация не е ясно дали този взрив е свързан с предните няколко. Преди дни полицията съобщи, че са заловени двама млади мъже за взрива на . Тогава те не успяха да откраднат парите, защото устройството ги оцвети с мастило.Припомняме, взломяването на банкомати стана често срещано явление у нас. Преди два месеца банкомат беше взривен в Сепарева баня. За взрива е отговорна  Припомняме, тогава , а трима успяха да избягат и .Не отдавна бяха и в с. Баня. Тогава вътрешният министър Валентин Радев отчете общо 5 разбити банкомата за 2017 г. С последните две престъпления, разбитите банкомати за изминалата година стават 9. За миналогодишните случаи мин. Радев говореше, че нямат общо един с друг. Групите, според него, не са организирани, а са спорадични. Припомняме,  при предишен случай на разбит банкомат.", "date": "2018.01.15", "title": "Взривиха банкомат в София"}
{"url": "https://news.bg/crime/prestapleniya-kato-ubiystvoto-na-petar-hristov-obiknoveno-ostavat-nerazkriti.html", "text": "\"Не вярвам убийството да бъде разкрито. Подобен тип престъпления обикновено остават неразкрити.\" Това заяви в ефира на bTV бившият шеф на Националната разузнавателна служба (НРС) Димо Гяуров, относно убийството на бизнесмена Петър Христов.Не председателството на ЕС е провокирало убийството на Христов, смята Гяуров. Той не вярва убийството на бизнесмена да е свързано с европредседателството ни. Не вижда и връзка между покушението и властта. Според него мотив за престъплението е провокирано от бизнес интереси, сблъсък на интереси, от желание за , зави Гяуров.На въпрос намира ли за възможно убийството на Христов да е поръчано от затвора, Гяуров обясни, че не е изключено, но е малко вероятно това да е причината. Хипотезата Георги Вълев от \"Килърите\", който е в затвора за убийство, да е \"поръчал\" Петър Христов не се изключва и според главния секретар на МВР Той изтъкна опасенията си, че служителите на МВР са демотивирани. Никой не вярвал в амбицията на полицаите да работят. на 8 януари пред офиса си в столични квартал \"Манастирски ливади\", на улица \"Ралевица\". Бизнесменът получи осем куршума в гърдите, а последният е бил фатален. Впоследствие стана ясно, че Христов е застрелян . В района на убийството видеокамерите на са работили.Той коментира и шесторното убийство в Нови Искър. \"Така и не стана ясно как се изясни, че Росен Ангелов е искал жената да участва в обирите, които е замислял\", каза той. Припомняме на последния брифинг от прокуратурата съобщиха, че Кети Кюгова е почиствала домове на богати софянци, а Росен АНгелов е искал кодовете за алармите, за да ги ограби.За убиеца Росен Ангелов Гяуров каза: \"Няма да се изненадам, ако не е сам - ако има съучастник\".Проблемът по думите на Гяуров е, че Ангелов е открит в дома, в който преди девет години е извършено блудството. Това означава, че той нито се е крил, нито е бил търсен.", "date": "2018.01.15", "title": "Престъпления като убийството на Петър Христов обикновено остават неразкрити"}
{"url": "https://news.bg/politics/za-pavlova-predsedatelstvoto-ni-ne-mozhe-da-e-posveteno-samo-na-edin-vapros.html", "text": "Не може да извадим един въпрос, който да е най-важният за нашето председателство, защото всеки има своето значение. Това заяви министърът на Българското председателство на Съвета на ЕС 2018 - Лиляна Павлова пред Нова телевизия.Въпреки това тя спомена, че дигиталната икономика е тази, която създава работните места. Децата ни, които заминаха да учат и да живеят в чужбина започнаха да се връщат, защото тук има потенциал да работят във високите технологии. Това е тенденция, която трябва да хванем и да работим по нея. Защо да не дадем заявката България заедно с други страни да стане Силициевата долина на Европа, запита реторично Павлова.Тя спомена и теми като дигиталния дневен ред, икономика и растеж. Темата за здравеопазването, пречупена като здравословно хранене и качеството на храните. Според нея, за шест месеца  на храните в ЕС е свръхамбициозно. Според нея може да се помисли как да бъде променено европейското законодателство, за да няма дискриминиране на едни държави спрямо други при производството на храни.Запитана за заявеното от финансовия министър Владислав Горанов планиране да влезем в в т.нар. чакалня на Еврозоната, Павлова каза, че това е първата стъпка. Т.нар. \"чакалня\" е валутен механизъм, за който България е готова отдавна, защото сме във валутен борд. На следващия етап е важно влизайки в чакалнята да не стоим там много години, каза Павлова.Запитана дали е имало въпрос от европейските лидери за ескалация на криминогенната обстановка, тя отговори, че ескалация няма. Има два трагични инцидента, но това са инциденти, каза Павлова. Тя благодари на всички служби, които осигуряват спокойствието на всички гости - те са невидимата част от нашия екип, каза министърът.Припомняме, на втория ден от януари в къща в Нови Искър бяха открити пет трупа. По-късно стана ясно, че това е шесторно убийство, а обвиненият за негов извършител също бе открит с шумозаглушител.На 8 януари бе застрелян бизнесменът Петър Христов. Малко по-късно почина данъчният инспектор, .Запитана за това, че един от протестите беше воден и от член на кабинета, тя заяви, че те са право на всеки един да си търси правата да отстоява позиция, в която вярва. Припомняме, няколко протеста съпътстваха откриването на нашето европредседателство. Протестите минаха по един законов и достоен начин, обясни Лиляна Павлова. Това не навреди на имиджа на страната - протестите са ежедневие в Европа, допълни тя.Относно речта на председателя на Европейския съвет Доналд Туск, която бе изцяло на български език Павлова призна, че е имало изненада. Туск има принос в написването на речта.На въпрос дали не станахме много буквоеди - Туск не каза нито веднъж думата \"кохезия\" и др., Лиляна Павлова призна, че може би ние самите се унасяме и прекаляваме и трябва да говорим на един по-достъпен език. Не случайно избрахме, че българското председателство ще се води на български език.Относно предстоящия вот на недоверие, който ще бъде гласуван на 17 януари, Павлова смята, че имало подгряване и датата съвпада с изслушването на премиера Бойко Борисов за нашето Европредседателство. Няма мотиви сега да има вот по тази тема - дори като усещане за корупция. Ако видите статистиката и социологията в други страни - то (усещането за корупция - б.р.) е на по-високо ниво от България. Това е една стандартна процедура - нека се проведе, каза Павлова.Запитана дали Антикорупционния закон показва, че има институционално напрежение (депутатите отхвърлиха наложеното от президента Румен Радев вето - б.р.), Павлова отговори - не бих го нарекла напрежение. То е част от дебата за промените в този закон, каза Павлова. Тя бе категорична, че антикорупционния закон няма да е мантрата, която да реши проблемите.На въпрос: \"Как си обяснявате това, че от една страна изглежда решено, от друга - никак не е еднозначно гласуването на Истанбулската конвенция\", Павлова акцентира на дебатите в обществото. \"Това, че има дебати в обществото и в политическите сили не е лошо - ще може да се изчисти всяко съмнение. Дали е базирано на възползването на определени групи, които нажежават общественото положение - важно е да изчистим, ако има такива притеснения. До каква степен е прецизен българският превод - ще трябва да се помисли\", каза Павлова.", "date": "2018.01.15", "title": "За Павлова председателството ни не може да е посветено само на един въпрос"}
{"url": "https://news.bg/disasters/38-dushi-zaginaha-pri-dvoen-atentat-v-irak.html", "text": "38 души са убити при двоен самоубийствен атентат в Багдад днес, съобщиха иракските власти. Ранените в иракската столица са 105. Това е втората такава атака в Багдад в последните три дни.По-рано през деня АФП цитира д-р Абдел Гани ал Саади, шеф по здравеопазването в източната част на Багдад, който съобщи за \"26 мъртви и 90 ранени\". Жертвите обаче главоломно нараснаха.Най-малко 8 души загинаха, а 10 бяха ранени при атентата в Ирак в събота. Предната самоубийствена атака беше с мишена контролно-пропускателен пункт, намиращ се на оживена улица.\"Двама атентатори се самовзривиха на площад \"Тайяран\" в централната част на Багдад\", съобщи генерал Саад Маан, говорител на властите в Ирак. Площад \"Тайяран\" е оживен търговски център и място, където рано сутринта се струпват много работещи, чакайки началото на работния ден.Службите вече са покрили района, а на място са много линейки. Към момента никой не е поел отговорност за атаката, но повечето такива атаки в Ирак са дело на ДАЕШ (Ислямска държава).", "date": "2018.01.15", "title": "38 души загинаха при двоен атентат в Ирак"}
{"url": "https://news.bg/health/raznoobraznoto-hranene-mozhe-da-ni-predpazi-ot-grip.html", "text": "Храненето може да се раздели в две основни направления - за превенция и за терапия при болест. При грипните епидемии разнообразното хранене може да бъде и превенция, стана ясно от думите на общопрактикуващия лекар и диетолог проф. Донка Байкова пред БНТ.Добре е да консумираме пълноценни белтъчни източници, а да поддържаме добро балансирано хранене - яйца, риба, леки птичи меса и пилешка супа. Съветът е да се консумират много зеленчуци и плодове, защото те са богати на витамини и минерали. Няма нищо по-добро от тиква, ябълка и цитрусите. Пълнозърнести храни - булгур, пълнозърнест ориз, царевични продукти, киноа, просо и много и различни семена. Задължително се препоръчват ядки, съветва диетологът.Проф. Байкова съветва при разболяване да минаваме към по-леко хранене - много плодове и зеленчуци. Поне 2-4 кивита на ден, големи количества лимонов или портокалов сок и пилешка супа. Препоръчват се поне 1,5-2 литра употреба на билкови чайове - бъз, лайка, мента, джинджифил и листа от плодове на къпина и малина.Според общопрактикуващия лекар Гергана Николова при съмнения за грип е задължително да потърсим личния си лекар. Без някой да Ви в прегледал, не може да назначи терапия по телефона. Не е сериозно. Би могло да се започне противовирусна терапия, ако симптомите са много ясно изявени, каза д-р Николова.По думите й може да се ползват и медикаменти или билки, които ще повишаг имунната защита. Маската трябва да се сменя на час - час и половина, защото иначе се губи ефект. Важно е да се повиши личната хигиена. Трябва да се мият често ръцете със сапун и да се проветрява често.", "date": "2018.01.15", "title": "Разнообразното хранене може да ни предпази от грип"}
{"url": "https://news.bg/crime/700-snegorina-pochistvaha-patishtata-v-stranata.html", "text": "Повече от 700 машини обработваха пътните настилки по републиканската мрежа в районите със снеговалеж, съобщават от Агенция \"Пътна инфраструктура\". Работата на снегопочистващата техника продължава. Без ограничения е движението през проходите \"Айтоски\", \"Обзорски\", \"Печинско\", \"Превала\", \"Предел\", \"Републиката\", \"Ришки\" и \"Рожен\".По информация на Нова телевизия пътната обстановка по трасе Русе-Велико Търново и Русе-Плевен. Тежкотоварни автомобили са закъсали заради заледения път. Това е причината за блокираното движение на места.За автомобили над 3,5 т е забранено преминаването през проходите \"Дюлински\" и \"Пампорово\". Ограничено е движението на товарни автомобили над 10 тона през \"Вратник\" и \"Твърдишки\". Ограничено е движението за МПС над 12 тона през проходите \"Петрохан\", \"Троянски\", \"Котленски\" и \"Шипка\".27-те областни пътни управления и снегопочистващите фирми работят на 24-часов режим и продължават поддържането на републиканската пътна мрежа.В столицата 166 снегорина са на терен, а към момента 72 извършват обработки на пътните платна. Продължава почистването на снега и разпръскване на смеси по улиците с масов градски транспорт и улици с обществена значимост, Южната дъга и на част вътрешно-квартални улици в районите \"Подуяне\" , \"Студентски\", \"Нови Искър\",\" Овча купел\" и \"Красна Поляна\". Пътищата в природен парк Витоша - Бояна -Златни мостове и Драгалевци - Алеко се опесъчават. Градският транспорт се движи нормално при зимни условия.Пешеходците да бъдат внимателни при придвижването си, а шофьорите да излизат на пътя само с добре оборудвани за зимата автомобили и да карат със скорост, съобразена с пътните условия.", "date": "2018.01.15", "title": "700 снегорина почистваха пътищата в страната"}
{"url": "https://news.bg/int-politics/sergey-lavrov-sasht-se-opitva-da-narushi-izpalnenieto-na-yadrenata-sdelka-s-iran.html", "text": "Последното изявление на Вашингтон за иранската ядрена сделка не внася оптимизъм и стабилност, заяви външният министър на Русия Сергей Лавров по време на годишната голяма пресконференция, съобщи РИА Новости.Той заяви, че през 2017 г. развитието на външната политика: \"беше сложно, в света имаше множество огнища на напрежение\". Лавров припомни, че в последните месеци на м. г. \"сериозно е обострена ситуацията заради заплахи, които тръгват от Вашингтон\", в това число и решаване на проблема в Корейския полуостров \"изключително по силов път\".\"Последното заявление на (ръководството на САЩ), чиято цел е да осуети изпълнението на  по иранската ядрена програма също не добави оптимизъм и стабилност\", каза Лавров.", "date": "2018.01.15", "title": "Сергей Лавров: САЩ се опитва да наруши изпълнението на ядрената сделка с Иран"}
{"url": "https://news.bg/health/6-mesechno-bebe-e-v-bolnitsa-sled-pozhara-na-stolichniya-bul-madrid.html", "text": "Мъж е обгазен, а 6-месечно бебе е в токсиокологията на \"Пирогов\" след пожара на столичния бул. \"Мадрид\", съобщи БНТ.Пожарът избухна към 20:00 часа в неделя.Петима души са откарани в болница за преглед. Пострадалите са без изгаряния и опасност за живота.Няма жертви при инцидента.", "date": "2018.01.15", "title": "6-месечно бебе е в болница след пожара на столичния бул. \"Мадрид\""}
{"url": "https://news.bg/politics/tol-sistemata-tragna.html", "text": "Тол системата тръгна. Официално бе подписан договорът в МРРБ с фирмата победител в обществената поръчка. Строителният министър Николай Нанков изтъкна колко дълго е чакан днешният момент. Две години процедурни игри и хватки, както той обясни, днес приключват.Всеки ден е важен, заяви Нанков. Според него ще се подобри състоянието и безопасността по нашите пътища. Тол системата е по-справедлива, по думите му. 70% от приходите на винетки в АПИ идват от леките коли. В същото време тежкотоварните автомобили амортизират инфраструктурата. Иначе има ръст на приходите от винетки.Златото, с което България разполага, е нашето геостратегическо положение, посочи министър Нанков. Около милиард лева приходи за една година в бюджета на АПИ очаква той след въвеждането на новата система. Сега приходите са над 300 милиона лева. Тези завишени приходи ще позволят да се изградят нови модерни пътища с бюджетни средства. Новата система ще позволи гъвкаво регулиране на тежкотоварния трафик.Повишаване на винетните стикери няма да има, увери строителният министър. Новите електронни винетки ще спестят средства. Ще има уикенд винетки, а напълно е възможно най-после да има и еднодневен стикер.Николай Нанков подчерта ,че все още предстои много работа. Категоричен е, че ще де търси обективен начин за тарифиране на тежкотоварния трафик за преминаване през пътищата ни. Държавна компания ще оперира тол системата, обясни още министърът на регионалното развитие.Тол системата трябва да се изгради за 19 месеца. Работата ни започва от тук нататък, заяви и Михаел Вебер от консорциумът победител в поръчката. Нова година нов късмет, констатира шефът на пътната агенция инж. Дончо Атанасов. Това е нещо, което България отдавна чака -модерна инфраструктура, допълни той.Атанасов обеща всички проблеми да се решават в диалог и в оперативна обстановка. Над 6000 километра третокласни пътища трябва да се ремонтират. Затова и той се надява с приходите от новата система да има пари за тях.Припомняме, в началото на 2017 г. като едно от първите си действия като новоизбран президент Румен Радев се обяви против възобновяване на процедурата за възлагане на обществена поръчка за тол таксите.В профила си във фейсбук Радев информира, че от съобщение на  от 29 декември 2016 г. става ясно, че е възобновена процедурата за възлагане на обществена поръчка за проектиране, изграждане и въвеждане на електронна система за събиране на тол такси от автомобилите над 3,5 т. Това беше и едно от На 18 май 2017 г. обществената поръчка бе , за да бъде прекратена отново само дни по-късно - на 22 май заради подадени на . След това поръчката беше стартирана отново,  консорциумът \"КАПШ ТРАФИК СОЛЮШЪНС\". .Още тогава министър , че със сигурност поръчката ще бъде обжалвана. По-късно стана и ясно, че , които участваха в тръжната процедура за , са подали жалби.", "date": "2018.01.15", "title": "Тол системата тръгна"}
{"url": "https://news.bg/crime/magistralite-sa-na-asfalt-dovolen-shefat-na-api.html", "text": "Над 900 снегопочистващи машини са на терен заради снеговалежа. Това стана ясно от коментара на шефа на АПИ Дончо Атанасов. Има ограничение на движението на тежкотоварните автомобили по някои от старопланинските проходи като \"Троянски\", \"Котленски\", \"Петрохан\", и \"Шипка\", обясни той.Ограничено е движението на товарни автомобили над 10 тона през \"Вратник\" и \"Твърдишки\" стана ясно от думите му.Заради завъртял си сутринта тежкотоварен камион на пътя Плевен - Бяла за кратко е било затруднено движението по първокласния път, но трафикът бързо е нормализиран, обясни инж. Атанасов. Проверка ще установява причините.Няма тежки проблеми по републиканската мрежа. Магистралите са на асфалт, доволен е Атанасов. Зимното поддържане в България е на високо ниво, по мнението му. Шефът на АПИ призовава шофьорите да се съобразяват със зимните условия.От коментара му стана ясно, че тежките катастрофи при зимни условия били минимални. Обикновено фаталните инциденти ставали при сух асфалт. Апелирам да се внимава, защото все пак е зима и сутрин, когато температурите са доста по-ниски е възможно да има заледяване, въпреки че опесъчаваме постоянно, настоя още Дончо Атанасов.,Той призова шофьорите, на които им предстои пътуване, да тръгват на път само с подходящи гуми. Прогнозите предвиждат засилени снеговалежи през деня. Той напомни, че блокирането на движението от автомобили, които не са подготвени за зимни условия, затруднява снгопочистването и възпрепятства пътуването на всички останали шофьори.", "date": "2018.01.15", "title": "Магистралите са на асфалт, доволен шефът на АПИ"}
{"url": "https://news.bg/politics/prezidentite-radev-i-vuyanovich-podnesoha-venets-na-pametnika-na-neznayniya-voin.html", "text": "Президентът Румен Радев посрещна президента на Черна гора Филип Вуянович на тържествена церемония на площад \"Александър Невски\". Вуянович е на еднодневно официално посещение у нас по покана на президента Радев.Радев и Вуянович поднесоха венец на паметника на Незнайния воин. Разговорите между двамата президенти продължават на четири очи е Президентството.Ще се проведат и пленарни срещи между делегациите на Черна гора и България.", "date": "2018.01.15", "title": "Президентите Радев и Вуянович поднесоха венец на паметника на Незнайния воин"}
{"url": "https://news.bg/health/mz-dava-oshte-28-5-mln-lv-na-obshtinskite-bolnitsi-chas-predi-protesta-im.html", "text": "От Здравното министерство отпускат почти 28,5 млн. лв. на общинските болници през 2018 г. Информацията бе разпространена до медиите час преди  в страната заради лошите условия на труд, недостига на медикаменти, забавянето на заплати, промяната в нормативната база.Парите са за дейности \"по реда на Методиката за субсидиране на лечебните заведения за 2018 г.\".Това означава, че са за спешна медицинска помощ, както и дейности, които в болниците се извършват, но са извън обхвата на задължителното здравно осигуряване, защото са в болници, които са в труднодостъпни и/или отдалечени райони на страната. Част от парите са и за медицинската експертиза (ТЕЛК).Тези почти 28,5 млн. лева са за над 100 болници и по изчисление на МЗ това е над 83% от всички общински лечебни заведения на територията на страната.От здравното министерство напомнят, че извън Методиката министерството няма право да отпуска целеви субсидии. Мотивът на чиновниците в Здравното министерство е, че нормалното финансиране на болниците би попаднало в графа \"\", за което страната ни ще бъде санкционирана от Европейската комисия.Час преди протеста на медиците и болничния персонал от МЗ информират, че са готови да окажат методологическа и експертна помощ за преструктурирането на болниците. \"Кметовете и общинските съвети ще бъдат запознати с мерките за оздравяване на държавните болници, за да ги ползват като отправна точка за оздравяване на изпадналите в тежко финансово състояние техни лечебни заведения. Окончателното решение за преструктуриране обаче е право на собственика - съответните общини\", пишат от администрацията на българското здравно министерство на 15 януари 2018 г.От МЗ се позовават на анализ, извършен от екипа на министър Ананиев. Той е базиран върху изследване потребностите на населението от здравни грижи и дейности на територията на всяка от 28-те области в страната. В документа са отчетени демографската структура на районите и картината на социалнозначимите заболявания на населението.\"МЗ категорично смята, че евентуално преобразуване на някои многопрофилни болници за активно лечение в диагностично-консултативни центрове, не би оказало негативно влияние върху достъпа на населението до медицинска помощ\", се казва в съобщението, разпространено чрез ведомството.Заедно с преструктурирането на болниците в поликлиники здравните администратори информират, че \"в изпълнение на големия инвестиционен проект за модернизация на спешната помощ, се предвижда обновяването или изцяло новото изграждане на общо 237 филиала и центрове за спешна медицинска помощ\".Предстои преразглеждане на клиничните пътеки, по които работят общинските болници в рамките на преговорите за Националния рамков договор. По този начин на общинските болници ще бъде дадена възможността да реализират своята дейност в условията на финансова стабилност и предвидимост, убедени са от МЗ.Към 30 септември 2017 г. функциониращите общински болници са 121, в това число - 7 комплексни онкологични центъра, 9 специализирани болници за активно лечение на фтизиатрични заболявания, 11 центъра за психично здраве и 6 центъра за кожно-венерически заболявания. Общите задължения на общинските болници възлизат на 100,270 млн. лв., а просрочените задължения са на стойност 44,178 млн. лв.", "date": "2018.01.15", "title": "МЗ дава още 28,5 млн. лв. на общинските болници час преди протеста им"}
{"url": "https://news.bg/politics/evropeyskata-perspektiva-na-stranite-ot-zapadnite-balkani-obsadiha-borisov-i-vuyanovich.html", "text": "Премиерът Бойко Борисов обсъди с президента на Черна гора Филип Вуянович европейската перспектива на страните от Западните Балкани. Тя е сред приоритетите на Българското председателство на Съвета на ЕС. Двамата обсъдиха темата по време са официална среща в София, съобщиха от Министерския съвет.България потвърждава готовността си да продължи да помага за преговорния процес на Черна гора. По време на разговора беше дискутирано и регионалното сътрудничество. Двамата бяха единодушни, че темата за \"свързаността\" е изключително важна за укрепването и икономическото развитие на региона.", "date": "2018.01.15", "title": "Европейската перспектива на страните от Западните Балкани обсъдиха Борисов и Вуянович"}
{"url": "https://news.bg/world/15-raneni-pri-napadenie-s-nozh-v-uchilishte-v-rusiya.html", "text": "Най-малко 14 ученици и един учител са били ранени при нападение с нож в руския град Перм, съобщават руските медии.В първоначалните информации се посочваше, че двама маскирани мъже са нахлули в училищната сграда рано тази сутрин тамошно време.По-късно обаче беше съобщено, че бивши и настоящи ученици, носещи ножове в училище, са се сбили, което е довело до наранявания на няколко странични наблюдатели на събитията. Причината била \"лична неприязън\". От регионалния следствен комитет са образували наказателно производство за опит за убийство.Общо 12 души са били откарани в болница. Една учителка и двама 15-16-годишни ученици са с тежки наранявания в областта на врата, уточниха от местното подразделение на здравното министерство, докато останалите са с повърхностни рани.Общо 15 души са били ранени при инцидента, посочва ТАСС, цитирайки пресслужбата на местната градска управа.Двамата заподозрени са били арестувани, заяви източник от службите за спешна помощ.", "date": "2018.01.15", "title": "15 ранени при нападение с нож в училище в Русия"}
{"url": "https://news.bg/int-politics/voennite-ucheniya-na-sasht-i-yuzhna-koreya-sa-provokativni-nastoya-lavrov.html", "text": "Русия смята, че всички конфронтационни действия по отношение на кризата около Северна Корея, включително военните учения, провеждани от САЩ и Южна Корея, трябва да бъдат прекратени и всички страни да се стремят към политическо разрешение на кризата. Това настоя руският външен министър Сергей Лавров на годишната си голяма пресконференция в Москва.Той повтори, че е необходимо да се \"успокоят\" и \"замразят\" враждебните действия на Корейския полуостров. Руският първи дипломат разкритикува подхода на Вашингтон към Северна Корея и Иран, подчертавайки, че \"САЩ искат да диктуват ултиматуми и не желаят да се вслушат в други геополитически сили\".Лавров добави, че Москва и Пекин си сътрудничат по въпроса за ядрената програма на Северна Корея и подчерта подкрепата на страната му за двустранните преговори между Сеул и Пхенян.", "date": "2018.01.15", "title": "Военните учения на САЩ и Южна Корея са провокативни, настоя Лавров"}
{"url": "https://news.bg/society/institutsiite-ne-nazovavat-trudovata-eksploatatsiya.html", "text": "Трудовата експлоатация като термин се избягва от институциите. Тази констатация направи омбудсманът Мая Манолова по време на кръгла маса по проблемите, свързани с трудовата експлоатация.Мая Манолова коментира, че реално терминът се е \"изпарил\" от публичното говорене и се замества с нарушения на трудовите права, нарушение на трудовото законодателство, които обаче често прерастват в трудова експлоатация.Жалбите в институцията на омбудсмана, свързани с неразплатени трудови възнаграждения, са близо 4 000. Сумата, с която работниците се ощетяват на година от некоректни работодатели, които не им изплащат възнагражденията, по данни на Главна инспекция по труда възлизат на близо 30 млн. лв. на година.Според Манолова съвременните класически форми на трудова експлоатация са да работиш без да ти плащат, да работиш извънредно, да работиш без трудов договор, да работиш в лоши условия на труд.Манолова констатира, че миналата година са успели да постигнат важни промени в законите. По думите й сега предизвикателствата са пред отчитането на работното време, тъй като заради сумарното изчисляване на работното време, реално осемчасовият работен ден в някои производства отдавна е забравен.Надежда Стойчева, изпълнителен директор на Асоциация \"Анимус\", партньор и основен организатор на днешния форум, коментира, че трудовата експлоатация може да се счита като част от феномена на трафика на хора.Според Конвенция на Международната организация на труда \"принудителният труд се определя като всяка работа или услуга, изисквана от дадено лице под заплахата от каквото и да е наказание и извършването на която лицето не е изявило доброволно намерение\". Проблемът е, че трудовата експлоатация се счита за престъпление, а нарушаването на трудовите права се счита за административно нарушение, за което работодателите получават глоби.Стойчева коментира, че реално някои фирми се движат по ръба на трудовото законодателство. Това са фирми, които са във фалит и работниците не са получили с месеци заплатите си. В много от случаите трудовата експлоатация е сведена до насилствено принуждение или полагане на принудителен труд. Понякога тя е свързана с измама. Стойчева поясни, че феноменът трудова експлоатация се свързва и с трафика на хора.Заместник-министърът на вътрешните работи Красимир Ципов коментира, че трафикът на хора е едно от сериозните престъпления днес. Той изрази удовлетворението си, че успоредно с оперативната работа се полагат усилия от неправителствения сектор за задълбочаване на сътрудничеството, включването на синдикатите и представителите на бизнес сектор.", "date": "2018.01.15", "title": "Институциите не назовават трудовата експлоатация"}
{"url": "https://news.bg/press/vsyaka-vtora-kola-na-gaz-s-nelegalna-uredba-yaponiya-podkrepi-integratsiyata-na-zapadnite-balkani-v-evropa.html", "text": "Грипната карта като мозайка: 5 области \"светят\" червено - в Перник епидемия, 4 са на пътКъм момента в България категорично преобладават случаите на грипен вирус от тип В от т.нар. линия \"Ямагата\". Поради географското си място на произход в публикациите може да се срещне и като японски грип. С напредването на епидемията през последните 5-6 години връх вземаха А грипните вируси - H1N1 (пандемичен, добил популярност като свински) или H3N2, вероятно е и този сезон да има подобно развитие. В САЩ и Европа това вече се случва и медиите цитират тревожни прогнози за тежка епидемия с H3N2, който наричат и австралийски заради многото случаи, които бяха съобщени оттам през последния сезон.Подем на случаите и мозаечна карта на разпространението на грипа показват данните за болните в страната, съобщи за \"24 часа\" проф. Тодор Кантарджиев, директор на Националния център по заразни и паразитни болести и национален консултант по микробиология към Министерството на здравеопазването. Симптомите са много сходни независимо от конкретния вирус, който ги причинява.Шефът на НСO погнат от военната прокуратураВоенна прокуратура извършва проверка по сигнали срещу директора на Националната служба за охрана (НСО) ген. Ангел Антонов. Служители на поверената му институция съобщават за злоупотреби с управлението на служебния автопарк и ловното стопанство \"Кричим\". Антонов е разпитван 2 пъти вече в хода на проверката, показания са дали 25 негови подчинени, съобщиха двама от тях вчера. Военните обвинители проучили вече и някои договори за обществени поръчки, сключени от НСО.Всяка втора кола на газ с нелегална уредбаВсяка втора кола, която е с допълнително монтирана газова уредба, се движи извън закона. Тя не минава годишен технически преглед на горивната система и е потенциално опасна. Проверка на \"Монитор\" показа, че от близо 300 хил. автомобила с допълнително поставени уредби на газ, едва 26 999 са вписани в регистрите на Пътна полиция до 2010 година. След това има масово обявяване на автомобилите като бройката им стига общо до малко над 140 хил, което прави едва половината от автомобилите на газ. Така по пътищата в страната се оказва, че се движат близо 160 хил. коли бомби.Япония подкрепи интеграцията на Западните Балкани в ЕвропаЯпония подкрепя силно сплотена Европа и приветства усилията за интеграцията на Западните Балкани. Това каза на пресконференция премиерът на Япония Шиндзо Абе след срещата му с българския министър-председател Бойко Борисов.Десетки роднини работят във Върховния административен съдДесетки роднини работят във Върховния административен съд (ВАС), разказаха пред \"Сега\" магистрати и преброиха близо 50 души.Роднински връзки има както между съдии и служители, така и между самите служители. Съдиите във ВАС са 93-ма. В администрацията работят 236 души, 43-ма от които са съдебни помощници. Поне 8 от съдиите имат роднини, които работят в съда - деца, братя, сестри, племенници, съпрузи.Синовете на двама от магистратите са съдебни помощници. Дъщерята на секретарката на председателя е съдебен помощник, съпругата на служителя по сигурността на информацията също е в съда, там работят и свекърви и снахи, майки и дъщери, бащи и дъщери, сестри, съпрузи, лели и племенници.Витоша: Затворената планина\"На чужденците от Централна Европа винаги е бивало чудно, че извисената навъзбог планина край столицата ни още не е свързана с планинска железница, която би дала възможност да се насладят на прелестите и да изпитат благотворното влияние на високата планина не само нашите възторжени младежи, що и без железница крачат на горе, но и всички ония жители на столицата и гости от провинцията и чужбина, които нямат достатъчно сили и време да изкатерят пеша стръмните Витошки скатове.\"Така започва една статия от 1947 г. в издаваното от Столична община списание \"Сердика\", озаглавена \"Витошката железница\". Седемдесет години по-късно публикацията, която разглежда различните варианти за свързването на планината с града, звучи все така актуално.", "date": "2018.01.15", "title": "Всяка втора кола на газ с нелегална уредба, Япония подкрепи интеграцията на Западните Балкани в Европа"}
{"url": "https://news.bg/world/papata-e-na-vizita-v-latinska-amerika.html", "text": "Папа Франциск е на посещение в Латинска Америка от днес, предаде РИА Новости.Папата първо ще посети Чили между 15 и 18 януари, а след това ще бъде в Перу до 21 януари.По време на посещението си в Чили папа Франциск възнамерява да се срещне с президента Мишел Бачелет, както и евентуално с тези, които са пострадали от действията на военната хунта на Аугусто Пиночет, която управляваше страната от 1973 до 1990 година.Преди посещението в Чили непознати атакуваха няколко католически църкви в знак на протест срещу пристигането на папата.Това е шестото посещение на папата в страните от Латинска Америка.", "date": "2018.01.15", "title": "Папата е на визита в Латинска Америка"}
{"url": "https://news.bg/world/sasht-ochakvat-se-atentati-v-kosovo.html", "text": "САЩ призоваха гражданите си да бъдат предпазливи заради възможни терористични нападения в Косово, предаде АП.Агенцията се позовава на Държавния департамент.Предупреждението е отправено както за Косово, така и за района на Балканите. За най-младата страна предупреждението е отправено за четирите анклава, които се населяват от сърби.", "date": "2018.01.15", "title": "САЩ: Очакват се атентати в Косово"}
{"url": "https://news.bg/world/germaniya-pomaga-na-jordaniya-za-ohranata-na-granitsite.html", "text": "Германия помага на Йордания в охраната на границите й със Сирия и Ирак, предаде АП. За целта Берлин изпраща военни автомобили и самолети.Цената на помощта е за $22 млн.Министърът на отбраната на Германия Урсула фон дер Лайен присъства в йорданската столица Аман на церемония по предаването на два трениоровъчни самолета и на десетки военни автомобили.Йордания граничи със Сирия и Ирак. Кралството е подложено на бежански натиск от своите съседи.", "date": "2018.01.15", "title": "Германия помага на Йордания за охраната на границите"}
{"url": "https://news.bg/world/tramp-otreche-da-e-rasist.html", "text": "Не. Не съм расист. Аз съм най-малко расист от всички хора, които някога сте интервюирали. Това заяви президентът на САЩ Доналд Тръмп пред репортер във Флорида.През последните дни се разгаря скандал около евентуалната оценка на Тръмп за Африка и Хаваи като \"мизерни дупки\", припомня Би Би Си.Държавният глава вече получи подкрепата на сенатори - републиканци - Дейвид Пардю и Том Котън, които отрекоха той да е използвал вулгарен език.Пореден съдия обаче блокира амбициите на Доналд Тръмп за реформа на миграционната система. Това обаче не попарва амбициите на президента да наложи рестрикциите, които бяха обещани по време на предизборната му кампания.", "date": "2018.01.15", "title": "Тръмп отрече да е расист"}
{"url": "https://news.bg/world/v-havai-promeniha-protsedurata-za-trevoga.html", "text": "След фалшивата тревога за извънредна ситуация хавайските власти са променили инструкциите за предупреждение на жителите. Това заяви пред вестник USA Today шефът на държавната служба за извънредни ситуации Върн Мияги.Той вече пое отговорността за изпращането на фалшивото предупреждение до жителите на щата относно приближаващата балистична ракета, както и за факта, че уведомлението бе отменено едва след 38 минути.Според него персоналът осъзнава, че са направили грешка на третата минута, но им е било нужно повече от половин час, за да изпратят подходящо съобщение чрез системата за спешно уведомяване. Мияги обясни, че компютърната система просто не е била програмирана за такива случаи.Фалшива тревога породи паника и объркване, но според Мияги показа, че властите трябва да засилят разяснителната си работа с населението за това как да се държат в случай на истинска заплаха от ракети.Самият президент Доналд Тръмп разпореди проверка на системата и процедурата на оповестяване на Хаваи, за да се избегнат грешки.", "date": "2018.01.15", "title": "В Хаваи промениха процедурата за тревога"}
{"url": "https://news.bg/world/frantsiya-iska-ot-velikobritaniya-poveche-pari.html", "text": "Франция очаква Великобритания да приеме повече бежанци и да плати повече за сигурността на границите, съобщава Ройтерс.В замяна Париж се ангажира да затегне контрола над Кале.Британската граница беше разширена до територията на Франция по двустранно споразумение от 2003 г. Но кризата с имигрантите и оттеглянето на Обединеното кралство от ЕС направиха това споразумение подложено на повишен натиск.Великобритания през последните три години е платила на Франция €140 млн. гранична сигурност, но тази сума трябва да бъде увеличена в бъдеще.Въпросът трябва да бъде обсъден на срещата на френския президент Манюел Макрон с премиера на Великобритания Тереза.", "date": "2018.01.15", "title": "Франция иска от Великобритания повече пари"}
{"url": "https://news.bg/world/hvanaha-denis-rodman-piyan-zad-volana.html", "text": "Известният играч от Националната баскетболна асоциация (НБА) Денис Родман бе арестуван за шофиране в пияно състояние. Това съобщава порталът TMZ.Играчът е бил задържан в калифорнийския град Нюпорт бийч. Полицията е спряла 56-годишния Родман за нарушаване на правилата за движение. Тестът с дрегер показал наличието на алкохол в тялото на бившия спортист, след което той е отведен в полицейското управление.Денис Родман е петкратният шампион на НБА. Той е известен със своето скандално поведение, склонността си към екстравагантни дрехи и любовта си към татуировките.", "date": "2018.01.15", "title": "Хванаха Денис Родман пиян зад волана"}
{"url": "https://news.bg/weather/zhalt-kod-za-snyag-v-zapadna-balgariya.html", "text": "Днес времето ще бъде облачно, на много места в валежи от сняг, по-значителни в Западна България. В крайните югозападни райони ще вали дъжд и сняг, а в югоизточните ще остане без валеж. Ще духа слаб изток-североизточен вятър. Максимални температури в Северна България между минус 4° и минус 2°, в Южна и по Черноморието между минус 1° и 4°, в София около минус 1°.Това съобщават от НИМХ към БАН.Атмосферното налягане слабо ще се понижи, но ще остане по-високо от средното за януари.В планините ще бъде облачно с валежи от сняг, по-интензивен в масивите от Западна България. Ще духа умерен югозападен, по билата силен западен вятър. Максималната температура на височина 1200 метра ще е около минус 4°, на 2000 метра - около минус 8°.Над Черноморието ще има значителна облачност. Към края на деня и през нощта срещу вторник по северното крайбрежие ще превали сняг. Ще духа слаб североизточен вятър. Максимални температури между 0° и 4°. Температурата на морската вода е 8°. Вълнението на морето ще бъде 2-3 бала.", "date": "2018.01.15", "title": "Жълт код за сняг в Западна България"}
{"url": "https://news.bg/world/kilometrichna-opashka-na-gkpp-kapakule.html", "text": "Над 650 тира чакат на ГКПП \"Капъкуле\" да преминат на българската митница на Капитан Андреево.Опашката е достигнала 16 км - до град Одрин, съобщиха местните медии.Според тях километричните опашки задръстват пунктовете край турско-българските граници от няколко денонощия, отбелязва бТВ.Шофьори на тирове се оплакват от дългите чакания на българо-турските митници, от липсата на заведения за храна, за хигиенни нужди, а също и от това, че не е гарантирана сигурността им.", "date": "2018.01.15", "title": "Километрична опашка на ГКПП \"Капъкуле\""}
{"url": "https://news.bg/world/armiyata-na-siriya-reshena-da-prekrati-voennoto-prisastvie-na-sasht.html", "text": "Сирийската армия е решена да сложи край на всякаква форма на американско присъствие в държавата, съобщи държавната телевизия, позовавайки се на официален служител на външното министерство, информира \"Ройтерс\".Водената от САЩ коалиция работи със сирийски милиции за сформиране на нови гранични сили с 30 000 служители.Външното министерство на Сирия заклейми действията на САЩ като \"очевидно нападение\" срещу суверенитета на страната, добави държавната телевизия.САЩ си \"играят с огъня\" с решението си да сформират сирийски гранични сили, в които влизат кюрдски милиции, предупреди от своя страна вицепремиерът на Турция Бекир Боздаг, цитиран от \"Ройтерс\".Според руския външен министър Сергей Лавров формирането на зона, контролирана от подкрепяни от САЩ бунтовници, може да доведе до разделяне на Сирия.", "date": "2018.01.15", "title": "Армията на Сирия решена да прекрати военното присъствие на САЩ"}
{"url": "https://news.bg/health/patsienti-iskat-dostap-do-novoregistrirani-lekarstva.html", "text": "От Пациентски организации \"Заедно с теб\" очакват Националния съвет за цени и реимбурсиране (НСЦР) да отмени решението си за достъп до новорегистрирани в страната ни лекарства. Това се казва в позиция на организацията, според която с това решение се заобикаля отменения Мораториум за нови терапии.Пациентски организации \"Заедно с теб\" очакват спешна отмяна на решението на НСЦР за лишаване на пациентите с тежки, животозастрашаващи заболявания от достъп до новорегистрирани в страната ни лекарства. В екип с Център за защита правата в здравеопазването и други подготвят обжалване в съда, се казва в позицията.Решението е в ущърб дори и на малцината, които ще получават лекарства. Те ще трябва всеки път да ходят до няколко болници в София, Пловдив или Варна. Лекарите в останалите болници, в това число университетски болници и всички Комплексни окнологични центрове -КОЦ, са лишени от правото да изписват и проследяват лечението на своите пациенти до края на 2020 година.Националния съвет по цени и реимбурсиране не е публикувал тези решения, а само списъка със забранени за изписване лекарства. За всяко от тях се допуска предварително изпълнение. Това означава, че дори и някой да обжалва решенията, то жалбата няма да спре изпълнението.Припомняме, в края на 2017 година, по предложение на Здравната каса и одобрение на МЗ, Министерският съвет внесе в парламента проект на Закон за бюджета на НЗОК. В параграф 6 от преходните разпоредби на закона се въвеждаше мораториум - забрана за заплащане на лекарства, които до този момент не са били включени в листите на НЗОК.На 28 декември 2017 г. Националният съвет за цени и реимбурсиране (НСЦР) прие решение, с което на практика остави в сила мораториума за новите лекарства и то не само за 2018, а до края на 2020 година, пишат от пациентската организация.От НСРЦ се мотивират с поправка в наредба 10, издадена през януари 2017 година от тогавашния здравен министър Петър Москов. С решението им всяко едно от новите лекарства ще се заплаща за около 20 пациенти годишно и само в университетски болници в София, Пловдив и Варна.Отлагането е оправдано с необходимост да се направи \"оценка на терапевтичната ефективност\". От пациентската организация информират, че всеки от медикаментите има извършена оценка на здравните технологии и повечето от тях са отдавна регистрирани и прилагани в други държави.Списъкът на всички лекарства с вторичен мораториум е подготвен от Център за защита правата в здравеопазването:", "date": "2018.01.15", "title": "Пациенти искат достъп до новорегистрирани лекарства"}
{"url": "https://news.bg/health/rabotodateli-i-sindikati-na-stranata-na-obshtinskite-bolnitsi.html", "text": "Работодателите и синдикатите подкрепят протеста на общинските болници в официално писмо до министъра на здравеопазването Кирил Ананиев, финансовия министър Власилав Горанов и председателя на ПК по здравеопазването в 44-то Народно събрание Даниела Дариткова - Проданов.От АИКБ, БСК, БТПП, КРИБ, КНСБ и КТ \"Подкрепа\" изразяват своята подкрепа към  организирания протест от членовете на Сдружението на общинските болници в България (СОББ), - \"Спрете унищожаването на общинското здравеопазване!\".Синдикални и работодателски организации изтъкват, че общинските болници извършват над 1/5 от болничната дейност в страната. Освен това тези болници осигуряват достъпна медицинска помощ за повече от 150 общини и около 2 млн. души при наличие на неизплатени работни заплати и задължения към доставчици на консумативи и външни услуги.Общите задължения на общинските болниците са над 100 млн. лв. От тази сума 46 млн. лв. са просрочени. В това се включват и сумите за социални осигуровки към НАП от над 7 млн. лв.Те се съгласяват с позицията на болниците, че основна причина за това тежко финансово положение е, че основните клинични пътеки, по които работят общинските болници, са недофинасирани.Цените им не са променяни от 2006 г. насам, а в този период са увеличени значително цените на консумативи, лекарства, външни услуги. Минималната работна заплата пък от 180 лв. през 2006 г. става 510 лв. през 2018 г.Ръководствата на КНСБ, КТ Подкрепа, АИКБ, БСК, БТПП и КРИБ предлагат провеждането на незабавна среща с ръководствата на Министерството на здравеопазването, Министерството на финансите и Парламентарната комисия по здравеопазването при 44-то Народно събрание.Синдикати и работодатели настояват за \"спешно обсъждане на ефективни мерки за предотвратяване на ликвидацията на общинските болници в тежко финансово състояние и на приближаващия се крах в общинското здравеопазване\".", "date": "2018.01.15", "title": "Работодатели и синдикати на страната на общинските болници"}
{"url": "https://news.bg/world/blizo-80-raneni-pri-srutvane-na-etazh-na-fondovata-borsa-v-dzhakarta.html", "text": "Десетки хора са ранени след срутване на пода на втория етаж на фондовата борса в индонезийската столица Джакарта, съобщават \"Ройтерс\" и \"Дейли телеграф\".Няма информация за загинали.Много от пострадалите са ученици, които са били на посещение.Телевизионни кадри показват хаотична евакуация от основното лоби, което е изпълнено с отломки.Полицията обяви, че най-малко 77 души са ранени при инцидента. Повечето от хората са получили наранявания по краката и ръцете.Сградата е част от комплекс от две кули, атакувани от атентатори самоубийци през септември 2000 г. Полицията изключи вероятността инцидентът да е свързан с бомбен атентат.Говорител на полицията поясни, че инцидентът е станал на първия етаж, където много служители са минавали. Има пострадали и те са откарани в намираща се в близост болница, поясни представителят.Личният асистент на шефа на борсата заяви, че подът на втория етаж на сградата се е срутил.Стотици ученици са били в борсата по време на срутването.MetroTV съобщи, че 15 линейки са били изпратени на място.Въпреки хаоса говорител на борсата обяви, че търговията продължава.Инцидентът е станал малко след обяд местно време.Сградата е построена в края на 90-те години на XX век. В комплекса има офиси на Световната банка и Международната финансова корпорация.", "date": "2018.01.15", "title": "Близо 80 ранени при срутване на етаж на фондовата борса в Джакарта"}
{"url": "https://news.bg/int-politics/sasht-podkopavat-opitite-za-pomirenie-mezhdu-severna-i-yuzhna-koreya-skochi-phenyan.html", "text": "Северна Корея обвини САЩ, че подкопават опитите за помирение между Пхенян и Сеул, настоявайки Пхенян да се откаже от въоръжаването с ядрени оръжия.\"САЩ повтарят обещанието си да не облекчават санкциите и натиска, докато Северна Корея не се откаже от ядрените и ракетните си програми. Те заливат със студена вода атмосферата на помирение\", пише печатният официоз на севернокорейския комунистически режим.Също така се отправят остри критики към Вашингтон за \"подготовка за разполагане на стратегическите си военни сили около Корейския полуостров\".Критиките дойдоха, след като Северна и Южна Корея обявиха още един кръг от преговори, в които се е обсъдило участието на Северна Корея на Зимните олимпийски игри в южнокорейския зимен център Пьончан през следващия месец. През миналата седмица двете страни решиха да възобновят военния диалог за първи път от две години в опит да понижат напрежението.В неделя Северна Корея се нахвърли върху президента на Южна Корея Мун Дже-ин заради негови коментари относно възможността преговорите между двете страни в края на краищата да доведат до прекратяване на ядрената и ракетната програма от страна на Пхенян.", "date": "2018.01.15", "title": "САЩ подкопават опитите за помирение между Северна и Южна Корея, скочи Пхенян"}
{"url": "https://news.bg/regions/stolichna-obshtina-sabra-800-stari-gumi-za-2-dni.html", "text": "За последните два дни в София са събрани 800 стари гуми от домакинствата. Това е по инициатива на Столичния инспекторат, която обхвана районите Люлин и Връбница. Общият брой на събрани гуми през трите проведени за последния месец акции, е 3400 бр., съобщиха от Столична община.Акциите за събиране на стари гуми от домакинствата са част от мерките, които Столична община предприема за намаляване на изхвърлянето на стари гуми до кофите за смет и минимизиране на възможността те да бъдат изгаряни за отопление. До момента такива бяха проведени в районите Младост, Овча купел, Люлин и Връбница. Инициативата ще продължи и в други райони на Столична община.", "date": "2018.01.15", "title": "Столична община събра 800 стари гуми за 2 дни "}
{"url": "https://news.bg/world/svetat-e-na-krachka-ot-yadrena-voyna-predupredi-papa-frantsisk.html", "text": "Папа Франциск предупреди, че светът е на крачка от ядрена война, информира \"Ройтерс\".Той поясни, че наистина се страхува от опасността от ядрена война.Духовният лидер на католиците по света направи коментара по време на полет към Чили и Перу и в отговор на обявената от Хавайските острови фалшива тревога за ракетна атака, която предизвика паника в американския щат и подчерта риска от случайно възникване на ядрен конфликт с КНДР.Запитан дали се тревожи от вероятността да избухне ядрена война, Франциск отговори: \"\".Той не спомена Хавайските острови или КНДР.Папа Франциск често алармира за опасността от избухване на ядрена война. През ноември 2017 г. папата се обяви против ядрените оръжия и подчерта, че държавите не трябва да ги складират, дори и при целта да се сдържат други страни.Докато журналистите се качваха на самолета за Чили, представители на Ватикана показаха снимка от 1945 г., на която японско момче носи тялото на умрелия си брат след ядрената атака в Нагасаки.", "date": "2018.01.15", "title": "Светът е на крачка от ядрена война, предупреди папа Франциск"}
{"url": "https://news.bg/economics/rabotodateli-i-sindikati-gotvyat-protest-zaradi-skapiya-tok.html", "text": "Стартира подготовка за национален протест съвместно между синдикати и работодателски организации.Това е договорено след решение на управителните органи на шестте организации - АИКБ, БСК, БТПП, КРИБ, КНСБ и КТ \"Подкрепа\". На работната среща са присъствали ръководителите на представителните на национално равнище организации и работниците и служителите, и на работодателите, обединени във формата \"4+2\".Работодателските организации и синдикатите също така заедно ще изготвят мерки за преодоляване на проблемите в сектор \"Енергетика\". Пакетът от мерки ще е предназначен за компетентните институции, които следва да предприемат стъпки в сферата на енергетиката с оглед продължаващото задълбочаване на проблемите в сектора и спекулативното увеличение на цената на електроенергията - въпроси от изключително значение за цялото общество.Социалните партньори отново потвърждават изразената от тях на 16 декември 2017 г. позиция и се обединяват около необходимостта от съвместни действия.Припомняме, от следващия цената на електроенергията за бизнеса се увеличава с между 30 и 60%. Това означава, че работодателите ще бъдат изправени пред два варианта - да съкращават разходи или да качат цените на стоките и услугите, .Още миналия месец синдикати и работодатели обявиха, че започва подготовка за национален протест подобно на този от юни месец 2016 г.", "date": "2018.01.15", "title": "Работодатели и синдикати готвят протест заради скъпия ток"}
{"url": "https://news.bg/disasters/nevizhdana-ekologichna-katastrofa-sled-potavaneto-na-iranskiya-tanker-kray-kitay.html", "text": "Китайски кораби са били изпратени да почистват огромния петролен разлив, след като ирански танкер потъна край бреговете на Китай, пораждайки опасения за опустошителни щети върху живота в морето, съобщава \"Франс прес\".Танкерът \"Санчи\", превозващ 136 хил. тона лек суров петрол от Иран, потъна вчера след избухването на нов и огромен огън, изпращайки облак от черен дим на повече от километър над Източнокитайско море.Само три тела бяха открити от 32-членния екипаж след сблъсъка на танкера с товарния кораб CF Crystal на 6 януари, предизвиквайки пожар, който китайските кораби се затрудниха да потушат.Иранските власти заявиха, че няма надежда за намирането на оцелели сред екипажа от 30 иранци и двама бангладешци, предизвиквайки скръб и гняв сред семействата на моряците в Техеран.Издирвателната и спасителната операция бяха отменени, а почистването започна след като огънят на морската повърхност беше най-накрая овладян днес, уточни китайската държавна телевизия.Два кораба са разпръснали химикали с цел разтваряне на петрола. Разливът е дълъг 18,5 км и е широк 7,4 км, като се намира на изток от потъналия кораб. Това значи площ на разлива от около 129 кв. км.\"Дейностите по почистването са едно от най-важните неща, върху които съсредоточаваме вниманието си. Никой не иска да види мащабна вторична катастрофа\", посочи говорителят на китайското външно министерство, добавяйки, че причината за инцидента се разследва.Експертът от американския щат Аляска Ричард Стайнър нарече инцидента \"най-големият единичен разлив на петролен кондензат в историята\".Дори ако само 20 процента от товара на танкера се е излял в морето, това ще бъде количество, горе-долу еквивалентно на катастрофалния разлив на петрол в Аляска през 1989 г. от танкера Exxon Valdez.", "date": "2018.01.15", "title": "Невиждана екологична катастрофа след потъването на иранския танкер край Китай"}
{"url": "https://news.bg/health/obshtinskite-bolnitsi-protestiraha-za-chas.html", "text": "Служителите в общински болници в страната протестираха за час днес. Между 12:00 и 13:00 часа лекари и служители на болниците спряха работа и излязоха пред сградите на болниците в знак на протест под мотото \"Спрете унищожаването на общинското здравеопазване\".На протест излязоха и медицинските работници в Чирпан, Дупница и Омуртаг, Димитровград и др.Медицинските работници протестират срещу липсата на адекватни мерки в здравеопазването. Според тях болниците се водят към фалит.В центъра на Чирпан се събраха стотици граждани в подкрепа на исканията на медицинските работници. Протеста там оглавяваше председателят на Управителния съвет на Сдружението на общинските болници в България д-р Неделчо Тотев. Припомняме, че преди Тогава той каза, че всички общински болници са застрашени и изтъкна, че повече от 10 общински болници към момента харчат повече за заплати отколкото приходи имат.Дупнишката МБАЛ \"Св. Иван Рилски\" също протестира. Тяхното негодувание беше мълчаливо. От БНР съобщават, че болницата в Дупница има над 1 млн. и 200 хил.лв. задължения и предстои легловата база да бъде съкратена с повече от половината.И от здравното заведение в Димитровград също протестираха, там имаше и негодуващи пациенти, които подкрепиха лекарите, предаде БНР. Медицинските работници говорят за достигнат предел на търпимост и искат увеличение на цената н клиничните пътеки.Поморийската болница също протестира. Лечебното заведение било с 1 млн. лв. дългове и неизплатени заплати на работещите. Според заместник министъра на здравеопазването д-р Бойко Пенков общите задължения на общинските болници надхвърлят 100 млн. лв., а 46 млн. от тях са просрочени.Като основна причина за това се сочат ниските цени на клиничните пътеки. Медицинските работници, подкрепени от Българския лекарски съюз, работодатели и синдикати смятат, че не е нормално клиничните пътеки да са с непроменими цени от 2006 г., а от тогава например минималната работна заплата да се е покачила от 180 лв. на 510 лв. Консумативите също са особено поскъпнали в последното десетилетие.И от здравното заведение в Димитровград също протестира, там имаше и негодуващи пациенти, които подкрепиха лекарите. Медицинските работници говорят за достигнат предел на търпимост и искат увеличение на цената н клиничните пътеки.", "date": "2018.01.15", "title": "Общинските болници протестираха за час"}
{"url": "https://news.bg/world/i-belgiya-vdigna-iztrebiteli-zaradi-ruski-bombardirovachi.html", "text": "Два белгийски изтребителя Ф-16 бяха вдигнати тази сутрин, за да съпроводят два руски стратегически бомбардировача Ту-160 над Северно море. Това пише местният вестник \"Соар\", позовавайки се на военен източник, информира ТАСС.Изданието не разкрива подробности за инцидента, а също така няма официално потвърждение на информацията.Вестникът отбелязва, че от миналата седмица Белгия осигурява безопасността на въздушното пространство в държавите от Бенелюкс (Белгия, Холандия и Люксембург).По-рано днес беше съобщено, че британски изтребители \"Тайфун\" са били вдигнати по тревога заради руски самолети.", "date": "2018.01.15", "title": "И Белгия вдигна изтребители заради руски бомбардировачи"}
{"url": "https://news.bg/health/falshiva-e-novinata-za-nov-moratorium-varhu-lekarstvata.html", "text": "Фалшива е новината, че здравните власти въвеждат нов мораториум върху иновативни лекарства за онкоболни пациенти, твърдят от Министерството на здравеопазването (МЗ). От ведомството изразяват своето притеснение, че медийни публикации и позиции на пациентски организации насаждали погрешни внушения за въвеждане на рестриктивни мерки и по този начин насаждали безпочвени страхове в обществеността и най-вече в нуждаещите се от лечение с нови медикаменти граждани.Припомня се, че с поправки от януари 2017 г. в Наредбата за цените на лекарствените продукти е въведено изискването за проследяване ефекта от терапията с лекарства, които за пръв път се включват в Позитивния лекарствен списък (ПЛС). Това изискване се отнася за иновативни продукти, за които не са представени доказателства за терапевтична ефективност и/или съотношението разход-резултат е неефективно. Липса на терапевтична ефективност означава, че за лекарствения продукт не са налице данни при прилагането му в реалната медицинска практика.Болниците, които ще работят с новите 13 лекарства и ще проследяват ефекта от терапията с тях, трябва да бъдат университетски и в тях да има кадрово и апаратурно обезпечени структури по профила на съответното заболяване. Касае се за високотехнологични иновативни лекарствени продукти, които по данните на притежателите на разрешителни за употреба (фирмите) са предназначени за много малък кръг пациенти, от порядъка на 10-15 души. Ето защо сред лечебните заведения не попадат комплексните онкологични центрове.Решението за определяне вида на тези лечебни заведения било взето, след като МЗ е потърсило мнението на водещи специалисти по съответните заболявания и на националните консултанти. Концентрирането на пациентите в университетските болници гарантирало, че пациентът ще получи най-доброто за него лечение.Министерството на здравеопазването държи да бъде ясно, че за всяко ново лекарство има определени болници, в които ще се проследява терапевтичния ефект от прилагането му. По никакъв начин не ставало дума за рестрикции, най-малкото защото списъкът може да бъде променян по всяко време, при необходимост. Освен това, след като конкретна фирма получи информация за лечебните заведения, които ще проследяват ефекта от нейните лекарствени продукти, тя има право на възражение. Важно е да се знае, че когато лекарствата на съответните фирми са преминали оценка на здравните технологии, фирмите са декларирали, че от лечение със съответния лекарствен продукт се нуждаят не повече от 15 души. Това е и основанието, поради което е нерентабилно в проследяването да участват всички болници в страната.МЗ гарантира, че нито един пациент няма да остане без достъп и приложение на необходимата за здравето му лекарствена терапия и се ангажира да актуализира списъка на лечебните заведения, при доказана необходимост.Здравните власти уверяват, че пациентите ще получават най-подходящото лечение в определените лечебни заведения, което ще позволи и най-точно отчитане на ефекта от приложените иновативни лекарства без риск за здравето им.", "date": "2018.01.15", "title": "Фалшива е новината за нов мораториум върху лекарствата"}
{"url": "https://news.bg/world/izrael-i-indiya-tragvat-po-patya-kam-sporazumenie-za-svobodna-targoviya.html", "text": "Индия и Израел ще започнат работа по споразумение за свободна търговия по настояване на еврейската страна, обявиха официални представители, цитирани от \"Ройтерс\".Премиерът на Израел Бенямин Нетаняху е на посещение в Индия, което е първо на министър-председател на еврейската държава за последните 15 г.Далеч от погледа на обществото през последните години двете страни сближиха отношенията си, предимно в оръжейния сектор. Но при индийския премиер Нарендра Моди, чиято националистка партия отдавна хвали Израел за твърдия подход срещу тероризма, отношенията между двете държави се задълбочиха и в областта на икономиката.\"Имаме дипломатически отношения от 25 г., но нещо различно се случва сега\", каза Нетаняху, след като двете страни се подписаха под 9 споразумения, които покриват сътрудничество в областта на киберсигурността, космическите технологии, петрола и газа.Израел даде предварително одобрение индийски енергийни компании да проучват за газ и петрол в източната част на Средиземно море. Така за първи път ще има индийски компании в региона.Днес по време на разговорите Нетаняху настоя двете държави да започнат преговори за споразумение за свободна търговия. Моди се е съгласил да започнат дискусии, според Ню Делхи.Търговският обмен между двете държави е скочил от 200 милиона долара през 1992 г. до 4,16 милиарда долара през 2016 г., като е в полза на Израел.Нетаняху, който води делегация от 130 души, иска увеличаване на износа за Индия с 25% в рамките на три години.Израел е един от най-големите доставчици на оръжие за Индия, нареждайки се до САЩ и Русия.През миналата година Моди стана първият премиер на Индия, посетил еврейската държава.", "date": "2018.01.15", "title": "Израел и Индия тръгват по пътя към споразумение за свободна търговия"}
{"url": "https://news.bg/regions/s-pogled-kam-vitosha-155-godini-ot-rozhdenieto-na-aleko.html", "text": "Пред паметника на Алеко Константинов на столичния бул. \"Витоша\" Столична община организира честване по повод 155 години от рождението на твореца и общественика.Големият български писател и общественик е роден на 13 януари (1-ви януари стар стил) 1863 година.Актьорът от Сатиричния театър Светослав Пеев откри тържественото честване, като сподели, че той е горд именно с името, което носи този театър - на Алеко Константинов. \"Това е чест и ние винаги ще пазим неговото име.\"Не случайно този паметник е с поглед, обърнат към планината Витоша, посочи и зам-кметът на София Тодор Чобанов. В словото си Чобанов припомни основни аспекти от житейския и творческия път на Алеко Константинов, като направи препратка към други сатирици от световната литературна история. Алеко Константинов е българският Рабле или нашенският Хашек, посочи Чобанов.Той изтъкне и особената мисия на поколението на Алеко, която ярко се откроява именно в неговата творческа история - да съгражда съвременна България, в която живеем и ние днес. Според Чобанов, ако Алеко Константинов се беше родил по-рано, той със сигурност би бил с пушка на рамо, редом с Христо Ботев, Васил Левски и Захари Стоянов.По време на честването на 155 години от рождението на Алеко Константинов бе представено специално издание на вестник, посветен на годишнината, подготвен и издаден от Националния литературен музей.", "date": "2018.01.15", "title": "С поглед към Витоша - 155 години от рождението на Алеко"}
{"url": "https://news.bg/politics/azerbaydzhan-gotov-da-gazifitsira-za-sobstvena-smetka-balgariya.html", "text": "Азербайджан, чрез държавната си газова компания СОКАР, е готов да газифицира за собствена сметка България. Това обяви президентът на страната Илхам Алиев по време на разговорите си с премиера Бойко Борисов, който е на посещение в богатата на изкопаеми горива страна, съобщават от Министерския съвет.Борисов от своя страна е потвърдил, че на ресорните министри било разпоредено да проучат възможностите за газифициране. По думите на премиера, договорените 1 млрд. куб. м азерски газ годишно, който ще идва от втората фаза на находището Шах Дениз, е най-евтиният и щял да може да се използва за социални пакети за бедните домакинства.\"Едва 3% от територията на България е газифицирана, а в същото време въздухът у нас е замърсен заради използване на твърди горива за отопление. Поставяме си амбициозната цел да разширим използването на материали за отопление на населението, които не водят до замърсяване\", каза премиерът Борисов. По думите на Алиев, 93% от територията на Азербайджан е газифицирана.Според премиера по този начин щял да се реши и екологичният проблем с мръсния въздух.Очаквало се тази година да започне изграждането на интерконектора с Гърция и да се финализират преговорите за конектора с Турция, за да може синьото гориво по Южния газов коридор, в който Азербайджан има водеща роля, да стигне до България.Сред темите на разговорите между Борисов и Алиев е била диверсификацията на доставките на природен газ до България, както и проектът за изграждане на газовия хъб \"Балкан\".Борисов и Алиев са обсъдили и важността на транспортните коридори номер 8 и 10, които ще свържат Европа и Азия. Директната авиолиния София-Баку, която утре ще бъде открита официално, беше договорена през 2015 г., когато Алиев беше на посещение у нас. Новата транспортна връзка ще помогне за бизнеса между двете държави и ще укрепи още по-здраво икономическите, търговските и културните отношения.", "date": "2018.01.15", "title": "Азербайджан готов да газифицира за собствена сметка България"}
{"url": "https://news.bg/entertainment/zamlakna-unikalniyat-glas-na-dolores-o-riardan.html", "text": "В Лондон почина вокалистката на ирландската група Cranberries Долорес О'Риърдън. От полицията не уточняват каква е причината за смъртта на 46-годишната певица, предаде Би Би Си.Известно е, че тялото й е намерено в стая на лондонски хотел. В официално изявление на нейните представители се казва, че тя е била в британската столица, за да прави записи.Посочва се, че роднините й са шокирани от внезапната вест и не искат външна намеса в този труден за семейството момент.Долорес О'Риърдън получи световна известност като вокалистка на Cranberries. Пред 1994 г. тяхната песен \"Зомби\" от втория им албум \"No Need to Argue\" светкавично зае първите места в чартовете на Австралия, Франция, Германия, Белгия и редица други страни, включително България. Макар че албумът като цяло е изключително успешен - продадени са около 17 милиона копия, именно \"Зомби\" се превръща в емблематична песен за групата.През 2003 година О'Риърдън започна самостоятелна кариера. Тя е автор на саундтрака към филма на Мел Гибсън \"Страстите Христови\".В продължение на 20 години тя беше омъжена за бившия мениджър на групата Duran Duran Дон Бъртън. Двамата имат три деца.През 2017 година Cranberries, които се събраха отново, обявиха, че започват световно турне. През месец май обаче, в разгара на турнето, групата беше принудена да го прекъсне и да отмени оставащите концерти заради здравето на певицата. Беше съобщено, че тя има проблеми с гърба.През декември Долорес О'Риърдън написа в страницата си във Фейсбук, че се чувства добре и е изпълнила няколко песни на празника на списание \"Billboard\" в Ню Йорк.", "date": "2018.01.15", "title": "Замлъкна уникалният глас на Долорес О’Риърдън  "}
{"url": "https://news.bg/politics/nenchev-da-se-razsledvat-vrazkite-na-ninova-siderov-i-radev-s-rusiya.html", "text": "При нарастващата агресивност на Москва към страните от евроатлантическото пространство, ако ремонтираме двигателите на МИГ-29 в Русия, НАТО може да наложи санкции на страната ни.Такава позиция изрази бившият министър на отбраната Николай Ненчев пред телевизия Би Ай Ти.\"Българската армия е зависима на 90% от Русия. Ремонтирах самолетите в Полша, за да избегнем тези зависимости. Ако сега изпратят двигателите на МИГ-29 за ремонт в Русия, има голяма опасност никога да не ги получим обратно. Не може да извършваме съвместни мисии с Русия, ще ни бъдат наложени санкции от НАТО.\" - коментира Ненчев.В обширен доклад на американския сенат се посочва, че Русия има значително влияние върху политиката, бизнеса и енергийния сектор на България, въпреки че страната ни е членка на ЕС и НАТО. Документът предупреждава за растяща руска намеса из цяла Европа.По думите на Ненчев е застрашена националната сигурност на България.\"Докладът дава ясна констатация, че български партии са зависими, като се споменава няколко пъти името на Волен Сидеров. За това правителството не е стабилно, защото то е зависимо от Сидеров. Той притисна ГЕРБ до стената и крепи правителството. Аз се безпокоя защо няма държавна реакция, нито една институция не е излязла със становище, плаши ме безочието - в доклада пише, че националната сигурност е пробита и сме зависими икономически и политически от Русия.\" - предупреждава Ненчев.Според бившия министър на отбраната, премиерът Бойко Борисов трябва спешно да свика Съвета за сигурност и да бъдат взети мерки - да се разследват политическите партии и лица, които са споменати в доклада.\"Това е национално предателство, когато си в управлението на страната и изпълняваш чужди нареждания\", подчерта Ненчев.Той допълни, че Корнелия Нинова, Волен Сидеров и Румен Радев трябва да бъдат разследвани за връзки с Русия.", "date": "2018.01.15", "title": "Ненчев: Да се разследват връзките на Нинова, Сидеров и Радев с Русия "}
{"url": "https://news.bg/int-politics/rumanskiyat-premier-tudose-podade-ostavka.html", "text": "Румънският министър-председател Михай Тудосе подаде оставка, предаде Би Би Си.Новината беше съобщена след заседание на ръководството на управляващата Социалдемократическа партия тази вечер.Тудосе е бил принуден да вземе решението за оттеглянето си, тъй като е загубил подкрепата на партията, но заяви, че подава оставка с \"високо вдигната глава\".Тудосе е вторият румънски премиер, който губи поста си през последните седем месеца, след като през юни предшественикът му Сорин Гриндяну беше свален с вот на недоверие.Причината, поради която Тудосе беше лишен от подкрепата на Социалдемократическата партия, е конфликтът му с председателя Ливиу Драгня, свързан със скандала около министърката на вътрешните работи Кармен Дан. През миналата седмица Тудосе поиска оставката на Дан, като я обвини в лъжа. Тя обаче отказа да се подчини, а Драгня взе нейната страна.Самият Драгня не може да оглави правителството, тъй като е осъждан. През 2016 година той получи 2 години условно заради изборни машинации.", "date": "2018.01.15", "title": "Румънският премиер Тудосе подаде оставка"}
{"url": "https://news.bg/disasters/trus-sas-sila-4-4-v-yuzhna-gartsiya.html", "text": "Трус с магнитуд 4.4 е регистриран в Южна Гърция, в 21:27:17 ч. местно време, съобщи Европейско-средиземноморският сеизмологичен център.Епицентърът се намира на 151 километра западно от столицата Атина.Земетръсното огнище е с дълбочина 2 километра.Не се съобщава за пострадали хора и материални щети.", "date": "2018.01.15", "title": "Трус със сила 4.4 в Южна Гърция"}
