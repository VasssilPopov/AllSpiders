{"url": "https://news.bg/disasters/ot-palermo-libiya-gradi-armiya.html", "text": "Срещата за сигурност по време на либийската конференция в Палермо може да бъде отправна точка за възстановяване на стабилността и обединяване на армията в тази северноафриканска страна, заяви експертът Мухамад Фати Шериф пред информационна агенция на РИА Новости.Присъствието на съседните на Либия страни на тази среща даде положителни резултати. Това е нова отправна точка за започване на подобряване на сигурността в Либия и започване на обединение на военните милиции в Либия в единна национална армия, каза експертът.Фати също така отбеляза, че въпреки че самата конференция не донесе готови решения за политическо уреждане, \"проправя пътя за подготовката на национална конференция за Либия в началото на следващата година\".", "date": "2018.11.13", "title": "От Палермо Либия гради армия"}
{"url": "https://news.bg/world/pes-v-ep-germaniya-nyama-pravo-na-proval-v-evropa.html", "text": "Германският евродепутат Удо Булман, лидер на парламентарната група на Партията на европейските социалисти, предупреди, че германците \"нямат право да се провалят в Европа\", като се има предвид историята на държавата, информира Би Би Си.Според него Германия трябва да \"постигне напредък\" по въпроса за климатичните промени и да укрепи социалните политики.Коментирайки решението на канцлера на Австрия Себастиан Курц да извади страната от пакта на ООН за мигрантите, по време на дебат за бъдещето на ЕС в Европейския парламент Булман определи решението като \"скандално\".Ришард Легутко - съпредседател на групата на консерваторите и реформистите в Европейския парламент, описа ЕС като организация, която е \"ограбена от левицата\". Той смята, че лидерите на Европейската народна партия и Партията на европейските социалисти могат да се разменят и няма да има разлика.Съпредседателят на \"Зелените\" в европарламента Ска Келер пък заяви, че Германия трябва да подкрепи политиките на ЕС в областта на климата. Тя призова ЕС да приеме минимална цена за въглеродните емисии.Габриеле Цимер, лидер на групата на Обединената левица, за създаването на \"военен съюз\".", "date": "2018.11.13", "title": "ПЕС в ЕП: Германия няма право на провал в Европа"}
{"url": "https://news.bg/int-politics/avstriyskiyat-sad-nyama-da-ostavi-v-aresta-polkovnika-obvinyavan-v-shpionazh-za-rusiya.html", "text": "Австрийският съд в Залцбург реши да не арестува пенсионирания полковник, заподозрян в шпионаж, съобщава АПА, цитирани от \"Спутник\".Прокуратурата в Залцбург преди това заяви, че заподозряният може да бъде осъден до 10 години затвор.След информация за шпионаж, публикувана в австрийския вестник \"Кронен Цайтунг\" на 9 ноември, австрийският канцлер Себастиан Курц потвърди, че 70-годишен австрийски полковник е заподозрян в шпиониране за Москва и поиска от Русия да предостави \"прозрачна\" информация. Припомняме, че руският президент  през август месец тази година.Още вчера обаче австрийският посланик в Москва Йоханес Айгнер ще бъде .Вчера австрийските власти съобщиха, че се  в оставка за шпионаж в полза на руските служби. Според обвиненията той е предавал на руското военно разузнаване информация за австрийската военна авиация, за високопоставени чиновници. Прокуратурата проверява дали е имало разгласяване на държавна тайна. Полковникът е сътрудничил на руското ГРУ от 90-те години на миналия век.\"Ди прес\" съобщи, че .Вестник \"Кронен Цайтунг\" съобщи, че документи показват, че още през 2006 г. полковникът се опитвал да прекрати шпионската си дейност, но руските служби не са му позволили да го направи. за случая на Австрия, като я упрекна в \"мегафонна дипломация\".", "date": "2018.11.13", "title": "Австрийският съд няма да остави в ареста полковника, обвиняван в шпионаж за Русия"}
{"url": "https://news.bg/world/velikobritaniya-i-es-dogovoriha-teksta-po-vaprosa-za-irlandiya.html", "text": "Великобритания и Европейският съюз постигнаха споразумение за текста по въпроса за ирландската граница, съобщава ирландската медия RTE News.Двама източници заявиха пред медията, че текстът е \"толкова стабилен, колкото може да бъде\", но преговорите все още не са окончателно приключени. В съгласувания текст се казва, че ще има само една \"мрежа за сигурност\", която се създава, за да се избегне проблемът с \"твърда\" граница между Северна Ирландия и Ирландия.Съобщава се, че сделката включва временно митническо споразумение между Лондон и ЕС, което ще се прилага за цяла Великобритания, но с някои конкретни положения за Северна Ирландия. Тези клаузи се отнасят за единния пазар на ЕС и включват по-дълбоко обвързване в сравнение с останалата част от Острова. Споразумението също включва клауза, съдържаща механизъм за преглед.Според източниците текстът е \"стабилизиран\" миналата нощ около 21,00 часа и е предаден на британското правителство.Договореният текст как да се избегне \"твърда\" граница с Ирландия ще е част от споразумението за Брекзит.Сега текстът трябва да бъде одобрен от британския кабинет и след това от парламента на Обединеното кралство.Утре правителството на премиера Тереза Мей ще проведе заседание, на което се очаква да се подпише под законодателството за Брекзит. Планирана е среща и тази вечер. Британски министър потвърди, че утре ще се проведе специално заседание на кабинета.В съобщение на \"Даунинг стрийт\" се потвърждава, че кабинетът ще се срещне утре в 14,00 часа, за да обсъди проект на споразумение, договорен между преговарящите екипи в Брюксел, и да реши следващите стъпки. Министрите са поканени да прочетат документа преди срещата.Медии съобщават, че споразумението за Брекзит е договорено на техническо ниво.Демократичната юнионистка партия все още не е видяла текста. Не е ясно дали договореното пресича установените от северноирландската партия \"червени линии\".", "date": "2018.11.13", "title": "Великобритания и ЕС договориха текста по въпроса за Ирландия"}
{"url": "https://news.bg/politics/menda-stoyanova-ne-razbira-vetoto-na-prezidenta.html", "text": "Като странно определи  върху закона за корпоративното подоходно облагане шефката на бюджетната комисия Менда Стоянова. Управляващите остават на позицията си за екокомпонентата за колите.Като изненада идва мотивът за такса битови отпадъци. Ако се приеме това вето, това означава веднага, без подготовка да бъдат натоварени много милиони хора за сметка на бизнеса, недоумява Стоянова.Тя е изненадана и от мотивите в частта за митниците.Ще проведем дебата, увери депутатката, но посочи, че нямало мотиви за приемането му. Ветото нямало да забави приемането на бюджета.Още в четвъртък бюджетната комисия в парламента се заема с ветото.  ще се гледа в края на месеца.", "date": "2018.11.13", "title": "Менда Стоянова не разбира ветото на президента "}
{"url": "https://news.bg/int-politics/farazh-vizhda-v-es-zhelanie-za-imperiya-koyato-zapochva-studena-voyna-sas-sasht.html", "text": "Бившият лидер на \"Британската партия на независимостта\" - UKIP Найджъл Фараж обясни, че иска да благодари на Ангела Меркел, \"без теб никога не бихме стигнали до линията Брекзит\", съобщава БиБиСи.Фараж определи миграционната политика на Меркел като \"най-лошото решение в следвоенната политика на Европа\" и смята, че това ще доведе до огромно увеличение на евроскептичните партии на изборите за Европейски парламент през май.Той допълва, че Брекзит \"сега наистина е освобождение\" от ЕС, който има намерение да стане \"империя\" и \"започна нова Студена война\" срещу Съединените щати.\"Европейският проект е създаден, за да спре германското господство\", но призивите на канцлера за европейска армия са \"гола оферта за поглъщане\", коментира Фараж.", "date": "2018.11.13", "title": "Фараж вижда в ЕС желание за империя, която започва Студена война със САЩ"}
{"url": "https://news.bg/politics/knsb-hvali-nay-dobriya-byudzhet-na-borisov.html", "text": "Най-добрият бюджет на Борисов засега. Тази оценка даде  след среща с ПГ на ГЕРБ.Нашата оценка е добра, положителна, заяви след срещата президентът на синдиката Пламен Димитров като уточни, че този бюджет се приближава към най-добрия, правен от Борисово правителство.КНСБ за доволни от завишените разходи. Обсъдени са системите, които остават недофинансирани и синдикатите искат да се намерят средства и за тях. Искат и повече средства за майчинските през втората година от отглеждането на дете.Шефката на бюджетната комисия Менда Стоянова похвали добрия тон на срещата. За първи път синдикатите за доволни, каза тя. Щели да се вдигат резервите в хазната.Иначе с КНСБ, ГЕРБ . Бюджет 2019 е един от най-добрите бюджети, похвали се и депутатката от ГЕРБ.", "date": "2018.11.13", "title": "КНСБ хвали най-добрия бюджет на Борисов"}
{"url": "https://news.bg/crime/prokuraturata-e-udovletvorena-ot-evrodoklada-za-2018-g.html", "text": "Силно удовлетворяваща е положителната оценка за положените усилия и постигнатите от България устойчиви резултати. Това гласи позицията на прокуратурата за приетия по-рано през деня мониторингов Доклад на ЕК за България по механизма за сътрудничество и проверка за 2018 г.Според ръководството на държавното обвинение коректно е отчетен приносът на Прокуратурата на Република България за значителния напредък и близкото до пълно изпълнение на показателите, определени от ЕК. Мнението на прокуратурата е, че трите показателя, по които спира наблюдението ни, е прието, че са изцяло изпълнени.Според Доклада три от шестте показателя (за , законодателната рамка и ) могат да се считат за временно прекратени.В доста положителната позиция на прокуратурата се казва, че от ЕК е констатирано подобряване на ефективността на наказателния процес. Според тях, това е резултат от промените в НПК и в изпълнение на препоръките в Независимия експертен анализ на Прокуратурата.\"Положително е оценена активността на главния прокурор за отчетност пред Народното събрание, като гаранция за прозрачност и независимост на Прокуратурата.Подчертан е същественият напредък и резултатите по показателя , както и водените редица мащабни разследвания за корупция срещу високопоставени длъжностни лица\", гласи позицията, написана от ръководството на прокуратурата.Според тях е положително становището за оптимизиране на структурата на районните прокуратури.Припомняме, .От колегията на Сотир Цацаров изчисляват, че липсата на нови препоръки и оптимистичната увереност, че мониторингът над България може да свърши с мандата на Юнкер са показателни за необратимостта на напредъка.Ръководството на Прокуратурата изразява благодарност към прокурорите, следователите и съдебните служители и цени приноса им за признатия напредък, гласи позицията от държавното обвинение.", "date": "2018.11.13", "title": "Прокуратурата е удовлетворена от Евродоклада за 2018 г."}
{"url": "https://news.bg/world/verhofstad-es-tryabva-da-izbegne-razdelenie-na-iztok-i-zapad.html", "text": "Бившият белгийски премиер Ги Верхофстад, лидер на Алианса на либералите и демократите в Европейския парламент (АЛДЕ), предупреди, че е необходимо да се избегне разделението на Европа на Изток и Запад, информира Би Би Си.Той подчерта, че е изключително важно ЕС да избегне разделение между Изтока и Запада, което може да бъде \"по-унищожително\" от Брекзит. Верхофстад също описа Брекзит като \"рана\".Председателят на АЛДЕ е \"горд\" от \"проевропейското мнозинство\" в Европейския парламент.Той разкритикува заплахите към Централноевропейския университет в Будапеща, което той определи като \"личен кръстоносен поход\" от унгарския премиер Виктор Орбан срещу основателя на университета Джордж Сорос.", "date": "2018.11.13", "title": "Верхофстад: ЕС трябва да избегне разделение на Изток и Запад"}
{"url": "https://news.bg/world/tramp-podgotvya-golyama-chistka-v-beliya-dom.html", "text": "Президентът на САЩ Доналд Тръмп прави големи промени в Белия дом, включително се водят разговори за смяна на началника на кабинета Джон Кели, пише вестник \"Уолстрийт джърнъл\".По-рано беше разпространена информация, че Държавният глава подготвя възможни промени в Съвета за национална сигурност, където Тръмп се очаква да премахне Мира Рикардел, заместник на съветника по национална сигурност Джон Болтън.Тръмп съобщи, че отстраняването на Нилсен потенциално може да доведе до оставката на Кели, тъй като началникът на кабинета е съюзник на Кирстен Нилсен, разкриха източници пред американското издание.Президентът ще смени Кели с началника на екипа на вицепрезидента Майк Пенс - Ник Айърс.Доналд Тръмп също наскоро е решил да уволни търговския министър Уилбър Рос.Белият дом и Департаментът за вътрешна сигурност отказват коментар.", "date": "2018.11.13", "title": "Тръмп подготвя голяма чистка в Белия дом"}
{"url": "https://news.bg/world/izrael-prie-primirieto-s-hamas.html", "text": "Палестински терористични групи в Ивицата Газа обявиха, че с посредничеството на Египет е сключено споразумение между тях и Израел за спиране на огъня, след като повече от 460 ракети бяха изстреляни към южната част на еврейската страна за 25 часа, пише \"Таймс оф Израел\".Високопоставен израелски дипломат потвърди, че е постигнато споразумение за спиране на огъня.\"Израел запазва правото си да действа. Молбите на Хамас за спиране на огъня дойдоха през четири различни медиатора. Израел отговори на това, че събитията на място ще решат (дали спирането на огъня ще влезе в сила)\", подчерта източникът.Съобщава се, че решението да се сключи споразумение за спиране на огъня с Хамас, \"Ислямски джихад\" и други терористични групировки в Газа е прието от кабинета за сигурност на Израел.Според армията повече от 460 ракети са изстреляни към Южен Израел за 25 часа в понеделник и вторник. Противоракетната система \"Железен купол\" прихвана повече от 100 от ракетите. Повечето от ракетите паднаха в открита местност, а дузина паднаха в израелски градове. Един човек загина, а десетки са ранени.В отговор израелските военни поразиха близо 160 обекта в Ивицата Газа, включително четири съоръжения, които са разглеждани като \"ключови стратегически активи\".Седем палестинци са убити в Газа, най-малко петима са от терористични организации.По време на преговорите посредничиха египетски представители на разузнаването, специалният посланик на ООН Николай Младенов и трета страна медиатори.", "date": "2018.11.13", "title": "Израел прие примирието с Хамас"}
{"url": "https://news.bg/society/protesti-v-stranata-sreshtu-tsenata-na-gorivata-i-ostavaneto-na-valeri-simeonov.html", "text": "За 23-ти пореден ден майките на деца с увреждания излязоха на протест пред сградата на Министерския съвет, съобщи БНР.За кратко протестиращите, които се включиха към протеста на майките, блокираха булевардите \"Тодор Александров\" и \"Мария Луйза\" и се върнаха пред сградата на бившия партиен дом, информира Нова телевизия. Майките не толерират агресията, заявиха те по повод пуснатата вчера димка по време на техния мирен протест.В началото на протеста организаторите от инициативата \"Системата ни убива\" отново призоваха за оставката на вицепремиера Валери Симеонов заради обидните му думи: \"кресливи майки на уж болни деца\". Майките заявиха, че не толерират мълчанието на Симеонов по темата толкова дни.\"Когато в неделя тука бяха доста повече хора, които твърдяха, че ще направят революция и всеки ден ще са тук. Къде сте, хора, не знам, но революция за един ден и за четири часа няма да стане. Благодаря ви, че отново сте тук. Ние сме отново с искането за оставка на Валери Симеонов. Ние не толерираме неговото мълчание, неговото стоене все още в топлия и уютен кабинет, откъдето ни се подиграва\", заяви една от майките.Припомняме, в петък - 19 октомври 2018 г., докато в зала депутатите дебатираха по третия вот за недоверие към кабинета \"Борисов-3\" .Думите на Валери Симеонов били: \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". Изказването е направено след заседание на Тристранката, на 16 октомври, вторник, по повод Закона за хората с увреждания.В понеделник, 22 октомври се състоя многочасов  Корнелия Нинова тогава заяви, че Премиерът  за думите на Валери Симеонов още в петък.Тогава и  в социалната мрежа Фейсбук. Също в мрежата Нинова каза на Борисов: \"\".Президентът също коментира изказването на вицепремиера като заяви, че . в социалната мрежа Фейсбук. Също в мрежата Нинова каза на Борисов: \"\".На .И тази вечер в протеста на майките на деца с увреждания пред МС се включиха и хора, които протестират срещу високите цени на горивата.Протест на хора, които искат по-ниски цени на горивата има в няколко различни градове на страната.След като в понеделник, 12 ноември част от протестиращите решиха да затворят пътя за Варна, днес 13 от шофьорите блокирали пътя с колите си, са санкционирани, информира bTV.От Перник хората, които протестират срещу високите цени на горивата тръгнаха на автошествие с коли се отправи към пътя за Даскалово, съобщи БНТ. Целта на протестиращите с коли срещу цените на бензина е да блокират движението. Очаква се към тях да се присъединят хора от Радомир. Обстановката е спокойна, има полиция.В Пловдив най-активно протестират майките на деца с увреждания. За 23-та вечер те поискаха оставката на вицепремиера Валери Симеонов, съобщи bTV.В Бургас пред сградата на общината след края на работния ден се събраха предимно семейства с малки деца. Те протестират срещу ниските доходи и стандарта на живот.В Добрич също има мирен протеста. Освен по-ниски цени на горивата хората там искат и политики, които да доведат до по-достоен живот за всички.В Силистра протестиращи затвориха централния градски булевард сутринта. Хората искат по-висок жизнен стандарт. Сред протестиращите имаше и майки на деца с увреждания, които настояват за оставката на вицепремиера Валери Симеонов.В центъра на Хасково по обед също се събраха десетки граждани. Те се заканиха следващия път да затварят граници. Протестиращите се дистанцираха от всички партии и поискаха пълна промяна на начина на управление.", "date": "2018.11.13", "title": "Протести в страната срещу цената на горивата и оставането на Валери Симеонов"}
{"url": "https://news.bg/world/velikobritaniya-potvardi-za-sdelka-s-es-za-brekzit.html", "text": "Правителството на Великобритания потвърди, че е постигнато споразумение между Лондон и Брюксел за Брекзит, съобщава АФП.По-рано беше разпространена информация, че двете преговарящи страни са договорили споразумението на техническо ниво, след като съгласуваха текста по ключовия въпрос за избягване на \"твърда\" граница между Северна Ирландия и Ирландия.Утре кабинетът на премиера на Великобритания Тереза Мей ще проведе заседание, за да обсъди финализираното споразумение. Тази вечер се очаква Мей да се срещне с всеки министър поотделно.Би Би Си информира, че на министрите ще им бъде предложено да подкрепят текста на споразумението или да подадат оставка.Представителите на 27-те страни членки на ЕС ще проведат среща в Брюксел в сряда.Споразумението се очаква да бъде повече от 600 страници, а политическата декларация далеч по-малка - около 15 страници.", "date": "2018.11.13", "title": "Великобритания потвърди за сделка с ЕС за Брекзит"}
{"url": "https://news.bg/bulgaria/goranov-saobshtava-merki-za-po-golyama-prozrachnost-v-tsenoobrazuvaneto-na-gorivata.html", "text": "\"\".Това съобщи финансовият министър Владислав Горанов пред bTV.Той поясни, че в късния следобед е имал среща с премиера Бойко Борисов.Горанов добави, че във връзка с напрежението в обществото заради цената на горивата той ще предложи изменения в Наредба Н-18, по-известна като Наредбата за касовите апарати. Министърът вярва, че тази мярка ще допринесе за по-голяма прозрачност в ценообразуването на горивата в страната ни.Горанов счита, че с тези законодателни изменения претенциите и притесненията на хората дали пазарът работи или има негласни споразумения или картел, ще бъдат по такъв начин показани в касовата бележка, че всеки човек ще може да сравни ценообразуването на горивата у нас с това в други държави членки на ЕС или в държави производители на петрол.Министърът на финансите обясни идеята: \"\". Той посочи, че такава практика вече има, например във фактурите за тока или за топлинната енергия има подробна разбивка на ценообразуването. Владислав Горанов каза още, че акцизът върху течните горива в България е най-ниският възможен, според европейския регламент.Той коментира и наложеното от президента. Горанов не споделя мотивите на президента. По думите му тепърва предстои в парламента да се решава каква ще е позицията по него. Министърът каза, че тези разпоредби в ЗМДТ, които касаят включването на екологичен компонент в данъка за по-старите автомобили, са една малка и първа стъпка, която да ни сложи на цивилизационната карта на Европа за това каква е ролята на всеки един от нас към обществото. Според него екологичните категории на автомобилите отчитат не само замърсяването, което автомобилът причинява, но и неговата сигурност на пътя.Финансовият министър коментира и обществения дебат за застраховката \"Гражданска отговорност\". Той обясни, че с дебата за лимитите на застраховката се цели да се предотврати сериозното нарастване на разходната част на тази система, което би довело до фалит на застрахователи и огромно покачване на цената на \"Гражданската отговорност\".\"Предлагаме таванът на застраховката да е до далечния кръг от хора и то при доказване пред съда на емоционална връзка и причинени болки и страдания\", обясни Горанов.По отношение на предложенията на КФН за прилагане на системата \"бонус-малус\" министър Горанов каза, че в този дебат първо трябва да се обединим около това дали по-рисковите шофьори трябва да плащат повече.Според него важното е да се разбере кой е субектът на риска - шофьорът или автомобилът. Министърът счита, че застраховката \"Гражданска отговорност\" е на автомобила, защото ако тя трябва да бъде на автомобилиста, тогава всеки, който има свидетелство за правоуправление, трябва да плаща \"Гражданска отговорност\", независимо дали шофира и независимо дали има лек автомобил.\"Тази тема трябва тепърва да се обсъди и да придобие завършен вид\", каза министърът.", "date": "2018.11.13", "title": "Горанов съобщава мерки за по-голяма прозрачност в ценообразуването на горивата"}
{"url": "https://news.bg/world/pens-kitay-tryabva-da-prieme-che-sasht-ostavat-v-aziya-ako-iska-da-izbegne-studena-voyna.html", "text": "Вицепрезидентът на САЩ Майк Пенс заяви в интервю за \"Вашингтон пост\", че САЩ са в \"Азия, за да останат\" и добави, че Китай трябва да го приеме, ако иска да избегне Студена война с Вашингтон.Според Пенс Пекин трябва да направи промени в областта на търговията, интелектуалната собственост, международните правила и норми, както и в други политики.Американският вицепрезидент отдели специално внимание на свободата на корабоплаване в Южнокитайско море и подчерта, че това е цел, която се споделя от САЩ и Япония.Той добави, че Доналд Тръмп е склонен да обсъди всички проблеми с китайския лидер Си Дзинпин по време на срещата на Г-20 в Аржентина, която ще се проведе в края на ноември.Пенс подчерта, че САЩ могат да увеличат търговските мита срещу Китай. Вицепрезидентът разкритикува инициативата \"Един пояс, един път\" и добави, че \"авторитаризмът и агресията нямат място в Индийско-тихоокеанския регион\".Пенс представлява САЩ на АСЕAН, АПЕК и на Източноазиатската среща.", "date": "2018.11.13", "title": "Пенс: Китай трябва да приеме, че САЩ остават в Азия, ако иска да избегне Студена война"}
{"url": "https://news.bg/regions/3-chasa-blokada-na-pernik-i-am-struma.html", "text": "Движението на входа на Пернике, както и на АМ \"Люлин\" беше блокирано за близо 3 часа от протестиращите. Те са против предстоящото увеличение на \"Гражданска отговорност\" и срещу високите цени на горивата. Протестиращите днес отново се събраха в кв. \"Изток\" и след това блокираха движението, отбелязва БНТ.Блокадата продължи близо 3 часа. Тя приключи около 21 часа.Протестът преминава спокойно, единствено част от протестиращите хвърляха бомбички и пиратки.Точно в 18.30 часа десетки автомобили, подредени в автошествие, пристигнаха на пътния възел, свързващ магистралите \"Струма\" и \"Люлин\" с входа на Перник през квартал \"Църква\" и входа на София през Драгичево и Владая. Блокадата доведе до опашки от изчакващи автомобили и тежкотоварни камиони, уточнява БНР.Освен за цената на бензина, хората изразяват недоволството си и от увеличението с до 30% на данъка за старите коли, както и от повишаването на цената на задължителната за автомобилите застраховка \"Гражданска отговорност\".Протестът е организиран в социалните мрежи, протича мирно и със засилено присъствие на жандармерия и полиция. От няколко дни хиляди хора в цялата страна изразяват недоволството си, а за да бъдат чути исканията им, блокадите на някои основни пътни артерии продължиха с часове, което доведе до транспортен хаос.Междувременно от МВР припомниха, че няма протест, който да разрешава блокирането на магистрали и главни пътища.", "date": "2018.11.13", "title": "3 часа блокада на Перник и АМ \"Струма\""}
{"url": "https://news.bg/politics/bsp-i-tozi-doklad-e-predposleden.html", "text": "БСП е спокойна след .И този доклад е предпоследен, заяви в Народното събрание социалистът Крум Зарков. По-важно е не кои глави са затворени, а кои не са. Не сме изпълнили изискванията за , борба с корупцията по висшите етажи на властта.ЕК констатира и влошена медийна среда. Припомняме, че тази година .Социалистите внимателно ще прочетат техническата част в доклада и ще предприемат съответните мерки.Иначе успехите в доклада са и заради инициативи на левите, убеждават те.", "date": "2018.11.13", "title": "БСП: И този доклад е предпоследен"}
{"url": "https://news.bg/world/brekzit-e-istoricheska-greshka-vyarva-yunker.html", "text": "Брекзит е \"грешка\". Това обяви председателят на Европейската комисия Жан-Клод Юнкер по време на дебат в Европейския парламент за бъдещето на Европейския съюз, цитиран от Би Би Си.Той увери, че ЕС не иска да \"накаже\" Великобритания по време на процеса по Брекзит. Юнкер добави, че е важно да се \"уважава\" резултатът от референдума през 2016 г.Председателят на ЕК отбеляза, че ЕС \"не е в агресивно настроение\" що се отнася до преговорите за бъдещите отношения с Обединеното кралство, но вярва, че Брекзит е \"историческа грешка\".Според него германският канцлер Ангела Меркел е взела \"правилно\" решение да не затваря границите за мигранти.По-рано в интервю за France24 Юнкер определи Брекзит като \"трагедия\" и предупреди, че ако Великобритания напусне ЕС без споразумение, това ще е \"катастрофа\".", "date": "2018.11.13", "title": "Брекзит е \"историческа грешка\", вярва Юнкер"}
{"url": "https://news.bg/society/balgarski-uchenitsi-se-vrashtat-s-5-medala-ot-olimpiada-v-kitay.html", "text": "Българските ученици от националния отбор на Международната олимпиада по астрономия и астрофизика спечелиха общо 5 медала. Две от отличията са златни, две - сребърни и едно - бронз.Олимпиадата се проведе от 3 до 11 ноември в Пекин.Златни медалисти станаха Георги Александров от 12 клас на СМГ и Стефан Иванов от 12 клас на ППМГ \"Акад. Никола Обрешков\"- Бургас. Сребърни медали заслужиха Владимира Иринчева от 12 клас на ПЧМГ София и Петър Димитров от 12 клас на НПМГ \"Акад. Любомир Чакалов\" в София, а бронзов медал спечели Денислав Георгиев от 12 клас на СМГ.Българските ученици успяха да преборят конкуренцията в състезанието, която тази година беше изключително силна - на олимпиадата взеха участие повече от 250 състезатели от 50 държави.Ръководители на отбора бяха Никола Каравасилев от Физическия факултет на СУ \"Климент Охридски\" и Захари Дончев от Института по астрономия към БАН. Според тях представянето на отбора е било отлично. От МОН допълниха, че това е най-доброто представяне на родни ученици до сега на Международната олимпиада по астрономия и астрофизика.", "date": "2018.11.13", "title": "Български ученици се връщат с 5 медала от олимпиада в Китай"}
{"url": "https://news.bg/politics/merkel-natsionalizmat-i-egoizmat-nikoga-poveche-ne-biva-da-imat-shans-v-evropa.html", "text": "Германският канцлер Ангела Меркел обсъди бъдещето на Европа с евродепутатите и председателя на Европейската комисия Жан-Клод Юнкер във вторник.Това съобщиха от пресслужбата на Европейския парламент.\"Толерантността е душата на Европа и съществена основна ценност на европейската идея\", отбеляза г-жа Меркел. През последните години тази душа беше натоварена с много предизвикателства като държавен дълг, тероризъм, войни близо до нашия континент, миграция, цифровизация и изменение на климата.Всички тези проблеми могат да се решат успешно, само ако Европа действа единодушно и ако \"третираме интересите и нуждите на другите като наши. Солидарността се основава на толерантност и това е силата на Европа. Тя е част от нашата обща европейска ДНК и означава преодоляване на националния егоизъм\".Солидарността също така означава, че ако в една страна отслабиш правовата държава или атакуваш свободата на печата, го правиш в целия ЕС. Меркел също така коментира, че \"ако се опитате да разрешите проблемите, като създавате нови дългове, вие погазвате поетите ангажименти и поставяте под въпрос основите на силата и стабилността в Еврозоната\".За да бъде \"чута в един глобализиран свят, Европа трябва да вземе съдбата си по-твърдо в собствените си ръце, защото времената, в които можехме да разчитаме безрезервно на другите, приключиха\", заяви г-жа Меркел. Създаването на  като допълнение към НАТО \"е покаже на света, че никога няма да има война между европейските държави\".Канцлерът на Германия също така подчерта, че икономическият успех, научните изследвания и иновациите са жизненоважни за Европа и посочи необходимостта от надежден граничен контрол на Фронтекс и обща европейска система за убежище.\"Европа е най-добрият ни шанс за мир, просперитет и добро бъдеще. Не трябва да оставяме тази възможност да се изплъзне: ние дължим това на себе си и на миналите и бъдещите поколения. Национализмът и егоизмът никога не трябва да имат възможност да процъфтяват отново в Европа. Толерантността и солидарността са нашето бъдеще. За това бъдеще си заслужава да се борим\", заключи Ангела Меркел.", "date": "2018.11.13", "title": "Меркел: национализмът и егоизмът никога повече не бива да имат шанс в Европа"}
{"url": "https://news.bg/disasters/sarbite-v-kosovo-minavat-v-gluha-opozitsiya.html", "text": "Депутатите от партията на национално малцинство \"Сръбска листа\" в парламента на самопровъзгласилата се република Косово решиха да се оттеглят в абсолютната опозиция поради едностранните действия на властите в Прищина, заяви пред РИА \"Новости\" официалният представител на партията Игор Симич.Мнозинството в парламента в средата на октомври приеха с преобладаващо мнозинство на първо четене пакет от закони за преобразуването на косовските сили за сигурност (SBC) в пълноправни въоръжени сили. Председателите на \"Сръбска листа\" напуснаха пленарната зала преди гласуването. Впоследствие се засилиха противоречията на сръбските парламентаристи с косовските албански власти в Прищина.Поради едностранните стъпки на Прищина, които обикновено противоречат на интересите на сръбския народ, и последният, от които беше въвеждането на допълнително мито от 10% върху продукти от централна Сърбия, \"Сръбска листа\" реши да оттегли депутатите и да премине в абсолютна опозиция, каза Игор Симич.", "date": "2018.11.13", "title": "Сърбите в Косово минават в глуха опозиция"}
{"url": "https://news.bg/euronews/veber-obeshtava-zakonodatelna-initsiativa-na-ep-ako-vzeme-myastoto-na-yunker.html", "text": "Ръководителят на групата на ЕНП в Европейския парламент и кандидат за нов председател на ЕК Манфред Вебер предложи Европейският парламент да има законодателна инициатива, пише BBC.Вебер, който наскоро бе избран като , заяви, че ако заеме мястото на сегашния председател Жан-Клод Юнкер, той ще даде на ЕП правото да инициира нови закони, което сега прави само Комисията.Понастоящем ЕП може да гласува и да изменя законодателства по предложение на ЕК, но не може да инициира нови регулации, а само да прави предложения за такива.Вебер подчертава успеха на кампаниите за Брекзит, призоваващи за запазване на суверенитета на страната. В този контекст той заяви, че Европейският съюз има нужда да \"построи мост\" между народа и процеса на вземане на решения в ЕС.", "date": "2018.11.13", "title": "Вебер обещава законодателна инициатива на ЕП, ако вземе мястото на Юнкер"}
{"url": "https://news.bg/regions/zhp-rabotnik-zagina-pri-trudova-zlopoluka.html", "text": "58-годишен мъж, служител в железниците, е загинал при трудова злополука, информираха от прокуратурата.Инцидентът е станал около 11.30 часа днес на релсите в района на Стара гара във Варна.Мъжът е работил като стрелочник-маневрист. Към момента на злополуката той разкачал локомотив от два вагона, които излизали от ремонтното депо. Последвал удар, при който 58-годишният работник е паднал и е загинал, пишат от държавното обвинение.На мястото на инцидента е извършен оглед от следовател от Окръжния следствен отдел при Окръжната прокуратура във Варна.По случая е образувано досъдебно производство под ръководството на варненската окръжна прокуратура. Предстои да се изяснят причините и обстоятелствата около инцидента.", "date": "2018.11.13", "title": "ЖП работник загина при трудова злополука"}
{"url": "https://news.bg/world/gruevski-razkri-che-e-v-ungariya.html", "text": "Бившият премиер на Македония Никола Груевски написа в профила си във \"Фейсбук\", че е в Будапеща и търси политическо убежище от унгарските власти.Груевски добави, че е получил няколко смъртни заплахи през последните дни, но никога няма да се предаде.Той беше премиер на Македония от 2006 до 2016 г. През миналата седмица Скопие издаде заповед за задържането му, тъй като не се яви пред властите за излежаване на присъда от 2 г. затвор. Груевски е осъден за корупция.Бившият премиер, който трябваше да влезе в затвора, е в неизвестност от петък.\"\", написа Груевски в профила си.Известно е, че бившият лидер на Македония поддържа връзки с унгарския премиер Виктор Орбан, който преди няколко месеца го покани да посети Будапеща.", "date": "2018.11.13", "title": "Груевски разкри, че е в Унгария"}
{"url": "https://news.bg/int-politics/vaorazhenite-grupirovki-v-gaza-spirat-izstrelvaneto-na-raketi-kam-izrael.html", "text": "Въоръжените палестински групировки в Ивицата Газа са се договорили да спрат да изстрелват ракети към територията на Израел. Това съобщават палестинските медии.Според информациите палестинските групировки ще спрат всички изстрелвания на ракети и снаряди в 15:30 часа тамошно време по искане на Египет и на ООН.Междувременно стана ясно, че делегация от Египет и ООН утре ще посети Ивицата Газа, за да бъде сложен край на продължаващата от три дни ескалация между Израел и палестинския анклав, при която бяха изстреляни повече от 400 ракети от Газа към Израел, при което загина един човек и около 70 бяха ранени.По-рано днес радикалното палестинско ислямистко движение \"Хамас\", което контролира Газа, обяви, че ще удари с ракети израелските градове Беершеба и Ашдод.От своя страна Израел по-рано днес отхвърли международно посредничество за прекратяване на възникналия конфликт между Газа и еврейската държава.След като повече от 400 ракети бяха изстреляни към Южен Израел от Ивицата Газа за последните по-малко от 24 часа, Йерусалим реши на този етап да не провежда диалог с Египет или посланика на ООН Николай Младенов, който се опитва да потуши взривоопасната ситуация.", "date": "2018.11.13", "title": "Въоръжените групировки в Газа спират изстрелването на ракети към Израел"}
{"url": "https://news.bg/energy/gazoviyat-hab-balkan-provokira-promyana-v-energiynata-strategiya.html", "text": "Промяна в енергийната система на страната е необходима и тя трябва да бъде интегрирана изцяло с концепцията за газовия хъб \"Балкан\". Трябва да се изгради нова газова инфраструктура в региона, която да ни въведе в съответствие с всички нови енергийни проекти. Нуждата от актуализация на стратегията засяга преди всичко южния газов коридор, газовата връзка България-Гърция и новите газопроводи по Турски поток.Това обяви заместник-министърът на енергетиката Жечо Станков на дискусия, посветена на актуализиране на Енергийната стратегия на Република България.Станков припомни, че идеята за Газовия хъб \"Балкан\" е стартирала преди три години, благодарение на усилията на компаниите в сектор енергетика, премиера, вицепремиера и енергийния министър.Станков посочи, че е представил на 12 юни първите резултати в Брюксел от предпроектните проучвания. Те са били повече от задоволителни, защото от \"Булгартрансгаз\" са успели да изчистят своята визия от гледна точка на възможността за разширявана на газопреносната мрежа от българо-турската граница до българо-сръбската граница. Европейската комисия е била убедена в промяната за актуализиране на енергийната стратегия на България, като е предоставила безвъзмездни средства за стартиране на предпроектните проучвания по въпроса.Станков посочи, че изменението на актуализираната Енергийната стратегия на България се налага най-вече от променящите се през годините енергийни проекти, развиващи се в региона. Към момента \"Булгартрансгаз\" осъществява пренос на 17.8 млрд. кубични метра газ през територията на страната, като 14 млрд. от тях са в посока българо-турската граница, 3 млрд. са за Гърция и 0.8 млрд.куб.м. за Македония.На срещата присъстваха работодателски организации, синдикати и енергийни експерти. Според тях необходимостта за промяна на документа е във връзка с изпълнение на дейности от ключово значение за развитие на газопреносната инфраструктура в страната.Изпълнителният директор на \"Булгартрансгаз\" Владимир Малинов обясни, че след изграждането на първата тръба от Турски поток, основният ползвател за транзитен превоз \"Газпромекспорт\" възнамерява да не използва капацитета, резервиран от мрежата на \"Булгартрансгаз\" за трансграничен превоз на газ към Турция.От своя страна лидерът на КНСБ Пламен Димитров запита какво влияние върху българската енергетика ще има актуализацията на стратегията и как средствата за изграждането на новата енергийна структура от 2 млрд. и 800 милиона лева ще се отразят върху бюджета.Димитър Манолов от КТ \"Подкрепа\" определени днешният дебат за актуализирането на енергийната система на България като предварителен, но е съгласен, че се налага промяна в енергийната стратегия.От Българска асоциация \"Природен газ\" заявиха, че едва ли някой би се противопоставил на аргументите, че България има нужда от изграждането на нова енергийна стратегия.", "date": "2018.11.13", "title": "Газовият хъб \"Балкан\" провокира промяна в енергийната стратегия"}
{"url": "https://news.bg/regions/sofiyantsi-patuvat-do-vitosha-s-10-novi-avtobusa.html", "text": " 10 автобуса за Витоша пристигат в София, съобщиха от Столичната община.Очаква се това да стане в началото на другата седмица.Новите автобуси ще са \"Мерцедес\", а заради планинския терен ще бъдат с ръчна скоростна кутия, дизелов двигател и екостандарт ЕВРО5.Те ще разполагат и с полутуристически багажници, в които лесно да се пренасят ски, шейни и др. Новите придобивки ще заменят 27-годишните автобуси, които в момента обслужват линиите.В началото на идната година ще бъдат доставени и 60 нови съчленени автобуси на природен газ. Новите градски автобуси също ще са MAN Lion\"s City G, като първите 126 автобуса на природен газ, които общината купи преди години. Те ще бъдат с нисък под, така че да са достъпни за майки с колички и хора със затруднения в придвижването. Ще разполагат с климатизация и с най-високия екостандарт ЕВРО6.В София вече пристигнаха 60 нови единични автобуси на природен газ и 20 електробуса. В момента се изграждат зарядните им станции. До края на годината се очакват още 22 единични автобуса на природен газ.През 2019 г. 90% от автобусите на линия в градския транспорт ще са нови. Подновяването на автобусния парк е една от мерките за подобряване на качеството на въздуха.", "date": "2018.11.13", "title": "Софиянци пътуват до Витоша с 10 нови автобуса"}
{"url": "https://news.bg/crime/ek-prodalzhava-chastichno-nablyudenieto-na-balgariya.html", "text": "От Еврокомисията изискват наблюдението над България да продължи. Три от шестте показателя (за независимостта на съдебната власт, законодателната рамка и ) могат да се считат за временно прекратени. Това е становището на Европейската комисия относно напредъка на България по механизма за сътрудничество и проверка, публикувано днес, 13 ноември, на страницата на ЕК.Целта на продължаващия мониторинг над страната ни, е да се потвърди оценката, че България полага усилия по изпълнение на препоръките от последния доклад през ноември 2017 г. Според евронаблюдателите, няколко препоръки вече са изпълнени, а редица други са съвсем близо до етапа на изпълнение.В доклада е отчетено , което изправя обществеността пред риск от ограничаване на достъпа до информация.  при наличие на персонални атаки срещу съдии в някои медии, пише в документа., без да се оказва натиск, е важна част от основата за , обхванати от механизма за сътрудничество и проверка (МСП), както и за по-доброто управление като цяло.Това гласи приетия по-рано през деня от членовете на Европейската комисия най-новия доклад за действията на България в изпълнение на поетите от нея  борбата с корупцията и организираната престъпност в контекста на механизма за сътрудничество и проверка (МСП).Документът разглежда напредъкът в последната година за изпълнението на 17-те окончателни препоръки, отправени от Комисията в доклада от януари 2017 гСпоред еврокомисарите, има шанс България да изпълни всички оставащи препоръки и съответно оставащите показатели, за да може мониторингът над страната ни да приключи до края на мандата на тази еврокомисия - (2019 г.).Това е последният доклад, написан под ръководството на сегашния председател - Жан-Клод Юнкер.По думите на първия заместник-председател на Еврокомисията Франс Тимерманс: \"В доклада се отчита, че . Тези реформи са необходими за ефективната борба с корупцията и организираната престъпност\", заяви той.По мнението на еврокомисарите три от шестте показателя временно са прекратени, защото няколко препоръки вече са изпълнени. Комисията е уверена, че България ще бъде в състояние да изпълни всички останали препоръки.За да бъде прекратен процеса на наблюдение от Комисията приканват България да следва настоящата положителна тенденция в посока на изпълнение на всички оставащи препоръки.Припомняме, след приемането на България в ЕС от 1 януари 2007 г. Комисията създаде механизъм за сътрудничество и проверка (МСП). Този механизъм оценява напредъка по ангажиментите, поети от България и на борбата с корупцията и организираната престъпност.Докладите за напредък в тези области са ежегодни. За изготвянето на докладите допринесоха контакти с държавите членки, гражданското общество, международни организации, независими експерти и различни други източници, обясняват от ЕК.Заключенията на Комисията и методиката на МСП неизменно получават силна подкрепа от държавите членки в заключенията на Съвета на министрите след всеки доклад.В доклада по МСП от януари 2017 г. беше направен преглед на 10-те години от прилагането на механизма за наблюдение и бяха определени основните оставащи стъпки, необходими за постигането на целите по МСП. Комисията отправи 17 препоръки, чието изпълнение е достатъчно за спиране на наблюдението над страната ни, освен ако други промени не доведат до ясен обрат в хода на напредъка.", "date": "2018.11.13", "title": "ЕК продължава частично наблюдението на България"}
{"url": "https://news.bg/regions/95-ot-segashniya-remont-na-severniya-park-e-gotov-pohvali-se-fandakova.html", "text": "В момента се работи в района при входа на Северния парк в квартал \"Свобода\" на улица \"Народни будители\". Над 95% от дейностите на настоящия етап от реконструкцията са изпълнени. Това заяви кметът на Столична община Йорданка Фандъкова, която направи проверка на ремонтните дейности в Северния парк.В парка е изградена нова поливна система, две нови детски площадки, спортна площадка, специално пространство за кучета, осветление, канализация и други, пише БНТ, позовавайки се на БТА.Фандъкова припомни . Проектът беше на стойност 2.5 милион лева. За втория етап са отпуснати 1.5 милиона лева.Столичният кмет обясни, че вече е кандидатствано за продължаване на работата по парка.Фандъкова отхвърли обвиненията, че инвестициите в столицата се случват само в центъра. По думите ѝ огромни инвестиции се правят и в крайните райони като \"Надежда\" и \"Витоша\".Тази година направихме първия етап на парк \"Въртопо\" в район \"Младост\", продължава реконструкцията на розариума в Борисовата градина, в Южния парк беше обновен още един вход откъм булевард \"Гоце Делчев\", коментира кметът. Работело се и по по-малки, но много важни градини като градината на последната спирка на трамвай №5 в квартал \"Княжево\".През 2019 година в столицата ще продължи разширяването на зелените системи, посочи Фандъкова като даде пример с следващия етап на Северния парк, новия етап на парк \"Възраждане\", работата в Борисовата градина, паркът в \"Дружба\", цялата реконструкция на Западен парк.", "date": "2018.11.13", "title": "95% от сегашния ремонт на Северния парк е готов, похвали се Фандъкова"}
{"url": "https://news.bg/comments/bremeto-na-beliya-chovek.html", "text": "България няма да се присъедини към Глобалния пакт за миграцията на ООН (съдържанието му можете да прочетете ). Решението бе взето от правителството след заседание на коалиционния съвет. Първи за рисковете от евентуално присъединяване алармира евродепутатът Ангел Джамбазки.В крайна сметка изглежда, че този проблем за страната ни ще се разреши бързо и без особени истерии, каквито се разразиха около т.нар. \"Истанбулска конвенция\".Къде са основните проблеми във въпросния документ?Пактът привидно има за цел да разреши един проблем (масовата миграция от по-бедни държави към по-богати), но в действителност, ако бъде приет, най-вероятно би го задълбочил. Съдържанието му е написано в такъв дух, сякаш не да реши проблема, а просто да го \"легализира\". Прокарват се внушения, че миграцията е неизбежен процес и едва ли не \"изконно човешко право\". Индиректно се вменява вина на развитите държави (сред които безусловно се намира и България) за причините, които карат милиони човешки същества да търсят препитание далеч от родното си място. Създава се усещане, че по-богатите и по-уредени държави са длъжни да приемат желаещите да се заселят в тях, без да се отчитат нито спецификите на трудовия пазар, нито културните особености на приемащата държава.На практика, този документ стимулира в още по-голяма степен миграцията от Третия свят към Европа, Северна Америка, Австралия и други уредени общества.Конкретно за България, рисковете биха били основно от транзитни миграционни потоци, но едно подписване щеше да даде коз в ръцете на други държави и НПО-та с чуждестранно финансиране да притискат българското правителство с цел заселване на нежелани от нас имигранти. Отстъплението пред подобен натиск би създало огромни рискове - тероризъм, проповядване на радикален ислям, сексуално насилие спрямо българските жени, разпространение на заразни болести и др. Както и допълнително натоварване на нашата социална система.Присъединяването към Пакта би имало смисъл само с дипломатическа цел - да разчитаме на помощ като гранична държава в рамките на Европейския съюз. Но като се виждат темповете, с които други държави или отказват да се присъединят към Пакта, или показват силни колебания, то тази помощ би могла да се превърне в \"мечешка услуга\" - да разчитаме на съюзници, които имат доста по-либерално виждане по темата от самите нас. И вместо да ни помогнат, да ни създадат допълнителни проблеми.С отказа си от подписване на Пакта, ние се нареждаме в компанията на държави като САЩ, Австралия, Унгария и Австрия. Очаква се скоро да се присъединят и Италия, Чехия, Полша... Ако на 11 декември в Маракеш Пактът бъде подписан предимно от държави донори на мигранти и в много по-малка степен от държави-приемници, това ще бъде звучен шамар за дълбоко безсмислената и доказано безполезна ООН.Какво обаче е истинското, ефективно решение на миграционния проблем?Преди всичко, трябва да бъдат изказани някои \"политически некоректни\" истини:- с някои изключения, предимно в Далечния изток, развитият свят се припокрива с това, което наричаме \"бяла, европейска, християнска цивилизация\" (Европа и нейните проекции в САЩ, Канада, Австралия, Нова Зеландия);- основните източници на масова миграция са в Африка и Азия - места, които до преди няколко десетилетия бяха европейски или американски колонии;- по време на колониалния период не съществуваха такива огромни миграционни потоци от колониите към метрополиите, както днес.Ако не искаме огромни човешки маси от други части на света да напират да дойдат тук, то ние под една или друга форма трябва да стъпим там. И да започнем да решаваме проблемите, които предизвикват масова миграция.Ние, представителите на бялата, европейска, християнска цивилизация, трябва първо да изместим демаркационната линия на миграционния проблем (която сега се намира по Средиземно море и по границата между САЩ и Мексико). Не просто да отбиваме \"врага пред портата\", а да се борим \"на терен\" с първопричините за миграцията. Да навлезем в \"провалените държави\" - първо военно, после - образователно, после икономически. Така, както е било през колониалната епоха.Време е за някаква форма на реколонизация. В противен случай сме изправени пред демографско-хуманитарна бомба със закъснител.А документи като Пакта за миграцията на ООН няма как да решат световната бедност, но за сметка на това може да разрушат нашия, сравнително богат и уреден свят.", "date": "2018.11.13", "title": "Бремето на белия човек*"}
{"url": "https://news.bg/int-politics/bez-vizi-za-britantsite-sled-brekzit-predvizhda-ek.html", "text": "Европейския съюз иска да предложи британците да бъдат допускани без визи в ЕС след Брекзит, съобщиха дипломатически източници и служители в Брюксел цитарани от \"Ройтерс\".Мишел Барние докладва на Европейската комисия развоя на преговорите за развода с Великобритания, като британският премиер Тереза , но се бавят поради ирландската граница.Дипломати от ЕС не възлагат надежди за пробив тази седмица, което би позволило срещата на върха на лидерите и да се подпише подпише сделката за Брекзит този месец.Въпреки, че е възможна сделка през декември, закъсненията пораждат риск от най-вредния сценарий на Великобритания, напускане на ЕС следващия март, без споразумения за намаляване на щетите.Със сделка или не, ЕК трябва да предложи освобождаване на Великобритания от списъка на страните, за чиито граждани се изискват визи за пътуване в ЕС, коментират източници пред \"Ройтерс\".Комисията разглежда и план при липса на сделка за останалите 27 държави от ЕС. Обмислят се актуализиране на целите на ЕС за енергийна ефективност от 2030 г., като се взема предвид напускането на Великобритания.", "date": "2018.11.13", "title": "Без визи за британците след Брекзит, предвижда ЕК"}
{"url": "https://news.bg/world/turtsiya-napusna-mezhdunarodna-konferentsiya-za-libiya.html", "text": "Турция напусна организираните от Италия кризисни преговори за Либия. Анкара обяви, че е \"изключена\", информира \"Ройтерс\".Според осведомителната агенция това е нов удар върху усилията на международната общност да стабилизира разделената и изпадналата в хаос северноафриканска държава.Турция напусна разговорите, след като военният командир Халифа Хафтар участва на среща в кулоарите на конференция с подкрепяния от ООН премиер Файез Сарадж и други лидери, но не и турските представители.Лагерът на Хафтар редовно обвинява Турция и Катар, че предоставя военна и финансова подкрепа на враговете им, включително и на ислямисти.\"\", обяви в съобщение вицепрезидентът на Турция Фуат Октай.Според него проведената тази сутрин неофициална среща с редица играчи е много подвеждаща.Хафтар пристигна в Палермо от Бенгази в понеделник вечерта след дни на съмнение дали изобщо ще участва на конференцията.На срещата Сарадж-Хафтар присъстваха президентът на Египет Абдел Фатах ал Сиси, премиерът на Русия Дмитрий Медведев, представителят на ООН, председателят на Европейския съвет Доналд Туск и френският външен министър Жан-Ив льо Дриан. Домакин на разговорите е премиерът на Италия Джузепе Конте. Срещата се състоя преди кръгла маса, на която е поканена и Турция.\"За съжаление международната общност не успя да се обедини тази сутрин\", подчерта Анкара.През май на среща в Париж базираното в Триполи правителство и Хафтар постигнаха споразумение за провеждане на избори на 10 декември.Според дипломати и анализатори Русия, Франция, Египет и ОАЕ подкрепят Хафтар, докато Турция и Катар подкрепят ислямистки групи.", "date": "2018.11.13", "title": "Турция напусна международна конференция за Либия"}
{"url": "https://news.bg/world/si-en-ei-sadi-tramp.html", "text": "Американската телевизия Си Ен Ен потвърди, че съди президента на САЩ Доналд Тръмп и петима съветници на Белия дом за решението да се отнеме акредитацията на кореспондента на медията Джим Акоста.Съдебният иск е срещу Тръмп, говорителя на Белия дом Сара Сандърс, началника на кабинета Джон Кели, заместника на Кели по комуникациите Бил Шайн, директора на Сикрет сървис Джоузеф Кланси и служител на Сикрет сървис.Си Ен Ен настоява да се възстанови акредитацията на техния журналист.Според телевизията решението на Белия дом е в нарушение на Първата поправка и Петата поправка към американската конституция. Искът е внесен в Окръжния съд във Вашингтон.Акоста изгуби достъпа си до ", "date": "2018.11.13", "title": "Си Ен Еи съди Тръмп"}
{"url": "https://news.bg/regions/v-burgasko-ostanaha-bez-vaksini-protiv-grip.html", "text": "Противогрипните ваксини свършиха в Бургаска област, още преди зимата да е започнала, съобщиха от БНР.Тази година количествата са се изчерпали още в края на октомври.Председателят на Регионалната фармацевтична колегия Любима Бургазлиева обясни, че причината за недостига е малката бройка, която аптеките са заявили поради слабото търсене.Все по-малко хора се ваксинират. От своя страна производителите отказват да изкупуват останали количества непродадени ваксини от аптеките. По тази причина търговците избягват да зареждат големи количества.Бургазлиева допълни, че все още не е ясно дали ще има нови доставки, защото голяма фармацевтична верига е пренасочила ваксините си от страната към София.", "date": "2018.11.13", "title": "В Бургаско останаха без ваксини против грип"}
{"url": "https://news.bg/crime/vlastta-se-pohvali-s-monitoringoviya-doklad.html", "text": "о и положително стремежа на всички институции, отговорни за провеждане на реформи в съдебната система, с цел българските граждани да имат обективно правосъдие.Това заяви вицепремиерът и министър на външните работи Екатерина Захариева на брифинг в Министерския съвет, посветен на доклада на Европейската комисия по Механизма за сътрудничество и проверка.Захариева изказа задоволството си от Доклада, но подчерта, че реформите в България не се извършват, за да се отговори на някакви изисквания, а в името на българските граждани.Целта на съдебната реформа e българските граждани да получат качествено правосъдие и тя не се извършва само, защото има такъв механизъм, подчерта Захариева.В доклада на ЕК се констатира, че през последните 12 месеца след последния доклад от ноември 2017 г. България е продължила усилията да изпълни препоръките, направени в доклада. ЕК счита, че някои от тях вече за изпълнени - независимост на съдебната власт (препоръка 1), правната рамка (препоръка 2) и организираната престъпност (препоръка 6), обясни вицепремиерът Екатерина Захариева, която отговаря за правосъдната реформа.От думите й стана ясно, че ЕК счита, че развитието на изпълнението в някои случаи продължава, поради което е необходимо продължаване на мониторинга по останалите препоръки. ЕК счита и че ако България продължи решителните реформи и бързите темпове, с които ги осъществява, страната ни ще може да приключи механизма до края на мандата на тази комисия.Положително се оценяват и законодателните промени, свързани с натоварването на съдилищата. В същото време ЕК отчита, че трябва с по-бързи темпове да продължи прилагането на така наречената съдебна карта, свързана с равномерното разпределение на делата в съдилищата.Външният министър посочи, че по отношение на корупцията по високите етажи на властта ЕК отчита изключително положително всеобхватното , както и назначаването на председателя на Комисията за придобиване на незаконно придобито имущество .Заключението на доклада е, че България е постигнала напредък по всички показатели, които още не са затворени. Отчита се много позитивно и рамката на Висшия съдебен съвет (ВСС), и начина, по който се избират членовете му, обясни външният министър. Отчитат се и много положителни оценки с корупцията на местно ниво и на граници, както и в промените в Закона за обществените поръчки (ЗОП).Правосъдният министър Цецка Цачева от своя срана заяви, че правителството ще продължи да изпълнява препоръките на Механизма за сътрудничество и проверка и след неговото окончателно приключване.Докладът е положителен, обективен и ясно очертава постигнатите резултати. Най-важното е необратимостта на осъществените реформи, обобщи Цачева. И тя не скри задоволството си от оценката.От ЕК отбелязват, че новият състав на ВСС се е установил в управленската си роля в дух на професионализъм и добро сътрудничество. Оценено е и засилването на районните инспекторати и предотвратяване на корупцията в областта на обществените поръчки, обясни правосъдният министър.Дадена е изключително висока оценка на правителството и на Народното събрание за изработване и приемане на  за противодействие на корупцията по високите етажи на властта.Положителна е оценката както за промените в Наказателния кодекс (НК), така и в Наказателно-процесуалния кодекс (НПК), които целят подобряване на противодействието на организираната престъпност и корупцията.Цачева увери, че правителството заявява своята продължаваща решимост за консолидиране на усилията по постигане на всички резултати.Вътрешният министър Младен Маринов от своя страна коментира положителната оценка, дадена на МВР в доклада на ЕК, като обективна и в резултат на съвместни усилия, полагани през годините съвместно със Спецпрокуратурата и ГДБОП.\"Тя е в резултат и на доверието, което е изградено при взаимодействието с партньорските служби по отношение на противодействие на организираната престъпност\", заяви той.Маринов изтъква, че в международен план службата работи изключително добре, ползва се с доверие от всички партньорски служби и по тази причина ефективно противодейства на организираната престъпност.Оценките са позитивни не само в настоящия доклад, но вече и в няколко последователни доклада, изтъкна министърът. Според него МВР работи в правилната посока, но независимо от положителните оценки, полицията щяла да бъде по-отговорна и да продължи развитието си.Вътрешният министър обеща, че на първо място полицията ще работи за сигурността на българските граждани, както и за по-добри показатели и резултати, гарантиращи сигурността на населението.", "date": "2018.11.13", "title": "Властта се похвали с мониторинговия доклад"}
{"url": "https://news.bg/int-politics/ek-ochertava-plana-za-nepredvideni-sluchai-na-brexit.html", "text": "Европейската комисия подготви план за потенциална липса на сделка за Брекзит. Планът включва \"ограничен брой действия в непредвидени случаи в приоритетни области, които биха могли да бъдат приложени\", в случай че двете страни не постигнат споразумение.Приоритетните области, за които ще са необходими действия при непредвидени обстоятелства, включват въпроси, свързани с местоживеене и визи, финансови услуги, въздушен транспорт, митници, санитарни/фитосанитарни правила, предаване на лични данни и политика в областта на климата.Предоставя се информация за промените, които ще засегнат хората, пътуващи между Обединеното кралство и ЕС след оттеглянето на Британия от блока без  споразумение, както и законодателни предложения относно визите и енергийната ефективност.Всички извънредни мерки ще бъдат предприети само в ограничени области, където те са необходими за защита на жизнените интереси на ЕС и където понастоящем не са възможни мерки. Те ще бъдат с временен характер, ограничени по обхват, приети едностранно от ЕС и трябва да останат съвместими с правото на ЕС. Енергийна ефективност: Визи: През изминалата година Комисията проучи цялото законодателство на ЕС, за да проучи дали са необходими промени в светлината на оттеглянето на Обединеното кралство. За тази цел Комисията прие (и ще приеме, когато е необходимо) конкретни целенасочени законодателни предложения, за да гарантира, че правилата на ЕС ще продължат да функционират гладко в Съюза от 27 държави след оттеглянето на Обединеното кралство.Предложените мерки са специфични, ограничени и целенасочени за отстраняване на отрицателното въздействие на некоректно оттегляне или за осигуряване на необходимата адаптация на законодателството.Пътуване между ЕС и Обединеното кралство след 29 март 2019 г. Очертават се няколко области, в които оттеглянето на Обединеното кралство от ЕС ще има значително въздействие върху пътуването между ЕС и Великобритания след Брекзит. В случай на сценарий, при който няма споразумение, правото на ЕС ще престане да действа за Обединеното кралство в полунощ на 29 март 2019 г. - ще са необходими определени проверки за влизане и излизане на външната граница на ЕС.Стоките, които влизат в ЕС от Обединеното кралство - по-специално от животински произход - също могат да бъдат предмет на митнически контрол и други свързани проверки, контрол и ограничения. Някои лицензи и сертификати, например шофьорски книжки или паспорти за домашни любимци, също може вече да не са валидни.", "date": "2018.11.13", "title": "ЕК очертава плана за непредвидени случаи на Brexit"}
{"url": "https://news.bg/crime/uvelichiha-globata-na-upravitelya-na-evromangan-na-5-000-leva.html", "text": "Районният съд в Добрич уважи иска на прокуратурата и увеличи размера на наложената глоба на управителя на \"Евроманган\", съобщиха от държавното обвинение.С определението на съда глобата на управителят и представляващ \"Евроманган\" ЕАД британски гражданин Уелинг Е. се увеличава на 5 000 лева.Припомняме, същият е признат за виновен, че в 30-дневен срок от спиране на плащанията към различни доставчици не е открил производство по несъстоятелност на дружеството. С това решение британецът беше освободен от наказателна отговорност и му беше наложено административно наказание в размер на 1 000 лв. Според прокуратурата обаче наложената глоба е несправедлива, което е и причината за иска.Дружеството, което е концесионер на мангановата мина в село Оброчище, е спряло плащанията към четири частни дружества. Задълженията само към Министерството на енергетиката към 31 декември 2016 година са възлизали на близо 170 000 лева, а размерът на публичните задължения на \"Евроманган\" ЕАД са били 1.672 млн. лева.Решението на Добричкия окръжен съд е окончателни и не подлежи на обжалване.", "date": "2018.11.13", "title": "Увеличиха глобата на управителя на \"Евроманган\" на 5 000 лева"}
{"url": "https://news.bg/world/merkel-prizova-es-da-sazdade-istinska-evropeyska-armiya.html", "text": "Канцлерът на Германия Ангела Меркел подкрепи плановете на френския лидер Еманюел Макрон за армия на Европейския съюз, съобщава Би Би Си.За първи път от 11 г. Меркел говори пред ЕП.Меркел призова Европа да създаде \"истинска европейска армия\", която ще включва също общо развитие на оръжейни системи, обща политика на ЕС за износ на оръжие и \"европейски сили за интервенция\".\"\", призова тя по време на дебат за бъдещето на Общността в Европейския парламент.Тя коментира въпроса за създаване на европейска армия, докато говореше за важността от европейска солидарност.По думите й Общността трябва да разчита на себе си в отбраната, в същото време да изпълнява задълженията си към НАТО. Канцлерът увери, че европейската армия ще работи като \" добро допълнение\" към НАТО.Президентът на САЩ Доналд Тръмп разкритикува предложението на френския лидер Еманюел Макрон. Държавният глава на Франция заяви, че Европа се нуждае от своя отбрана и армия.Лидерът на Германия коментира и Брекзит. Според нея напускането на Великобритания е \"дълбока рана\" за Европа. По думите й повече от всякога ЕС трябва да \"уважава интересите на страните членки\". Тя благодари на главния преговарящ на ЕС за Брекзит Мишел Барние за \"изумителната работа\", която той свърши.Меркел предупреди, че преговорите за Брекзит ще установят отношенията между ЕС и Великобритания за \"десетилетия напред\".Германският канцлер също коментира проблемите на европейската валута.\"\", категорична е тя.В началото на речта си Ангела Меркел нарече Европейския парламент \"най-великия парламент на Земята\".\"В тази зала ние усещаме туптящото сърце на демокрацията\", вярва тя.Според нея европейската \"солидарност\" е сила на ЕС и трябва да се \"основава на толерантност\". Ангела Меркел заяви пред евродепутатите, че е важно да се спазва върховенството на закона, за да се гарантира функционирането на ЕС. Тя вярва, че страните членки трябва да работят заедно за укрепване на тяхната обща външна политика.Канцлерът призна, че е отнело \"твърде дълго време\" преди германското правителство да осъзнае, че миграцията е проблем, който засяга \"цяла Европа, а не само Германия\".Разрешаването на проблема с миграцията, обяви тя, е \"обща европейска задача\".Според нея ЕС се нуждае от \"общ подход\" за миграцията и споделена европейска политика за бежанците.Меркел е на мнение, че ЕС \"не е бил адекватно подготвен\" за мигрантската вълна, но Европа може да се \"поучи от миналото\". Тя предложи план за инвестиции на ЕС в Африка като \"част от това\".Тя е категорична, че \"национализмът и егоизмът\" нямат място в Европа. Ангела Меркел призова депутатите да не се \"отказват от нашета европейска възможност\".Визията на Меркел за Европа е солидарност като интегрална европейска ценност, всяка страна членка трябва да поеме отговорност за защита на ЕС, докато в същото време не се пренебрегват националните интереси.Коментирайки институционални въпроси, тя отбеляза, че твърденията, че договорите на ЕС не могат да се променят, се превърнаха в \"почти мото\" сред националните лидери. Но според нея без промени ЕС ще стане \"склерозен\".В края на речта си Меркел беше бурно аплодирана от около 80% от евродепутатите.", "date": "2018.11.13", "title": "Меркел призова ЕС да създаде „истинска европейска армия”"}
{"url": "https://news.bg/politics/bsp-stava-zakonovo-prodalzhenie-na-protestite.html", "text": "Столетницата съветва властта да се вземе в ръце.От няколко дни виждаме протести в няколко града на страната, заяви лидерът на БСП Корнелия Нинова ва брифинг в централата на партията.По думите на нинова управляващите имат проблеми с хората на улицата. БСП подкрепя справедливите протести на хората, отново изтъкна лидерът на червените, но категорично отрече левицата да стои зад организацията на недоволството.Ще бъдем естественото продължение на исканията на хората на улицата, обеща тя. По думите на Нинова решения има, а мястото е в Народното събрание, начинът е със закони. Левите са взели решение тези искания да намерят място в парламента.Социалистите внасят предложение да остане старото положение на данъка за старите автомобили. Искат и да отпаднат таксите за дрехите втора употреба. Червените пак ще внесат предложение за намаляване на ДДС върху хляба.В протестите Нинова вижда желание за смяна на модела. Това са не само социални протести, това са протести на средната класа, подчерта соцводачът.ГЕРБ да чуят гласа на хората, настоява социалистката.Тя захапа Цветан Цветанов, който, според нея, . Той отново оспорил устоите на конституционния ред. Цветанов действа със замах, иронизира Корнелия Нинова.Да се вземат в ръце, призова лидерът на левите управляващите.Иначе депутатите от БСП остават непреклонни и , докато Валери Симеонов не подаде оставка.Припомняме, ПГ на , след като избухна скандала с думите на вицепремиера за протестиращите родители на деца с увреждания, а БСП поискаха оставката му. Преди това пък ПГ на БСП заяви, че , като останалите отиват сред нарона да обсъждат \"Визия на България\".  Няма да правим кворум на мнозинството, обясни Нинова в отговор на въпрос на news.bg. Когато управляващите си направят кворум, тогава червените щели да участват активно в дебатите.Лидерът на БСП - София Калоян Паргов пък видя подбудителите на протестите в управлението. Хората излизат на улицата от бедност, от безперспективност, смята той. Социалистът е убеден, че алтернатива има. Всеки трети протестира в България, изтъкна Паргов.Припомняме, в много градове в страната се провеждат протести срещу високите цени на горивата, готвеното увеличение на данъка на автомобилите и задължителната застраховка \"Гражданска отговорност\".Протестиращите нерегламентирано блокираха много главни пътища, дори магистрали, което не остана безнаказано - .Вътрешният министър Младен Маринов апелира. \"Пак призовавам абсолютно всички - протестите да стават съгласно закона, мирно. Да не се влиза в провокация с полицията. Да се изпълняват полицейските разпореждания, а ние сме там да гарантираме това право на всеки един, който протестира законно\", каза Маринов.", "date": "2018.11.13", "title": "БСП става законово продължение на протестите "}
{"url": "https://news.bg/finance/targovtsite-smenyat-kasovite-aparati-nay-kasno-do-kraya-na-mart-2019-g.html", "text": "До края на март 2019 г. регистрираните по ДДС лица трябва да сменят касовите си апарати. За това предупредиха от Националната агенция за приходите във връзка с новите изисквания към фискалните устройства, софтуерите за управление на продажбите в търговските обекти и интегрираните автоматизирани системи за управление на търговската дейност.Срокът за нерегистрираните по ДДС лица е до края на юни идната година.31 март е крайната дата и за регистрираните по ЗДДС лица, които използват софтуер за управление на продажби. До тогава те трябва да приведат дейността си в съответствие с новите разпоредби, а до 31 май трябва да подадат в НАП информация за използвания софтуер.За нерегистрираните по ЗДДС лица, които използват софтуер за управление на продажби, крайните срокове са съответно 30 юни и 31 август 2019 г.Ползвателите на ИАСТУД трябва да приведат дейността си в съответствие с изискванията на Наредба Н-18 до края на 2019 г.Лицата, които извършват сервизно обслужване и ремонт на фискални устройства, трябва да приведат дейността си в съответствие с новите разпоредби до 30 юни догодина, а лицата, които извършват сервизно обслужване и ремонт на ИАСУТД, могат да го направят до края на 2019 г.От началото на декември 2018 г. производителите и разпространителите на софтуер за управление на продажбите могат да декларират съответствие на програмен продукт с изискванията на Наредба Н-18. Това ще става с квалифициран електронен подпис чрез е-услуга, достъпна в портала на НАП.Софтуерите, за които е декларирано съответствие, ще бъдат включени в публичен списък, достъпен на интернет страницата на НАП.Изискванията към лицата, които извършват продажби чрез електронен магазин, влизат в сила от 29 декември 2018 г. Лицата, които извършват продажби чрез електронен магазин към 29 декември 2018 г., трябва да подадат информация за това в срок до 29 март 2019 г.", "date": "2018.11.13", "title": "Търговците сменят касовите апарати до март 2019 г."}
{"url": "https://news.bg/world/razsledvat-sluchay-na-nlo-saobshten-ot-dvama-piloti-v-irlandiya.html", "text": "Властите в Ирландия разследват съобщения за неидентифицирани летящи обекти - НЛО, наблюдавани от ирландския бряг, след като двама пилоти съобщават, че виждат ярки светлини и бързо движещи се обекти в района, съобщават ирландски медии.Ирландският въздухоплавателна администрация разследва твърденията на пилотите, които работят за различни авиокомпании и летели над югозападното крайбрежие на Ирландия.Според запис в доклад, пилот на British Airways се свързва с контролен център \"Шанън\" в 6 и 47 часа сутринта на 9 ноември и пита дали има някаква военна активност в района, отговарят му, че няма. Пилотът съобщава, че обект \"се движи изключително бързо\" и се издига до лявата страна на самолета, преди \"бързо да свърне на север\".Ярките светлини се движели два пъти по-бързо от скоростта на звука. Полетът е от Монреал до Хийтроу и пилотът коментира, че обектът, който се е издигнал до самолета, се е движил със \"скорост като Мах 2\". Друго пилот, от Virgin Airlines съобщава, че вижда множество ярки обекти по същата траектория и в същата област. Той забелязва ярките обекти в предната част на самолета, които след това се увеличили скоростта и се издига.Ирландската въздухоплавателна администрация коментира: \"След доклади от малък брой въздухоплавателни средства в петък 9 ноември за необичайна въздушна дейност, IAA е подал доклад. Този доклад ще бъде разследван при нормална поверителност\".Представителите на летище \"Шанън\" отказват коментар, докато разследването продължава. Обектите може да са метеорити, коментира Майкъл Гарет, професор по астрофизика в Университета в Манчестър и допълва, че докато информацията си заслужава да бъде разследвана, метеоритите ще са \"по-разумно обяснение\".\"Когато имате качествена информация като тази, тя трябва да се разследва и трябва да се разбере, но считам, че вероятно има природно-естествено обяснение, а не НЛО\", допълва професорът.", "date": "2018.11.13", "title": "Разследват случай на НЛО, съобщен от двама пилоти в Ирландия"}
{"url": "https://news.bg/world/v-biografiya-mishel-obama-se-chudi-zashto-zhenite-glasuvaha-za-zhenomrazetsa-tramp.html", "text": "Мишел Обама, съпругата на бившия президент на САЩ Барак Обама, е смаяна, че толкова много американки са избрали \"женомразеца\" Доналд Тръмп за държавен глава вместо първата номинирана жена за лидер на Съединените щати Хилари Клинтън, пише \"Гардиън\".В новите си мемоари Becoming, които ще бъдат публикувани днес, бившата първа дама признава, че й се \"повръща\" от някои новинарски истории. Тя също така се оплаква, че заветът на Барак Обама е агресивно унищожаван, което понякога я кара да се чуди \"къде може да е дъното\".В книгата Мишел Обама разкрива, че по време на изборната нощ през 2016 г. с Барак са гледали филм в киното в Белия дом. Тя подчертава, че съпругът й бил обезпокоен, след като \"резултатите във Флорида изглеждаха малко странно\". От биографията й става ясно, че тя си е легнала преди да излязат резултатите, че Доналд Тръмп печели изборите.\"Не исках да зная факта възможно най-дълго\", отбелязва тя.\"\", пише 54-годишната бивша първа дама.Някои призовават Обама да убеди съпругата си да се кандидатира за президент на САЩ. Наскоро проведено проучване от SurveyMonkey за Axios показва, че тя ще победи Тръмп с 13%, ако се кандидатира за президент на вота през 2020 г., докато телевизионната звезда Опра Уинфри би победила с 12%.", "date": "2018.11.13", "title": "В биография Мишел Обама се чуди защо жените гласуваха за „женомразеца” Тръмп"}
{"url": "https://news.bg/int-politics/boris-dzhonsan-napadna-mey-britanskiyat-narod-ne-glasuva-za-statut-na-koloniya.html", "text": "Бившият външен министър на Великобритания Борис Джонсън разкритикува политиката на правителството на Тереза Мей, наричайки я \"театър\" и отново заяви, че Лондон има време да промени курса си по въпроса, за да постигне по-добро споразумение с Европейския съюз.Джонсън преди това беше заявил, че страната e на ръба на тотална капитулация в преговорите за Брекзит, добавяйки, че решението да остане в митническия съюз с ЕС би направило страната колония на ЕС.\"Все още имаме време да постигнем нещо по-добро - споразумение за свободна търговия като това на Канада, което ще позволи на Великобритания да се възползва от Брекзит и всъщност да зачете референдума. Бъдещето може да бъде светло, само ако променим курса сега\", коментира бившият първи дипломат на Великобритания в \"Туитър\".\"Ще бъдем обречени да останем в митническия съюз и под регулаторния контрол на Брюксел. Хората не гласуваха за статут на колония\", добави той.Изявлението му беше направено, след като като заместникът на Тереза Мей - Дейвид Лидингтън, обяви, че споразумението за Брекзит е почти договорено и че е възможно Лондон и Брюксел да постигнат споразумение тази седмица.Последният краен срок за подписване на споразумение за Брекзит, широко възприеман практически, е по време на последната среща на Европейския съвет за годината през декември. ", "date": "2018.11.13", "title": "Борис Джонсън нападна Мей: Британският народ не гласува за статут на колония"}
{"url": "https://news.bg/world/zasneha-na-video-sarfist-zatisnat-ot-20-metrova-valna-v-portugaliya.html", "text": "Моментът, когато 21-годишният сърфист от Австралия Ръсел Бърк е бил затиснат от огромна 20-метрова вълна на един от плажовете по бреговете на Португалия, е бил заснет на видео.На кадрите се вижда, че сърфистът се държи на гребена на вълната, а след това пада, като се оказва под огромно количество вода.В този момент в помощ на Бърк се притичва друг сърфист, който кара джет и който го издърпва на сушата.", "date": "2018.11.13", "title": "Заснеха на видео сърфист, затиснат от 20-метрова вълна в Португалия "}
{"url": "https://news.bg/crime/razbiha-visokotehnologichna-oranzheriya-za-kanabis-v-dragoman.html", "text": "Разкриха високотехнологична инсталация за производство на канабис в Драгоман.Криминалистите работили по случая в продължение на месец. Те наблюдавали имот и прилежаща към него двуетажна къща в града, в които предполагали, че се извършва незаконна дейност.Чрез термовизионно наблюдение те проучили външните подобрения на фасадата на къщата и топлообмена на различните помещения и установили, че приземният и вторият етаж се използват за дейност, която изисква висока постоянна температура.На 11 ноември при специализирана полицейска акция служителите на реда нахлули в къщата. Вътре били 28-годишната собственичка на имота и 45-годишен криминално проявен мъж от Сливница. На адреса граничните полицаи открили изградена високотехнологична инсталация за производство на канабис.Били иззети общо 589 растения в саксии и 3300 грама суха тревиста маса. С наркотест се установило, че става въпрос за канабис. На мястото имало и измервателна електронна везна, две машини за вакуумиране на найлонови пликове, мелница за ситно рязване и филтриране на суха тревиста маса, голямо количество химически компоненти, свързани с производството на забраненото наркотично вещество, и документи за набавянето на суровините за отглеждане на канабис.В прилежащия към къщата гараж криминалистите намерили мощен електрически генератор, използван за захранване на паралелна електрическа инсталация, която поддържала изграденото съоръжение за отопление и вентилация на наркооранжерията.Собственичката на имота и мъжът са задържани.Образувано е досъдебно производство. Работата по случая продължава.", "date": "2018.11.13", "title": "Разбиха високотехнологична оранжерия за канабис в Драгоман"}
{"url": "https://news.bg/world/ep-prie-novi-ambitsiozni-tseli-za-vazobnovyaemi-iztochnitsi-i-energiyna-efektivnost.html", "text": "Европейският парламент прие нови амбициозни цели за използване на възобновяеми източници на енергия и енергийна ефективност, съобщават от законодателния орган.Парламентът потвърди постигнато през юни споразумение със Съвета за енергийна ефективност (434 гласа срещу 104, 37 са се въздържали), за възобновяеми източници (495 гласа срещу 68, 61 са се въздържали) и управление на Енергийния съюз (475 гласа срещу 100, 33 са се въздържали). Това са три важни законодателни документа, които са част от пакета \"Чиста енергия за всички европейци\".До 2030 г. енергийната ефективност на ЕС трябва да се подобри с 32,5%, докато делът на енергията от възобновяеми източници трябва да е най-малко 32% от крайното енергийно потребление на ЕС. Двете цели ще бъдат подложени на преглед през 2023 г. Тези цели само могат да бъдат увеличени.С по-ефективна енергия ЕС се опитва да намали сметките за електричество на европейците. В допълнение Европа ще намали зависимостта си от външни доставчици на петрол и газ, ще подобри качеството на въздуха и ще защити природата.За първи път страните членки са задължени да приемат конкретни мерки за енергийна ефективност, за да помогнат на тези, които са засегнати от енергийна бедност. Държавите членки също трябва да позволят на гражданите сами да произвеждат възобновяема енергия за потребление, която може да се съхранява и да се продава при излишък.Биогоривата от второ поколение могат да играят значима роля при намаляване на въглеродното замърсяване от транспорта. Най-малко 14% от горивата за транспорт трябва да идват от възобновяеми източници до 2030 г.Страните членки трябва да представят 10-годишен план за \"интеграция на националната енергия и климат\" с национални цели, принос, политики и мерки до 31 декември 2019 г. Планът ще бъде обновяван на всеки 10 г.След като Съветът официално приеме споразумението, новите правила ще бъдат публикувани в Официален вестник и ще влязат в сила 20 дни след публикуването им.", "date": "2018.11.13", "title": "ЕП прие нови амбициозни цели за възобновяеми източници и енергийна ефективност"}
{"url": "https://news.bg/crime/protestirashti-ne-mogat-da-blokirat-magistrali-napomnya-mvr.html", "text": "Не е разрешено протестиращи спонтанно да блокират магистрали и главни пътища. Законите трябва да важат за всички и в този смисъл е задължително спазването на дадените от служителите на реда указания. Това съобщиха от пресцентъра на МВР във връзка с протестните действия в страната срещу увеличението на цената горивата, данъка на автомобилите и застраховката \"Гражданска отговорност\".Иначе предварително заявените в много градове в страната протести преминават при добър обществен ред, допълват от ведомството. Въпреки отделни провокации, които създават напрежение, служителите на реда действат съобразно правомощията си.В рамките на протестните действия снощи в Добрич са се включили близо 70 моторни превозни средства. 13 от водачите блокираха част от пътните артерии. Полицаите многократно апелирали водачите да освободят пътищата, но те категорично отказали да го направят. С цел недопускане на образуване на колони от изчакващи автомобили полицаите са осигурили обходен маршрут за преминаване. Спрямо водачите, които не са се подчинили на полицейските заповеди, ще бъдат съставени актове за административни нарушения.По време на шествието вчера в столицата също не е имало сериозни нарушения на обществения ред. В районно управление са отведени двама 14-годишни младежи, които след снемане на обяснения, са предадени на родителите.Вчера жители на Перник организираха шествие, определено като автопоход. Шествието е било разрешено от Община - Перник за пътен възел \"Даскалово\".В хода на протеста обаче се стигна до блокиране на частта, свързваща АМ \"Люлин\" и\"Струма\". Полицейските служители са реагирали на изплъзнал се от кордона младеж. След водени преговори движението е възстановено.На 11 ноември, неделя, в Силистра протестиращите също блокирали нерегламентирано кръстовища. Там са установени 8 нарушения. Благодарение на създадената от полицията организация не са допуснати груби нарушения на обществения ред. Протестиращите са затворили за движение възлови кръстовища, което е довело до създаване на напрежение сред водачите. За констатираните нарушения са съставени 8 фиша по Закона за движение по пътищата.Отново на 11 ноември по време на протестните действия нерегламентирано е била затворена АМ \"Струма\" преди ГКПП-Кулата. Това е причинило затруднение в движението и преминаването през граничния пункт. За часове бяха блокирани и пътища, водещи към Благоевград откъм районите на селата Железница и Церово, пиша от МВР.Полицейски служители от Варна са предотвратили своевременно задълбочаването на конфликт, възникнал между симпатизанти на политическо движение и други участници в протеста, провел се вчера, 12 ноември. Няма пострадали при инцидента, участниците в него са установени.Във връзка с провелите се протестни действия през почивните дни на територията на Варна са санкционирани петима водачи на автомобили заради възпрепятсване на нормалното придвижване на граждани по пътните артерии на Варна.При проведените в неделя протестни действия на територията на Ловешка област на едно лице е издадено полицейско разпореждане за опит за организиране на незаконосъобразни действия. Заради затваряне на основни пътища в района на Троян са задържани двама мъже.Във Видин при проведеното спонтанно автошествие в областния град на 11 ноември полицейските служители незабавно са създали организация за регулиране на уличното движение и осигуряване на обществения ред. Участниците стриктно са изпълнявали указанията на контролните органи, няма санкционирани.В района на Ботевград, на входа на с. Врачеш, протестиращи са излезли на нерегламентирано шествие. Те блокирали движението по пътя. След извършен задълбочен анализ на разпространените кадри са установени към момента 12 от активните участници в незаконния протест. Съставени 3 акта по ЗДвП, 3 акта по ЗМВР, 2 акта по ЗСММ и 5 предупредителни протокола. Предстои установяване на другите участници и вземане на отношение спрямо тях, пишат от МВР.По време на автомотошествието във Велико Търново протестиращите затвориха главен път І-4 на кръгово кръстовище ул. \"Магистрална\" и ул. \"Краков\" в града и в двете посоки. Проведени са беседи с организатори и участници в протеста, с цел предотвратяване на действия, нарушаващи обществения ред и маршрута на движение. Съставени са 12 предупредителни протокола.", "date": "2018.11.13", "title": "Протестиращи не могат да блокират магистрали, напомня МВР"}
{"url": "https://news.bg/politics/abv-prizova-za-otmyana-na-ploskiya-danak.html", "text": "На пресконференция АБВ представи основни параметри от политиката на партията, които счита за свой приоритет в социалната сфера и областта на здравеопазването.Въпросите с пенсионната система, политиката на доходите и въпросите, свързани с хората с увреждания създават безпокойство за партията.По отношение политиката на доходите от АБВ настояват плоският данък да отпадне и да се въведе необлагаем минимум, който да е равен на минималната работна заплата. Това би стимулирало потреблението, изразиха мнение от ръководството на партията. За диференцирани ставки на ДДС за основни хранителни продукти, учебници и лекарства се обявиха от АБВ.\"Нашата идея е хората с увреждания да бъдат обществено полезни и полезни за себе си\", заяви Георги Кючуков. АБВ е предложила спешни промени в ТЕЛК. Според Кючуков може да се използва методика на СЗО, която позволява експертиза, тя е въведена в Кипър и Естония и работи добре.\"Тези 150 млн. буквално са повече от същото, което беше досега, а хората с увреждания нямат нужда от това\", заяви той.От АБВ настояват за промяна на системата за помощни средства, тъй като съществуват дискриминиращи наредби. Предложението на партията е изцяло отпускането на помощни средства да премине към здравната система, в частност към НЗОК. В здравното министерство не могат да бъдат допускани дискриминационни мерки. Затова АБВ ще сезира Комисията за защита от дискриминацията по този казус.Ръководството на партията изрази опасения, че пенсионната реформа на практика е спряна. Липсва предвидимост в политиката на правителството, защото премахването на тавана на пенсиите от следващата година няма да се реализира, подчерта Кючуков и призова реформата в пенсионната система да не бъде стопирана.Партията е създала стратегия за подобряването на пенсионната система до 2037 година, изтъкна и председателят Румен Петков.Вариантът за пълна демонополизация на Здравната каса в момента е практически невъзможен, смятат от АБВ, поради необходимото разделяне на здравноосигурителните вноски между НЗОК и застрахователните дружества. С толкова малко средства системата не би функционирала.Партията остро критикува промените в преходните и заключителните разпоредби на Закона за бюджета на здравната каса. \"Обсъждането на предложенията за бюджета касае финансовата област, но не и преходните и заключителните разпоредби\", подчерта Кючуков. Промените касаят финансирането на лечебните заведения, а не основите на здравната система. \"Здравето е стока и с тази стока се търгува, докато болниците продължават да бъдат регистрирани като търговски дружества\", критикува Кючуков. Здравната ни система е в доста тежка криза, нито изпълнителите, нито ползвателите, нито финансиращите органи са доволни от нея\", заключи той.\"Ще поискаме анализ на разходите и ефекта от въведената в МЗ система за пръстов отпечатък, защото по наше мнение той е безумен корупционен харч\", заяви председателят Румен Петков. От министъра на здравеопазването Кирил Ананиев партията настоява за подготовка на незабавен регламент за действията, свързани с лечение на хората, които не са плащали здравни осигуровки. Около 80% от тях са роми, посочи той.Румен Петков постави и темата за признаване на трудовото законодателство между България и Либия. Пред министъра на труда и социалната политика е повдигнат въпроса с междудържавните документи, гарантиращи социалната сигурност на българските граждани, работили в Либия. Министърът е готов да обсъди държавна спогодба. \"Получих уверение от либийските власти, че правителството разполага с 80 млрд. долара фонд, с който може да се оперира в такива междудържавни отношения\", подчерта Петков.", "date": "2018.11.13", "title": "АБВ призова за отмяна на плоския данък"}
{"url": "https://news.bg/world/yapontsite-obezpokoeni-robotite-vzemat-rabotnite-ni-mesta.html", "text": "Японците вярват, че роботите идват за техните работни места и ще създадат по-неравно общество, в което по-трудно се намира работа, показва проучване на Pew Research Center, цитирано от Axios.89 на сто от анкетираните вярват, че роботите ще вършат \"повечето от работата\", която се прави от хората днес в рамките на 50 г. 83% пък са на мнение, че ще се разшири пропастта между богатите и бедните, 74 на сто вярват, че безработицата ще се увеличи.Само 35 на сто вярват, че роботите ще доведат до създаването на \"нови, по-добре платени работни места\".Повечето японци са песимисти относно посоката на развитие на икономиката на страната. Докато 44% са на мнение, че икономиката е \"добре\" в сравнение със 7% през 2012 г., 26% казват, че нещата са по-добре за разлика от преди 20 г. Само 15 на сто споделят, че днес децата са по-добре от техните родители.Роботите не са единственият проблем на японците. Япония е изправена пред сериозни демографски предизвикателства като застаряващо и топящо се население. Въпреки че имиграцията се увеличава, тя все още остава на ниско ниво. Само 23 на сто биха искали да се увеличи, докато 58 на сто вярват, че трябва да остане на същото ниво, а 13% споделят, че вече е твърде висока. 59% казват, че в момента имиграцията в Япония \"прави нашата страна по-силна\".", "date": "2018.11.13", "title": "Японците обезпокоени: Роботите вземат работните ни места"}
{"url": "https://news.bg/crime/bivshiyat-nachalnik-na-upravlenieto-v-rakovski-ostava-v-aresta.html", "text": "Бившият началник на полицейското управление в Раковски Георги Илиев остава в ареста, реши Апелативният съд в Пловдив.Илиев ще седи в ареста до началото на делото срещу него, пише БНР.Бившият началник на полицията в Раковски е обвинен за вземане на подкуп в размер на 20 000 лева чрез изнудване и злоупотреба със служебно положение.Магистратите в Пловдив решиха, че Илиев не трябва да излиза на свобода, защото въпреки отстраняването си от длъжност, той би могъл да въздейства на свидетели или на обвиняеми по делото, които са на свобода срещу парична гаранция.Определението на Апелативния съд е окончателно и не подлежи на обжалване.", "date": "2018.11.13", "title": "Бившият началник на управлението в Раковски остава в ареста"}
{"url": "https://news.bg/int-politics/tramp-se-zayazhda-s-reytinga-na-makron-i-es-armiyata-i-mu-kazva-da-plashta-za-nato.html", "text": "Доналд Тръмп отново обвини през Туитър френския си колега Еманюел Макрон за евентуална армия на Европейския съюз и вместо това поиска да се плати на НАТО за отбрана.Тръмп коментира, че Германия е атакувала Франция и в двете световни войни. \"Еманюел Макрон предлага да се изгради собствена армия, за да се защити Европа срещу САЩ, Китай и Русия, но Германия беше в двете световни войни - как това се отрази на Франция? Започнаха да учат немски в Париж преди да дойдат САЩ. Плати за НАТО или не!\", написа Тръмп.Вчера Тръмп обясни, че от парите, изразходвани за защита на други държави на САЩ им остава само Търговски дефицити и загуби. \"Време е тези много богати държави или да платят на САЩ за великата военна защита, или да си се защитават ... и Търговията трябва да е свободна и честна\", допълни Тръмп в Туитър.\"Относно търговията, Франция прави отлично вино, но и САЩ правят. Проблемът е, че Франция изключително затруднява САЩ да продават вината си във Франция и ги облагат с големи мита, докато САЩ улесняват френските вина и ги облагат с много малки мита. Не е честно, това трябва да се промени\", допълва Тръмп.\"Проблемът е, че , и безработица от почти 10%. Просто се опитва да се добере до друга тема. Между другото, няма страна, по-голям националист от Франция, много горди хора - и с право. Направете Фрнация велика отново\", коментира американският президент.\"Между другото, когато хеликоптерът не можа да излети до първото гробище във Франция поради почти нулева видимост, аз предложих шофиране. Тайните служби казаха \"НЕ\", твърде далеч от летището и задръствания в големия Париж. Изнесох реч на следващия ден в американското гробище и то в дъжд. Малко отразяване - фалшиви новини\", обясни Тръмп.\"Когато погледна Европа днес, виждам, че тя става все по-фрагментирана, погледнете света, в който живеем, и вие ще видите авторитарни сили, които все повече са активни и се превъоръжават, както и в граничните райони на Европа. Атакуват киберпространството и се намесват в нашия демократичен живот. \", обясни Макрон на 6-ти ноември.на 10-ти ноември в Париж, Тръмп обясни че САЩ искат \"да видят Европа силна и да й помогнат\", включително в сферата на отбраната, \"но трябва да бъде при справедливи условия\".\"Аз, разбира се, ще споделя с президента Тръм моите предложения относно европейския стратегически потенциал за отбрана и необходимостта от поемане на по-голям дял от разходите в НАТО\", допълва Макрон.В неделя, 11-ти ноември, Владимир Путин коментира от Париж, че има смисъл за един силен икономически блок като Европейския съюз да иска да се защитава и военно.\"Европа е мощна икономическа единица, мощен икономически съюз и съвсем естествено е тя да иска да бъде независима, самостоятелна и суверенна по въпросите на отбраната и сигурността\", обясни Путин.", "date": "2018.11.13", "title": "Тръмп се заяжда с рейтинга на Макрон и ЕС армията и му казва да плаща за НАТО "}
{"url": "https://news.bg/crime/hvanaha-sofiyanets-s-bogato-kriminalno-dosie-sled-srednoshtna-gonka.html", "text": "43-годишен столичанин с почти 50 криминални регистрации беше задържан след среднощна гонка в ж.к. \"Орландовци\".Тази сутрин, около 1.10 часа полицейски служители подали сигнал за спиране на лек автомобил \"Ауди А6\". Шофьорът обаче не се подчинил, ударил патрулния автомобил и продължил движението си. Полицията предприела незабавни заградителни действия и успяла да спре автомобила.Оказало се, че мъжът зад волана има богато криминално досие с близо 50 провинения. Той отказал да даде кръвна проба за алкохол и упойващи вещества.Мъжът е задържан за 24 часа. По случая е образувано досъдебно производство.", "date": "2018.11.13", "title": "Хванаха софиянец с богато криминално досие след среднощна гонка"}
{"url": "https://news.bg/disasters/zhegite-mogat-da-unishtozhat-plodovitostta-na-mazhkite-individi-v-prirodata.html", "text": "Горещите вълни сериозно увреждат плодовитостта на мъжките бръмбари и последователни горещи периоди ги оставят практически стерилни. Това установява ново проучване, цитирано от британския в. \"Гардиън\".Глобалното затопляне прави горещите вълни по-чести, а дивата природа бива унищожавана, като проучването може да разкрива начин, по който тези две тенденции са свързани. Учените, направили констатациите, предупредиха, че това също би могло да има и известно значение за хората: броят на сперматозоидите на западните мъже е намалял наполовина през последните 40 години.Учените са изследвали бръмбари, защото техните 400 хил. вида представляват около една четвърт от всички известни видове. Популациите на насекомите се свиват в световен мащаб, тъй като температурите се покачват, като намаляват с 80% за 30 години в горите на Пуерто Рико и със 75% в германските природни резервати.Насекомите са такава неразделна част от живота, като опрашители и плячка, че учените изтъкват, че техният упадък може да доведе до \"екологичен апокалипсис\". Малко се знае за точните причини за упадъка, въпреки че климатичните промени, унищожаването на местообитания и използването на пестициди в световен мащаб се смятат за вероятни фактори.Изследването, публикувано в сп. Nature Communications, е установило, че излагането на бръмбарите на 5-дневна гореща вълна в лабораторията намалява производството на сперматозоиди с три четвърти; женските индивиди не са били засегнати.\"Бръмбарите се смята, че съставляват една четвърт от биоразнообразието на планетата, така че тези резултати са много важни за разбирането на начина, по който видовете реагират на климатичните промени\", изтъква Крис Сейлс от Университета на Източна Англия, който е ръководител на проучването.Друго изследване показа, че жегата може да увреди мъжките репродуктивни способности при хора, както и крави, овце и други бозайници.\"Може да има значение за човешката плодовитост\", посочва проф. Мат Гейдж, съръководител на изследователската група UEA, допълвайки: \"Парадоксът е, че една от причините, поради които климатът се затопля и имаме повече топли вълни, е, че има твърде много хора. Така че може би това е универсално правило.\"Стюърт Уигби от Оксфордския университет, който не е участвал в проучването, заяви: \"Като се има предвид това, което вече знаем за общата чувствителност на сперматозоидите към жегата, има всички основания да се очаква подобни ефекти да се наблюдават и при други насекоми, както и при бозайници, включително хора.\"Червеният бръмбар, използван в експериментите, е тропически вид, който процъфтява при 35 градуса по Целзий. Когато е изложен на температури от 5 до 7 градуса по-високи, мъжката плодовитост спада. Въпреки че това са били високи температури, 90 страни са ги преживели през последните години.След като били изложени на гореща вълна, броят на потомците, продуцирани от мъжките индивиди, е намалял наполовина. Още по-тревожно е, че вредните ефекти са били наследени от мъжките, които те са продуцирали - животът им е с 20 процента по-кратък и те от своя страна продуцират по-малко потомство.Най-екстремното въздействие е било при мъжките бръмбари, изложени на две отделни горещи вълни - тяхното продуциране на потомство е спаднало с 99%. \"Това общо взето ги изличава\", подчертава Гейдж.", "date": "2018.11.13", "title": "Жегите могат да унищожат плодовитостта на мъжките индивиди в природата "}
{"url": "https://news.bg/world/sireneto-si-e-sirene-postanovi-evrosadat.html", "text": "Съдът на Европейския съюз реши, че вкусът на хранителен продукт не може да бъде обект на авторско право, информира \"Политико\". между двама холандски търговци на крема сирене. Фирмата Levola, която държи правата върху интелектуалната собственост на сиренето Heksenkaas, съди компанията Smilde, която през 2014 г. започна да рекламира подобен продукт, наречен Witte Wievenkaas, във верига супермаркети.Levola обвинява Smilde в нарушаване на правата, защото разпространява крема сирене с подобен вкус.Но евросъдът установи, че вкусът на хранителен продукт не попада под законодателството за авторското право, освен ако не представлява оригинално интелектуално творение и това творение е \"изразяване\".В прессъобщението съдът пояснява, че \"вкусът на хранителен продукт не може да бъде установен с точност и обективност\".", "date": "2018.11.13", "title": "Сиренето си е сирене, постанови евросъдът"}
{"url": "https://news.bg/regions/18-godishen-e-s-opasnost-za-zhivota-sled-padane-ot-terasa.html", "text": "18-годишно момче е с опасност за живота след падане от третия етаж.Инцидентът се случил вчера, 12 ноември, в Смолян. Около 4.30 часа сутринта младежът паднал от козирка на тераса на третия етаж в къща за гости на ул.\"Перелик\". От удара получил тежка черепно-мозъчна травма.Пострадалият бил откаран в УМБАЛ \"Св. Георги\" в Пловдив в критично състояние.Причините за инцидента все още се изясняват. Работата по случая продължава.", "date": "2018.11.13", "title": "18-годишен е с опасност за живота след падане от тераса"}
{"url": "https://news.bg/int-politics/kitay-ne-vizhda-koy-mozhe-da-im-prechi-da-si-satrudnichat-s-ostrovite-v-tihiya-okean.html", "text": "Никоя страна не може да блокира сътрудничеството на Китай с островни народи в Тихия океан и районът не е сфера на влияние на дадена страна, коментира висш китайски дипломат, цитиран от \"Ройтерс\".Австралия е една от страните, които също се опитва да оказват влияние в слабо населените тихоокеански островни страни, които контролират огромни количества богати на ресурси води. Австралия предлага на страните от Тихия океан до 3 милиарда долара безвъзмездна помощ и евтини заеми за изграждане на инфраструктура, коментира миналата седмица премиерът Скот Морисън.Си Дзинпин има насрочени срещи с лидери от осем страни от Тихоокеанския басейн тази седмица и смята да предложи \"важни мерки\" за по-голямо сътрудничество, коментира зам.-министърът на външните работи Жен Зегуан.\"Другите страни не трябва да възпрепятстват приятелското сътрудничество и обмен между Китай и островните държави. Разбира се, те нямат и как да възпрепятстват това сътрудничество и тези обмени\", допълва Зегуан без да цитира конкретна държава.В Пекин миналата седмица китайското правителство коментира пред австралийски колеги, че двете страни трябва да си сътрудничат, а не да се изправят като стратегически съперници.\"Регионът на островната държава не е сфера на влияние на никоя страна. Всеки трябва съвместно да помогне на островните народи. Надяваме се, че съответните страни могат обективно и позитивно да гледат на отношенията на Китай с островните народи от Тихия океан и сериозно да изоставят остарелите концепции и мислене от Студената война и нулеви игри и да направят повече в ползата за развитието на островните държави и подобряването на икономиката, регионалния мир и стабилност\", допълва Зегуан.Си Дзинпин ще се срещне с лидерите на Папуа Нова Гвинея, Фиджи, Вануату, Самоа, Микронезия, островите Кук, Тонга и Ниуе.Зегуан не коментира конкретна дата за среща на върха, като допълва, че в четвъртък и петък ще се случват срещи в Порт Морсби, преди срещата на върха на Азиатско-тихоокеанското икономическо сътрудничество (АПЕС) в Папуа-Нова Гвинея през почивните дни., който Пекин смята за китайска провинция без право на официални чуждестранни контакти. Техните лидери няма да присъстват на срещата с китайския президент.", "date": "2018.11.13", "title": "Китай не вижда, кой може да им пречи да си сътрудничат с островите в Тихия океан"}
{"url": "https://news.bg/int-politics/erdogan-nastoya-mohamed-bin-salman-da-otgovarya-za-kashogi.html", "text": "Президентът на Турция Реджеп Тайип Ердоган обяви, че е \"очевидно\", че заповедта за убийството на саудитския журналист и дисидент Джамал Кашоги е дошла от \"върховните власти\" в Рияд, но добави, че не вярва, че крал Салман е знаел за плана.Престолонаследникът принц Мохамед бин Салман обеща да установи какво се е случило и да разкрие констатациите, а Турция \"чака търпеливо\" и чака отговори от принца, подчерта турският държавен глава в коментари, цитирани от турските медии.Ердоган отново настоя 18-те задържани саудитци де бъдат съдени в Турция, след като убийството беше извършено в Истанбул. Той настоя саудитските разследващи да разберат какво се е случило с тялото на Кашоги. Турският държавен глава добави, че саудитското кралство е отрекло министърът на външните работи на Саудитска Арабия Адел ал Джубейр по-рано да е твърдял, че убийците са имали местен сътрудник.Служител на саудитското разузнаване се е ужасил, след като изслушал записа на убийството и предположи, че един от извършителите трябва да се е надрусал с хероин, за да може да направи това, което е сторил, допълни Ердоган, без да дава допълнителни подробности. Някои хора се опитват да прикрият фактите, настоя той.", "date": "2018.11.13", "title": "Ердоган настоя: Мохамед бин Салман да отговаря за Кашоги"}
{"url": "https://news.bg/regions/bus-pomete-10-godishno-dete-izskochilo-vnezapno-na-patya.html", "text": "10-годишно момче беше блъснато от микробус на надлез на АМ \"Тракия\", съобщиха от Областната дирекция на МВР в Стара Загора.Инцидентът станал вчера, 12 ноември, около 15. 20 часа.Зад волана на микробуса бил 62-годишен мъж от Стара Загора. Той шофирал по пътя, когато детето внезапно изскочило, не успял да спре автомобила и го ударил.Момчето, което впоследствие се установило, че е от с. Сърнево, получило мозъчно сътресение и контузия на мозъка. В момента е настанено за лечение в УМБАЛ - Стара Загора без опасност за живота.Шофьорът е тестван за употреба на алкохол, като резултатът е отрицателен.По случая е образувано е досъдебно производство.", "date": "2018.11.13", "title": "Бус помете 10-годишно дете, изскочило внезапно на пътя"}
{"url": "https://news.bg/world/parva-senatska-pobeda-na-demokrat-v-arizona-ot-1976-g.html", "text": "Конгресменът Кирстен Синема, член на Демократическата партия на САЩ, извоюва забележителна победа в битката за сенатско място в Аризона. Тя победи републиканския си опонент след кампания, в която тя се представи като независим в традицията на щата на бившия сенатор Джон Маккейн, който почина преди няколко месеца, пише \"Гардиън\".Шест дни след междинните избори АП съобщи, че Синема печели срещу американския конгресмен Марта Максали, бивш пилот на изтребител от ВВС. Така Синема стана първата жена, която печели сенатско място в щата. За последно демократ е избран за сенатор в консервативния западен щат през 1976 г. - годината на раждане на Синема., обяви Синема след победата.Огромна чест за мен, че гражданите на Аризона избраха нашата визия, добави тя.Синема спечели битката с 1,7% преднина. Първоначално Максали водеше, но впоследствие нещата се обърнаха.След междинните избори републиканците запазват мнозинството си в Сената с 51 срещу 47 места. Все още не са известни резултатите в Мисисипи и Флорида.Синема започва политическата си кариера като активист от Зелената партия и e един от най-либералните членове в щатския парламент.Дългогодишният сенатор ", "date": "2018.11.13", "title": "Първа сенатска победа на демократ в Аризона от 1976 г. "}
{"url": "https://news.bg/int-politics/kitay-kaza-na-sveta-da-ne-vyarva-na-klyuki-i-sluhove-za-sindzyan.html", "text": "Светът трябва да спре да слуша \"клюки\" за китайския регион Синдзян и да има повече доверие на властите там, заяви китайският външен министър, попитан дали Пекин ще позволи на международните наблюдатели да инспектират лагерите, в които живеят мюсюлмани, съобщава \"Ройтерс\". След срещата с външният министър на Германия Хайко Маас, министър Ван И обясни че се надява, че хората ще разберат и подкрепят усилията на регионалното правителство на Синдзян за борба с тероризма, ще прекратят разпространението на екстремизма и ще осигурят социална стабилност.\"Хората не трябва да слушат клюки или слухове, защото регионалното правителство на Синдзян разбира ситуацията в Синдзян най-добре, а не някои други хора или организации\", допълни китайският външен министър.\"Усилията са напълно в съответствие с насоките, които международната общност е предприела в борбата с тероризма и са важна част от глобалната борба срещу тероризма\", коментира той.Западните страни, включително Канада, Франция, Германия и Съединените щати, призоваха Китай да затвори лагерите в Синдзян, където активисти коментира, че са задържани един милион членове на уйгурското малцинство и други мюсюлмани.\"Ако можем да се погрижим за превенцията, то ще бъде невъзможно тероризмът да се разпространи и да се утвърди\", обясни Ван И.Забележките на Ван И са след коментарите на Маас в понеделник, че е необходима повече информация за ситуацията в Синдзян и че Китай трябва да бъде прозрачен.\"Във всеки случай не можем да приемем лагери за превъзпитание. Нуждаем се от прозрачност, за да можем да преценим правилно какво се случва там\", обясни Маас в Пекин.Доклади за масови задържания и наблюдение на уйгури и другите мюсюлмани подтикнаха Съединените щати да обмислят санкции срещу длъжностни лица и фирми, свързани с предполагаеми нарушения на правата на човека.Изследователи коментират, че разходите за строителство и инфраструктура свързани със сигурността в Синдзян, са се утроили през 2017 г. и че въпреки кампанията за професионално обучение, данните от правителството на Синдзян показват, че заетостта не се е подобрила.", "date": "2018.11.13", "title": "Китай каза на света да не вярва на клюки и слухове за Синдзян"}
{"url": "https://news.bg/crime/hvanaha-v-krachka-dvama-brakonieri-retsidivisti.html", "text": "Задържаха двама системни нарушители на горското законодателство в Ловешко.Това се случило вчера, 12 ноември, в землището на с. Торос. Служители от Регионалната дирекция по горите се отзовали на сигнал за незаконна сеч и хванали в крачка двама мъже. Те били отсекли 2,50 пространствени куб. м церови дърва за огрев, които се опитвали да натоварят в автомобил. Установило се, че бракониерите са от с. Галата, Тетевенско, и системно нарушават горското законодателство.Те оказали съпротива на проверяващите и се опитали да избягат с превозното средство.При проверката са задържани дървесината, автомобила и един моторен трион.Нарушителите са задържани и са им съставени актове по Закона за горите.", "date": "2018.11.13", "title": "Хванаха в крачка двама бракониери рецидивисти"}
{"url": "https://news.bg/crime/ima-aktove-na-protestirashti-za-blokirano-dvizhenie-prizna-mladen-marinov.html", "text": "Има издадени актове на протестиращи за блокиране движението по пътищата с личните си автомобили. Гражданите да протестират в рамките на правата им, разрешени от закона.Това каза пред БНР вътрешният министър Младен Маринов в Сливен, където е за среща с кметовете за обсъждане взаимодействието между местната власт и полицията при обезпечаване на обществения ред и сигурността.За протестите Младенов иска на местата, където протестите са заявени в общината, полицаите да организират движението и да наблюдават да няма провокатори. Подобно внимание от страна на полицията да има и за протестите, за които няма издадено такова разрешително. По думите му, голяма част от протестите са без предварително да са заявени в общините по места.За готвените блокади тази неделя на автомагистралите и главните пътища в страната вътрешният министър отправи апел към протестиращите. \"Пак призовавам абсолютно всички - протестите да стават съгласно закона, мирно. Да не се влиза в провокация с полицията. Да се изпълняват полицейските разпореждания, а \", каза Маринов.Министърът не пожела да коментира становището на един от шестте полицейски синдикати, които подкрепят протестите. \"Синдикатите... Разговаряйте с представители на синдикатите.\".Припомняме, , който ги нарече: \"кресливи жени с уж болни деца\". В същото време в много градове на страната .Вътрешният министър заяви, че няма как във всяко село да има полицай. Такава  реплика заяви .Още в началото на третия мандат  откровено каза, че това щяло да увеличи още повече щата в МВР.Днес неговият наследник - Младен Маринов, заяви след срещата си в Сливен, че вместо полицай във всяко село: \"ще се търсят варианти като видеонаблюдение ,  и взаимодействие с местната власт\".", "date": "2018.11.13", "title": "Има актове на протестиращи за блокирано движение, призна Младен Маринов"}
{"url": "https://news.bg/politics/demokratite-vizhdat-palzyashta-politicheska-kriza.html", "text": "Страната е в пълзяща политическа криза. Хората са тежко недоволни от новите налози, които правителството налага. Това заяви на пресконференция съпредседателят на Демократична България и лидер на ДСБ Атанас Атанасов, който изведе оценката на партията за политическата обстановка в страната.Никой не казва каква е истинската причина за повишаването на цената на горивата. В България има коалиция с \"Лукоил\", категоричен бе Атанасов.Веднага след посещението на Борисов в Русия беше прокаран картелният закон, с който се унищожи средния и дребен бизнес в търговията с горива, отбеляза Атанасов. ДСБ е предложила на президента да наложи вето, но това така и не се случва и по този начин монополът на \"Лукоил\" е концентриран изцяло, убедени са от партията.Лидерът на \"Да България\" Христо Иванов изрази мнение, че с кабинета на Борисов страната е загубила своята посока. Според Иванов отговорност на политиците е да предложат рецептите, \"защото това, което виждаме на улиците, е симптом\".Ако стигнем до предсрочни избори, това ще е вследствие на действията на Борисов спрямо корупционния модел на управление, смята Иванов.\"Министърът на финансите обяснява, че цените на горивата не зависели от правителството, а ние питаме - а правителството не зависи ли от \"Лукойл\", попита Атанасов. Нямаме нужда от правителство без обществена група, на която да се опре, допълни той.Изпълнението на изискванията за влизането ни в еврозоната, е всъщност това, което България трябва да свърши, за да оздрави финансите си и да затвори всички дупки, през които влизат корупционни влияния, поясни Христо Иванов.От ДБ виждат и как ДПС лансира за новия състав на контрола на СРС-та хора, които са обвързани с Доган. Новата антикорупционна комисия се превръща в бухалка за политически поръчки, категорични бяха от партията.Две години се повтаря мантрата за стабилността, но времето изтече, категорични са от ДБ. Кабинетът бил пасивен наблюдател на случващото се и в международната икономика.\"Имаме нужда от план за бъдещето\", акцентира Владислав Панев от \"Зелените\".\"КФН публикува нескопосан текст с наредбата бонус-малус, а секторът е изправен пред катастрофа. Доверието във властта е нулево\", посочи той.ДБ е готова да предложи мерки и програма за дълбоки реформи и ще търси политическа подкрепа, както и отговорност за управлението на публичните финанси и сектор Сигурност.Имаме коалиция, има обединение по конкретни теми и ясни политики в дясното пространство с център Демократична България, посочи Христо Иванов, подкрепяйки .", "date": "2018.11.13", "title": "Демократите виждат пълзяща политическа криза"}
{"url": "https://news.bg/world/tramp-obmislya-da-uvolni-ministara-na-vatreshnata-sigurnost.html", "text": "Министърът на вътрешната сигурност на САЩ Кирстен Нилсен може да бъде уволнена от президента на САЩ Доналд Тръмп в близко бъдеще, пише американският вестник \"Вашингтон пост\", цитиран от \"Блумбърг\".Вестникът, позовавайки се на петима източници, отбелязва, че Тръмп недоволства от представянето на Нилсен. Американският лидер е отменил планирана визита на границата с Мексико, за да инспектира изпратените там въоръжени сили. Той трябваше да бъде придружаван от Нилсен.Президентът на САЩ казал пред свои съветници, че иска да замени секретаря. Тя може да напусне поста, според изданието, през следващите седмици или по-рано.Секретарят по вътрешната сигурност е отговорен за защитата на границите на страната и прилагане на имиграционните закони.Само преди по-малко от седмица Тръмп  ", "date": "2018.11.13", "title": "Тръмп обмисля да уволни министъра на вътрешната сигурност"}
{"url": "https://news.bg/int-politics/sasht-nastoyavat-kitay-da-premahne-raketite-si-ot-ostrovi-v-yuzhnokitaysko-more.html", "text": "САЩ искат Китай да изтегли ракетите си от островите Спратли в Южнокитайско море. Това обявиха американски официални лица по време на разговори в Държавния департамент.Вашингтон възразява срещу едностранните военни стъпки на Пекин в Южнокитайско море, а темпът на американска свобода на плаване в спорните води се е увеличил, коментира от своя страна съветникът по националната сигурност Джон Болтън пред журналисти в Сингапур в кулоарите на АСЕАН.Изявлението идва след двустранните разговори между САЩ и Китай, в които китайските власти са поискали от Вашингтон да прекрати изпращането на плавателни съдове и военни самолети близо до китайските острови и рифове и да \"спре действията, които подкопават суверенитета и интересите по отношение на сигурността на Китай\".Според съвместното изявление след разговорите двете страни са се съгласили да останат ангажирани с \"неконфронтация\" и да подкрепят мирното разрешаване на всички спорове в спорния регион.Китай многократно е срещал американски военни кораби в Южнокитайско море, като един от инцидентите се случи през октомври; китайски разрушител се приближи в рамките на около 40 метра от американския боен кораб USS Decatur, принуждавайки го да маневрира, за да избегне сблъсък.Споровете ескалираха през май, когато американският военен министър Джеймс Матис отбеляза, че въпреки обещанието на китайския президент Си Цзинпин да не милитаризира островите Спратли, Пекин е прехвърлил оръжия там. На свой ред Пекин подчерта, че има суверенното право да изпраща войски на всяка от териториите си.Китай има териториални претенции към голяма част от островите, рифовете и плитчините в Южнокитайско море, към които претенции имат също така Филипините, Виетнам, Малайзия и Тайван.", "date": "2018.11.13", "title": "САЩ настояват Китай да премахне ракетите си от острови в Южнокитайско море"}
{"url": "https://news.bg/regions/katastrofa-kray-stara-zagora-vze-zhertva.html", "text": "Катастрофа край Стара Загора взе една жертва, съобщиха от бТВ.Произшествието станало тази сутрин. Два автомобила със старозагорска регистрация, които се движили в една посока, се сблъскали на пътя. От удара едната кола изхвърчала от платното.Загинал е шофьорът на ударената кола.Заради катастрофата беше затруднено движението на автомобилите, пътуващи от Хасково и от магистрала \"Тракия\".", "date": "2018.11.13", "title": "Катастрофа край Стара Загора взе жертва"}
{"url": "https://news.bg/crime/sadyat-93-godishen-lihvar-zapochnal-rabota-prez-1997-g.html", "text": "Съдят 93-годишен и 71-годишна за лихварство, укрити данъци в особено големи размери и ползване на нелегален софтуер, съобщиха от окръжната прокуратура във Варна.93-годишният Божимир А. и 71-годишната Грета Т. живеят на съпружески начала. Двамата ще отговарят пред съда за лихварска дейност, от която са получили значителни незаконни доходи. Към 93-годишния мъж има и обвинение аз укрити данъци в особено големи размери. Грета Т. е с обвинение и за пране на пари.Третото престъпление, за което и двамата са предадени на съд, е за ползване на нелегален софтуер, предмет на авторско право.Незаконната лихварска дейност подсъдимият Божимир А., който е с медицинско образование, започнал още през 1997-1998 г. Пикът в престъпната му дейност е в началото на 2006 г. Парите, които давал на заем, били набавени изцяло в резултат на предходната му лихварска дейност.Само главниците по отпуснатите заеми са в размер на €178 316. Според съда, левовата равностойност е 348 755,78 лева. С лихварската дейност били причинени значителни вреди - в размер на 57 199,17 евро с левова равностойност 111 871,85 лева.Двамата давали в заем средства на лица, за които били уверени, че ще върнат парите, или разполагали с имущество, от което биха могли да удовлетворят вземанията си.Според обвинението: \"Предоставяните заеми получателите по тях възприемали като услуга и се съгласявали с поставяните от подсъдимите условия - начин и срок на връщане, размер на исканата лихва, проценти месечна лихва извън определения годишен лихвен процент на БНБ, както и с неустойките за забавено връщане. \"Кредитоискателите\" понякога подписвали и записи на заповед или учредявали договорна ипотека върху свой имот като обезпечение по сключения договор за заем или издавали в полза на подсъдимите запис на заповед за сума, равна на главницата и лихвата\".Между 14 април 2007 г. до 30 април 2010 г. 93-годишният Божимир А. укрил данъци за 17 773,21 лева за четири години. Той не декларирал доходи, получени като лихви и неустойки по предоставените заеми в размер на 55 701,12 лв. и с това избегнал установяването на дължимия данък.Подсъдимата Грета Т. в периода от 11 декември 2008 г. до 17 март 2010 г. като съучастник на Божимир А. предоставила кредити с лихви на четири лица. Главниците по тези кредити са в размер на 41 900 евро с левова равностойност 81 949,28 лева. Хората, които са заемали пари от тях, са претърпели значителни щети.Незаконните приходи от лихварство на Грета Т. са в размер на 6785,21 евро с левова равностойност 13 270,72 лева.Грета и Божидар като съучастници са използвали незаконни компютърни програми, които са били обект на авторско право. Грета Т. е подсъдима и за извършването на сделки с имущество като продължавано деяние от 18 май 2011 до 16 август 2013 г. Чрез имотни сделки тя участвала в пране на пари като закупила няколко имота с неправомерно придобити пари.Предстои делото срещу двамата подсъдими да бъде насрочено за разглеждане във Варненския окръжен съд.", "date": "2018.11.13", "title": "Съдят 93-годишен лихвар, започнал работа през 1997 г."}
{"url": "https://news.bg/society/ban-konstatira-demografskata-kriza.html", "text": "В периода 2030-2035 г. се очаква рязко намаляване на населението между 15 и 40-годишна възраст, а населението на възраст от 65 години дотогава ще продължи да увеличава.Такива са прогнозите на Института за изследване на населението и човека (ИИНЧ) към БАН, представени в доклад по проекта \"Мерки за преодоляване на демографската криза в Република България\", възложен от Министерски съвет.Очакванията са, че каквото и да направи пред следващите години държавата, населението ще намалява. В най-лошия вариант до 2040 г. населението на България би достигнало до около 5 860 000 души, а при най-добрия - 6 750 000 души.Проф. д-р Антоанета Христова обяви, че Институтът е направил прогноза за развитието на България до 2040 г. в три варианта.Първият вариант е така нареченият инерционен вариант, при който не се взимат никакви мерки и населението на България би достигнало до 5 860 000 души. Вторият вариант е умереният вариант, при който предприетите мерки дават частичен резултат и населението би достигнало до 6 520 000 души. Третият вариант е благоприятния, при който населението на страната би достигнало до 6 750 000 души.Мерките срещу демографската катастрофа трябва да бъдат насочени в сферата на икономиката и подобряване качеството на човешкия капитал.Държавата трябва да разработи редица допълнителни мерки за адаптация на обществените системи за увеличаващия се брой възрастни хора.От ИИНЧ-БАН предлагат 10 пакета от мерки, 8 от тях в областта на стареенето, а две мерки са в областта за ограничаване на смъртността в България - мерки за редуциране на детската смъртност и мерки за редуциране на преждевременната смъртност.Според проф. Черкезова остаряването на населението ще доведе до намаляване на работната сила и това ще окаже влияние върху коефициента на заетост. От Института предлагат мерки в две области - високопроизводителни отрасли, с акцент върху технологиите, които да подпомагат живота на възрастните хора, а като второ се предлага повече стимулиране и подкрепа на технологичното предприемачество.Според доклада на БАН трите министерства - МОН, МТСП и МИ трябва да работят заедно и да да разработят списък от приоритетни специалности от ключово развитие на конкурентоспособността, науката предприемачеството.Според проф. д-р Татяна Коцева основните насоки на семейната политика трябва да са към подобряване качеството на живот и достъпа до основни услуги на семействата с деца - здравеопазване, образование, социална сфера и услуги за подкрепа при конфликти и трудности в семейството.По-голяма част от населението би се съгласило да има още едно или повече от едно дете, ако има увеличен размер на надбавките, работа на гъвкаво работно време и гарантиране по-лесен прием на децата в ясли. От ИИНЧ-БАН предлагат грижи за деца от 0 до 7-годишна възраст с въвеждането на така наречената система \"парите следват детето\". От Института настояват в случаите, когато детето не е прието в детска градини или ясла, да се изплаща компенсаторна сума на родителите, за да се възползват от друга алтернативна услуга.Сред другите мерки са разширяване възможностите на родителите да ползват детски услуги за децата до 5-годишна възраст, лицензиране на услугата \"детегледачка\" и мярка за увеличаване персонала в детските заведения.Доц. д-р Спас Ташев коментира, насочени към пазара на труда и мигрантите. Приоритетни трябва да са вътрешните мигранти, най-новата българска миграция, граждани от държави-членки на ЕС.Политиката към вътрешни мигранти трябва да бъде насочена към концентиране на регионално развитие, да се обръща внимание на малките населени места, създаване на локални индустриални паркове, създаване на нова устойчива икономика.Мерките към външни мигранти трябва да бъдат насочени към признаване на придобитите в чужбина образование и квалификация, разработване на специализирани програми и центрова за интеграция, сключване на договор за интеграция между държавата и имигрантите.Доц. Ташев призова управляващите да осигурят политики към изграждане на трайни връзки с българите в чужбина и съхраняването им като демографски резерв. Той посочи, че трябва да се създаде платформа, улесняваща двупосочно връзка между завършилите в чужбина българи или завършилите българи в България.От ИИНЧ-БАН представиха и пакет от 80 предложения за подобряване в областта на ранното детско развитие, качествено здравеопазване и образование, повишаване качеството на човешкия капитал, жилищните условия и др.По думите и на проф. д-р Кремена Борисова-Маринова заплащането на труда в България е доста по-ниско в сравнение с други държави от ЕС. Средно получаваме 6 пъти по-ниско заплащане на труда спрямо средното за ЕС.Тя обясни още, че равнищата на заетост в България са под средните за ЕС и около 1/3 от нашето трудоспособно население е извън пазара на труда. В тази връзка учените от БАН предлагат активно сътрудничество при привличане на инвестиционни проекти; свързване на собствените приходи с общинските, по-балансирано разпределение на ДДС и инвестиции и др.Предлага се също така част от събираните данъци (преки или ДДС) да се прехвърлят на общините за целево инвестиционно развитие, както и част от корпоративния данък да се прехвърли към общините за развитие на инвестиционната инфраструктура.\"Качеството на работната сила в България е по-високо от качеството на работните места, които заемат. Качеството на работните места е над 4 пъти по-лошо от средното за ЕС. Качеството на работната сила - около 70% от средното за ЕС равнище\", обясни проф. Маринова.За подобряване качеството на работните места учените предлагат: отстраняване на слабостите при формиране на работните заплати и по-добро регулиране на изплащането на дължими трудови възнаграждения; подобряване на социалната защита; подобряване на формирането на човешкия капитал в България като фокусът трябва да е върху ранната детска възраст.Те предлагат още да се въведат: адекватен минимален доход; необлагаем минимум; семейно данъчно облагане; отпадане на тавана на осигурителния доход за здравно осигуряване. Сред предложените мерки, свързани с повишаване качеството на човешкия капитал, са: насърчаване на участието в образование и обучение; повишаване ефективността на активните политики на пазара на труда, насочени към регистрираните безработни и др.Оказва се обаче, че недостатъчната привлекателност на пазара на труда кара 25% от анкетираните да заявят, че са готови да напуснат страната.Припомняме данни през последните 10 години. от населението на тези градове. Най-застаряващи български градове с население над 65-годишна възраст са Видин - 26% и Габрово - 25% от хората, живеещи там.. България е сред 10-те най-застарели държави. Тя е пета в света - 24.2 процента от населението й е над 60 години. \"По-стари\" от българите са само японците, италианците, германците и шведите. По критерия средна възраст на населението България е седма в света (със средна възраст 41.5 години).Проучване в България от , личното си здраве и здравната система в държавата. Ако тази тенденция на  и намаляване на населението не бъде обърната, условията за живот ще се влошат, а стандартът ще се понижи чувствително, сочи неотдавнашен  на Европейската комисия..  Според сметките на статистиците тогава, през 2020 година населението трябва да 6,5 милиона души.. В сравнение с 2000 година то е намаляло с 220 000 души. Значителната разлика през тези две години се дължи на отчетената външна миграция на населението от преброяването към 1 март 2001 година., което представлява половин процент от цялото население. Намаление се наблюдава както в градовете, така и в селата.", "date": "2018.11.13", "title": "БАН констатира демографската криза"}
{"url": "https://news.bg/regions/26-akta-za-gorene-na-stari-gumi-v-sofiyskiya-kvartal-krasna-polyana.html", "text": "В рамките на един месец в столицата са събрани 2 350 стари гуми. Това заяви пред БНТ Татяна Асенова от Столичния инспекторат.По думите на Асенова кампанията по събиране на стари автомобилни гуми е успешна - за една година събраните гуми в столицата са над 9 300 броя.В София има 13 обособени площадки, на които гражданите могат да оставят старите си автомобилни гуми.Извършва се и засилен мониторинг на сервизите за смяна на гуми, както и в пунктовете за вторнични суровини. В хода на контрола са проверени над 600 обекта.За открити нарушения за изхвърлени гуми са съставени 2 акта на юридически лица.Отделно са съставено още 33 акта на физически лица, 26 от които са от район \"Красна поляна\".Глобите за изхвърлянето на стари гуми варират от 100 до 5 000 лева.Сформирани са денонощни екипи, като от петък до понеделник няма установено горене на открито.", "date": "2018.11.13", "title": "26 акта за горене на стари гуми в софийския квартал \"Красна поляна\""}
{"url": "https://news.bg/world/izrael-othvarli-mezhdunarodno-posrednichestvo-zaplashi-gaza-s-voyna.html", "text": "Израел отхвърли международно посредничество за прекратяване на възникналия конфликт между Газа и еврейската държава, пише \"Таймс оф Израел\".Топ израелските министри се събраха в Тел Авив, за да обсъдят последното насилие, което може да прерасне в поредната война между Хамас и Израел. Правителството отхвърли опити на международни медиатори за провеждане на преговори между враждуващите страни.\"Няма да разговаряме с тях за спиране на огъня\", обяви високопоставен израелски представител пред изданието.След като повече от 400 ракети бяха изстреляни към Южен Израел от Ивицата Газа за последните по-малко от 24 часа, Йерусалим реши на този етап да не провежда диалог с Египет или посланика на ООН Николай Младенов, който се опитва да потуши взривоопасната ситуация.Кабинетът за сигурност на Израел провежда среща тази сутрин в щаба на армията в Тел Авив, за да научи последното развитие от въоръжените сили. Дискусиите се очаква да продължат няколко часа. Не е ясно дали в края министрите ще гласуват следващия курс на действие.Преди да започнат консултациите няколко министри намекнаха, че подкрепят армията да засили действията срещу Газа. През последните дни премиерът на Израел Бенямин Нетаняху повтори, че е заинтересуван да се избегнат \"ненужни войни\", но подчерта, че Израел може и да няма друга алтернатива освен да прибегне до мащабна военна операция в Газа, за да спре ракетните атаки срещу израелските граждани.През последните седмици Египет и Младенов участват в интензивни преговори за сключване на примирие между Израел и Хамас.Шестима жители на Газа са загинали при израелски бомбардировки тази нощ и днес сутринта. Повечето от тях са членове на терористични групи. На израелска територия е загинал един човек, палестинец, който легално пребивава, и най-малко 27 души са ранени.Израелската армия заплаши да засили бомбардировките над Газа. Армията разкри, че е унищожила повече от 150 цели в Газа.", "date": "2018.11.13", "title": "Израел отхвърли международно посредничество, заплаши Газа с война"}
{"url": "https://news.bg/politics/aezh-zove-radev-za-veto-na-mediyniya-zakon-na-dps.html", "text": "Асоциацията на европейските журналисти (АЕЖ) в България поиска от президента Румен Радев да наложи наложи вето на медийния законопроект, внесен от депутатите от ДПС Делян Пеевски, Йордан Цонев, Хамид Хамид и Велислава Кръстева.Законопроектът беше приет на 1 ноември 2018 г. С внесените преди второто гласуване промени, в наименованието на Закона за задължителното депозиране на печатни и други произведения накрая се добавя \"и за обявяване на разпространителите и доставчиците на медийни услуги\".По този начин законът, който досега се отнасяше единствено до печатните произведения, вече регламентира отношения в много по-широк обхват, засягащ всички медии, посочват от АЕЖ.Те смятат, че въпреки значителните подобрения спрямо първоначалния вариант, в законопроекта все още се откриват редица несъвършенства, което налага той да бъде върнат за повторно разглеждане в Народното събрание.АЕЖ-България са изпратили писмо до президента, в което излагат основните съображения да поискат да наложи вето.Едно от най-съществените е размерът на предвидените санкции. Поставянето на долна граница от 10 000 лв. за първо нарушение и 20 000 лв. за второ не просто е непропорционално, а сериозно застрашава свободата на печата и другите средства за масова информация и така засяга правото на изразяване и може да доведе до непоправими последици и цензура.Не по-малко притеснително е задължението медиите да предоставят на държавата данните на лица, които са дарили минимални суми от порядъка на няколко лева. Изключването на годишен минимум, който да не се декларира, особено предвид попадането на информация за дарителите при изпълнителната власт, застрашава зараждането на crowdfunding (набиране на средства от последователи) културата и други алтернативни способи за издържане на медиите, които в днешния дигитален свят разчитат все повече на подобен тип механизми, изместващи традиционната реклама. Това сериозно затруднява и деклараторите, когато имат например 5000 дарители от по 1, 2 или 5 лева.Подобен подход и невзимането под внимание на този проблем, може да доведе до обезсърчаване на дарителите и потискане на независимите медии и до намаляване на конкуренцията и рестрикции в полето на свободните медии и инициативата на гражданите. Това е особено опасно за разследващата журналистика. Други, посочени от АЕЖ-България несъвършенства, са, иначе похвалното, задължение, доставчиците на медийните услуги да декларират и \"лицето, което фактически контролира съдържанието на медийната услуга и/или редакционната политика\", ако е различно от действителния собственик. Не става ясно обаче как ще стане ясно това и кой ще бъде отговорният орган, който да направи разследване за действителния собственик, не става ясно.Съществен е и въпросът за разширяването на правомощията на Министерството на културата и наличието или липсата на капацитет на ведомството. Не е без значение и, че контролът и санкциите са поверени на орган на изпълнителната власт, който не е независим, за разлика от СЕМ, а освен това не е изработена и надлежна процедура за установяване и санкциониране на нарушителите, което е предпоставка за произвол.Не е ясно и защо освен задължението на доставчици на медийни услуги да подадат декларация в Търговския регистър следва задължение за подаване на същата декларация в Министерството на културата. Подаването на две еднакви декларации създава допълнителни неудобства и тежести на доставчиците на медийни услуги.", "date": "2018.11.13", "title": "АЕЖ зове Радев за вето на медийния закон на ДПС"}
{"url": "https://news.bg/politics/martin-dimitrov-gerb-i-bsp-udariha-malkite-igrachi-i-tsenite-na-gorivata-skochiha.html", "text": "Законите, гласувани от ГЕРБ и БСП, удариха малките играчи и това се превръща в причина за покачване на цените на горивата. Това коментира Мартин Димитров от \"Демократична България\" пред БНР.Според него има два законопроекта, които са влошили сериозно положението на пазара на горива. Единият е Законът за горивата, от който пострадаха малките бензиностанции, което намали конкуренцията на пазара на горива, посочи Димитров. Той добави, че този закон трябва да се преразгледа заедно с промените в Закона за ДДС, с които отново малките играчи бяха \"наказани\" - два пъти да обезпечават дължимото ДДС.Според \"Демократична България\" първото, което трябва да се направи в сегашната ситуация, е тези два закона да бъдат прегласувани.\"Когато използваш държавата, за да удариш малките, то е ясно, че е в полза на големите, но цената се плаща именно от гражданите\", категоричен е Мартин Димитров.От \"Демократична България\" предлагат още достъпът до данъчно-акцизните складове да бъде регулиран като обществен доставчик, както и да могат да се ползват такива складове в съседни страни от ЕС. Именно за достъпа до данъчно-акцизните складове те са написали сигнал до ЕК.По думите на Мартин Димитров, ЕК имала много силни антимонополни мерки, които насърчават конкуренцията, от което имал нужда този пазар.Той подчерта, Комисията за защита на конкуренцията (КЗК) не е регулаторът, който да респектира и да защитава потребителите и конкуренцията. \"Те изглеждат слаби и не си вършат работата както трябва\", добави Димитров.Според него през ноември в 11 страни от ЕС цените на дизела, без данъците, са по-ниски. Конкуренцията в България би могла да функционира много по-добре и цените да бъдат по-добри, смята той.", "date": "2018.11.13", "title": "Мартин Димитров: ГЕРБ и БСП удариха малките играчи и цените на горивата скочиха"}
{"url": "https://news.bg/politics/napisanoto-v-balgarskite-uchebnitsi-budelo-vrazhdebnost-u-makedontsite.html", "text": "Председателят от страна на Македония на съвместната българо-македонска комисия по историческите и образователните въпроси проф. Драги Георгиев е доволен от досегашната работа с българските си колеги, въпреки сериозния натиск и обвинения срещу комисията край Вардар.\"В някои изказвания и публикации бяхме обявени дори и за предатели. Че я предаваме македонската история, че всичко, което е написано досега по отношение на македонската история, ще бъде променено под диктовката на България. Ние не променяме официалната македонска историография, защото нашата задача не е това\", коментира проф. Георгиев пред Би Ти Ви.Задачата е промяна на написаното в учебниците по история и от двете страни на границата. Вече няколко поколения македонски деца учат, че \"българите били монголско-татарско племе, от турската етническа група\". И \"като скитническо племе, се занимавали с отглеждане на коне, лов и грабежи\".По думите на проф. Драги Георгиев, българската страна е имала забележка, че генерално в македонските учебници се чувства език на неприятелство към България. Попитан дали е съгласен с тази забележка, проф. Георгиев отговори: \"С определени аргументи - да. Съгласен съм. Твърди се например, че българската страна, българският народ, има турско-монголски произход, което, според мен, е абсолютно неприемливо и ненужно да стои в един учебник.\"Македонските историци обаче имат и множество забележки към написаното в българските учебници, а именно че генерално, започвайки от средния век, Македония се третира като неосвободена българска територия.\"Започвайки от средния век до Втората световна война - твърди се, че тези територии трябва да се освободят и че са български територии. Тук се включват и Тракия, и Добруджа в учебниците. И настояването, че това е българска неосвободена територия, вярвам, че създава враждебност в македонските граждани\", коментира Драги Георгиев.Втората забележка от македонска страна е третирането на езика на Кирил и Методий в някои учебници в България като старобългарски език.\"Има македонски учебници, в които този език е третиран като старомакедонски език. И нашата генерална забележка е, че не е нужно да се национализират и съответно етнизират тези процеси, които са се случвали в средния век\", посочи проф. Георгиев.Както е известно обаче, на територията на съвременна Македония са откривани десетки, може би стотици документални свидетелства за българския характер на населението през Средновековието.", "date": "2018.11.13", "title": "Написаното в българските учебници будело враждебност у македонците"}
{"url": "https://news.bg/politics/menda-stoyanova-se-nadyava-prezidentat-da-ya-podkrepi-za-zastrahovkite-go.html", "text": "\"\" Това заяви пред Нова депутатът от ГЕРБ и председател на Комисията по бюджет и финанси в парламента Менда Стоянова.По думите ѝ нейното предложение всъщност брани всички хора, които към момента излизат на улицата и протестират за евентуално повишаване на задължителната застраховка \"Гражданска отговорност\".Стоянова обясни: \"\"Депутатът от ГЕРБ е на мнение, че задължително трябва да има таван на обезщетения за кръга от лица, който досега не е бил включен, ако не искаме цената на застраховката да скочи драстично.\"Ако аз изтегля предложението си, цената на \"Гражданска отговорност\" ще се увеличи. Трябва да се търси решение в рамките на това предложение. В никакъв случай институциите не трябва да имат разнопосочно виждане в тази посока\", обясни още Стоянова, уточнявайки, че не става въпрос за лобиране на една или друга застрахователна компания.Тя се зарече, че ще поиска среща с президента Румен Радев и министърът на финансите Владислав Горанов по въпроса.\"\", уточни още Стоянова.\"З\", допълни председателят на бюджетната комисия.", "date": "2018.11.13", "title": "Менда Стоянова се надява президентът да я подкрепи за застраховките ГО"}
{"url": "https://news.bg/politics/tsvetanov-uprekna-radev-v-populizam-i-nevezhestvo.html", "text": "Според председателя на ПГ на ГЕРБ Цветан Цветанов зад призивите за оставка на кабинета стоят БСП и президентът Румен Радев. Това заяви той пред бТВ и допълни, че въпреки протестите ГЕРБ няма да се отклони от управленската си програма, която е за 4-годишен мандат.Цветанов заяви, че е запознат с указанията на БСП към своите структури - да организират хората, за да блокират ключови кръстовища в страната.Относно цените на горивата зам.-председателят на ГЕРБ обясни, че поскъпването не зависи от правителството, а от световните пазари и напомни, че през 2013 г. цената на горивото е била по-висока, отколкото сега. За сметка на това, оттогава минималната работа заплата се е увеличила с 200 лева.Цветанов опроверга изказването на президента Радев по повод вдигането на данъка с до 50% върху автомобилите, произведени преди 2005 година. В речта си в петък държавният глава заяви, че българите карат стари коли, защото нямат пари за по-нови, а не защото не ги е грижа за природата.Зам.-председателят на ГЕРБ увери, че местната власт желае да коригира този данък. Той обясни, че дизелът и автомобилите, които ползват това гориво, се ограничават в цяла Европа.Това означава, че всички тези автомобили ще дойдат в България, категоричен е Цветанов.Той изрази мнение, че думите на президента показват неподготвеност, защото законопроектът за данъка върху старите коли бил качен за обществено обсъждане на сайта на Министерския съвет още на 30 август. Самият казус пък бил поставян многократно от местната власт в продължение на пет години.Цветанов упрекна държавния глава, че или не познава законите, или е популист, или иска да предизвика хаос в държавата.Един президент да си позволи такова невежество, означава, че просто е извън реалната ситуация в страната\", отсече Цветанов.Днес председателят на Бюджетната комисия в Народното събрание Менда Стоянова ще поиска среща с държавния глава за застраховката \"Гражданска отговорност\".Ако на срещата с Менда Стоянова президентът каже, че ще наложи вето върху текстовете, те ще бъдат оттеглени. Отговорността за това, което ще става по-нататък обаче трябва да е на държавния глава, заяви Цветанов.По думите му в момента президентът тласка страната към предсрочни избори, за да може да назначи служебно правителство.", "date": "2018.11.13", "title": "Цветанов упрекна Радев в популизъм и невежество"}
{"url": "https://news.bg/disasters/panika-sled-iztichane-na-hlorovodorod-vav-frankfurt.html", "text": "На местните жители в германския град Франкфурт на Майн им е било казано да затворят вратите и прозорците на жилищата си след изтичане на изпарения от хлороводородна киселина в индустриалната зона на града, съобщават световните информационни агенции.Инцидентът е станал в индустриалния парк Гришайм, уточниха от противопожарната служба. \"Вратите и прозорците в района на Гришайм и (близкия) Нийд трябва да бъдат затворени\", се изтъква в предупреждението, като се допълва, че трябва да бъдат изключени и климатичните и вентилационните системи.Специалисти са направили обследване на околната среда в района, като не са открили опасни елементи, уточниха от полицията, добавяйки, че предупреждението е било бързо отменено и в двата района.Местните жители са започнали да споделят видеоклипове в социалните мрежи с празни улици в кварталите им.Хлороводородната киселина е силно корозивно вещество, използвано като лабораторен реактив. Краткотрайните ефекти от вдишването могат да включват дразнене на носа, очите и дихателните пътища.", "date": "2018.11.13", "title": "Паника след изтичане на хлороводород във Франкфурт"}
{"url": "https://news.bg/bulgaria/zadarzhaha-zashtiteni-kostenurki-na-mp-kapitan-andreevo.html", "text": "Задържаха две сухоземни костенурки от защитен вид на МП \"Капитан Андреево\", съобщиха от РИОСВ - Хасково за БНТ.Експерт по биоразнообразие установил, че става въпрос за шипобедрени костенурки, които са застрашен вид.Животните били пренасяни в лек автомобил, в който пътували двама турски граждани за Германия. Те обяснили, че костенурките били подарък за децата им. Пътниците обаче не могли да представят задължителните документи по конвенцията по международната търговия със застрашени видове от дивата фауна и флора.В българското законодателство сухоземните костенурки са защитен вид и попадат в Закона за биологичното разнообразие.РИОСВ ще състави акт за нарушение. В Закона за биологично разнообразие се предвижда санкция от 2000 до 10 000 лева за физически лица и от 5000 до 30 000 лв. за юридически лица и еднолични търговци.Към момента костенурките са настанени в Центъра за рехабилитация и размножаване на сухоземни костенурки в село Баня. След като наказателното постановление влезе в сила, Министерството на околната среда и водите ще издаде заповед за окончателно разпореждане с тях.", "date": "2018.11.13", "title": "Задържаха защитени костенурки на МП \"Капитан Андреево\" "}
{"url": "https://news.bg/society/80-ot-balgarskite-roditeli-sa-protiv-telesnoto-nakazanie.html", "text": "Вяра, спокойствие, търпение и разбиране през какви етапи преминава детето и подкрепата на родителите могат да заменят телесното насилие.От декември 2016 година Фондация П.У.Л.С работи съвместно с Европейската комисия и Национална мрежа за децата по проект в областта на превенцията, защитата и подкрепата на деца, пострадали от различни форми на насилие. На заключителна конференция бяха представени дейностите и основните резултати от инициативата.Международният форум беше подкрепен от представители на граждански организации и институции от България, Португалия, Кипър и Исландия. Конференцията се проведе под лозунга \"Да отворим нова страница в разбирането за телесното наказание\".Главната цел на проекта е чрез добрите практики в Исландия да създаде програма в трите държави (България, Португалия и Кипър), която да насърчи както децата и техните родители, така и отделните държавни институции да прекратят моделите, при които се използва телесно наказание и емоционално насилие над деца. От фондацията допълниха, че е необходим процес на самосъзнание на личната стойност на най-малките.Проектът се стреми да повиши знанията и уменията за ефективно възпитание, както и да се подобри осведомеността на обществото за последствията от телесното наказание върху децата и младежите.\"Причината толкова деца да са агресивни в училище, това е тъгата от преживяната обида и отхвърляне\", подчерта председателят на Фондация П.У.Л.С Екатерина Велева.Тя насочи вниманието към належащите законови промени, които трябва да доведат до положителни резултати за подкрепата на децата.\"Имахме възможност да проведем национално представително проучване, в рамките на което за България мога да кажа, че 80% от родителите споделят, че не желаят да удрят децата си и не възприемат телесното наказание като метод на възпитание\", заяви Юлия Андонова, координатор във Фондация П.У.Л.С. Според нея, обществото има нужда от насочване за това с какво може да се замени телесното наказание.Конкретни действия са предприети чрез обучение на деца в детски градини и училища, както и на бъдещи родители.\"Вярваме, че превенцията и даването на алтернативи от най-ранна детска възраст и даването на ключове на хора, които все още не са родители, за това как могат да бъдат позитивни родители, е една от най-ярките стъпки за това как можем да направим този свят малко по-добър\", отбеляза Андонова.В свой доклад комитетът по правата на детето на ООН посочва, че ефективната защита на правата на човека изисква премахване на всички форми на телесно наказание или унизително отношение към децата.Конференцията се проведе под висшия патронаж на Европейския парламент и националния омбудсман Мая Манолова.", "date": "2018.11.13", "title": "80% от българските родители са против телесното наказание"}
{"url": "https://news.bg/bulgaria/credissimo-s-momentalno-odobrenie-za-onlayn-zaem.html", "text": "Лидерът в онлайн кредитирането, , първи въведе моментално одобрение на заем за клиентите си в България. Благодарение на последната внедрена иновация, разглеждането на всяка една молба преминава през изцяло автоматизиран и високоскоростен процес, провеждан от изкуствен интелект. Нововъведението дава възможност клиентите да получават становище буквално на момента, след изпращане на заявлението, по всяко време на денонощието, без почивен ден. Друга важна полза за потребителите е, че техните данни се получават и обработват в среда, напълно недостъпна и защитена от човешка намеса.Иновацията е в пълен синхрон и с общата европейска посока за развитие в областта на защитата на личните данни. В края на октомври, едновременно в София и Брюксел се проведе 40-та международна конференция на органите по защита на личните данни и неприкосновеността, в която активно участие взе Пламен Славов, DPO (длъжностно лице по защита на личните данни) на Credissimo. Г-н Славов дискутира етичните въпроси по прилагането на GDPR с експерти в областта, като Даниел Дрюър, длъжностно лице по защита на данните и ръководител на звеното за защита на данните в Европол.\"За Credissimo като компания, която поставя клиентите си като ключов приоритет, спазването на най-високите стандарти на бизнес етиката и отговорното отношение са залегнали дълбоко в принципите ни. Като лидер в сектора, наша отговорност е да развиваме услугите си винаги с поглед напред, така че да продължим да предоставяме иновативни решения в интерес на нашите клиенти, съблюдавайки стриктно всички изисквания и разпоредби на европейското и националното законодателство. Спазването на принципите на законност, сигурност и прозрачност изгражда доверието, което клиентите ни гласуват и което имаме задължение да съхраним\", споделя г-н Славов.В началото на октомври беше актуализиран и кредитният рейтинг на Credissimo, според последния доклад на \"БАКР - Агенция за кредитен рейтинг\". На компанията беше присъдено повишаване на дългосрочния рейтинг по национална скала: от A (BG) на А+ (BG), с промяна на перспективата от \"стабилна\" на \"положителна\". Запазват се и присъдените до момента оценки за дългосрочен (BBB-) и краткосрочен рейтинг (A-3) - най-високите възможни за държавата ни към момента.Повишеният кредитен рейтинг на Credissimo е доказателство за положителното развитие и стабилните позиции на компанията на пазара. Дружеството отчита ръст в стойността на активите и поддържа отлични нива на финансовите показатели. По последен доклад на Централната европейска банка в момента над 60% от всички кредити до 2 000 евро в Европа се отпускат изцяло онлайн, като тенденцията е тази цифра да расте.Като лидер в сектора Credissimo продължава да развива и налага позитивни тенденции в областта на небанковото кредитиране, а след успешното си навлизане на пазарите в Македония и Полша до края на годината компанията планира да даде и първите си  в Колумбия.", "date": "2018.11.13", "title": "Credissimo с моментално одобрение за онлайн заем"}
{"url": "https://news.bg/crime/nyama-dokazatelstva-za-vinata-na-petar-haralampiev-spored-advokata-mu.html", "text": "Срещу бившия председател на Държавната агенция за българите в чужбина (ДАБЧ) Петър Харалампиев има само обосновано предположение за завършване на престъпление. Няма никакви доказателства. Това заяви пред bTV адвокатът на Харалампиев Николай Кокинов, който е и бивш градски прокурор.Припомняме, че  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Харалампиев е заподозрян като лидер на престъпна група, търгувала документи за българско гражданство. Заедно с него са задържани и главният секретар на агенцията Красимир Томов и един от посредниците - сърбинът Марко Стойов. От държавното обвинение твърдят, че парите от подкупи за българско гражданство били обръщани във виртуална валута.\"Не става ясно как, къде, кога са предоставени пари. Има приказки на едни зам.-председател (бел. ред. - Димитър Владимиров), нали знаете, че мечата на всеки заместник е да седне на стола на председателя, и на едно лице - Стойчев, съпруг на чужда естрадна певица от Украйна\", каза Кокинов.Адвокатът изрази и други съмнения спрямо зам.-председателя Владимиров. По думите му той в момента изпълнява длъжността директор, но година и половина преди това е подписвал \"в несвяст\" документи, но никога не се е усъмнявал и не е подавал сигнали за нередности.\"Защо е чакал да бъде арестуван Харалампиев, за да говори\", пита защитникът на бившия шеф на ДАБЧ.В заключение адвокатът припомни показната акция \"Октопод\", по която 8 години по-късно има.", "date": "2018.11.13", "title": "Няма доказателства за вината на Петър Харалампиев според адвоката му"}
{"url": "https://news.bg/politics/limitite-pri-obezshteteniyata-ostavat-samo-chastichno.html", "text": "ГЕРБ коригира предложението си за въвеждането на таван до 20 хил. лв. за обезщетение при загинал член на семейството.На извънреден брифинг в Народното събрание председателят на бюджетната комисия Менда Стоянова обяви, че горна граница на обезщетение няма да има за родители, деца, съпруг и съпруга на жертвите на пътнотранспортни произшествия. Таванът до 5 хил. лв. остава за всички роднини извън тесния кръг, които досега бяха обезщетявани при починал близък при катастрофа, обясни председателят на бюджетната комисия.Проблемът е бил обсъден на Изпълнителна комисия на ГЕРБ снощи заради напрежението, което възникна от намерението за повишаване на застраховките \"Гражданска отговорност\". Управляващата партия е решила да бъде разработена методика с ясни критерии за обезщетенията, обясни тя и уточни, че внася вече предложенията в застрахователния кодекс.\"Ние предлагаме 2 неща. Първо, в Кодекса за застраховането да се приемат текстове за изработването на методика за остойностяване на критериите за имуществените и неимуществените вреди при ПТП. Второ - предлагаме таван до 5 000 лева за неимущшествено обезщетение при ПТП за всички роднини - целия кръг, а не тесният кръг. Това се налага от решението на Касационния съд, който разшири кръга на лицата - включително и нероднини, но емоционално засегнати от това\", посочи Стоянова.Ако Народното събрание приеме това предложение, спекулации за двойна и тройна \"Гражданска отговорност\" са невъзможни, подчерта Стоянова и повтори, че .Менда Стоянова повтори тезата си, че ако предложението за въвеждане на лимити в застраховането не бъде прието, \"Гражданската отговорност\" неминуемо ще скочи сериозно. Затова тя призова институциите да се обединят около предложението ѝ, защото по този начин цената на застраховката няма да се увеличава.Спекулациите от рода на двойни, тройни... 1 000 лева за \"Гражданска отговорност\" са тотално фалшиви, ако предложението се приеме. Това е тотално фалшива новина, категорична е шефката на бюджетната комисия.Само за миналата година застрахователите са платили над 280 млн. лв. за неимуществени вреди - болки и страдания.\"След като излезе това решение от август до 1 ноември са постъпили жалби от 850 лица, които искат средно по 100 000 лева обезщетение, а това означава, че парите трябва да се платят от застрахователите, а те идват от \"Гражданската отговорност\" т.е. от всички\", обясни Стоянова. На въпрос дали ще се предприемат някакви законодателни мерки по отношение на онези адвокатски кантори, които работят в своя изгода и реално ощетяват както застрахователния сектор, така и самите пострадали, Менда Стоянова заяви, че този проблем е от кръга на компетенции на прокуратурата.Стоянова припомни, че е имало предложение да се въведе таван за адвокатските хонорари, но така или иначе всички други суми и високите проценти се взимат нелегално.\"Става дума за адвокати, които са се специализирали в неимущественвите обезщетения и това е бизнес със смъртта. Те взимат по 30, 40 до 50% от обезщетението, което съдът присъжда, а когато става въпрос за социално слаби и малцинствени групи, процентът е още по-голям. Освен това парите се взимат нелегално, защото не отговарят на наредбата за адвокатските хонорари\", поясни Стоянова.\"Това не са случаи за законодателно решение, а за прокурорска намеса\", посочи Стоянова, но допълни, че няма намерение за събира конкретни данни.\"Мисля, че прокуратурата има своите механизми, както да се самосезира, така и да намери виновните\", коментира още Стоянова.Припомняме, от Асоциацията на застрахователите в България подкрепиха въвеждането на лимити при обезщетенията, като един от аргументите им беше точно . ", "date": "2018.11.13", "title": "Лимитите при обезщетенията остават само частично"}
{"url": "https://news.bg/regions/zapechataha-5-neizryadni-benzinostantsii-v-stranata.html", "text": "Пет бензиностанции са запечатани заради констатирани сериозни нарушения. Обектите, които се намират на територията на Перник, Драгичево, Свиленград и Бургас, са затворени след съвместни проверки на Агенция \"Митници\", МВР, НАП и Българския институт по метрология през изминалата седмица.Било установено, че в една от бензиностанциите са монтирани допълнителни устройства към фискалния апарат на обекта. По този начин се подавала некоректна информация към НАП за извършените доставки, както и за наличните и проточените количества горива.В друг обект бил открит неодобрен тип колонки, а в две от бензиностанциите били иззети наличните парични средства заради непогасени данъчни дългове.От три от бензиностанциите било иззето гориво заради нарушения на акцизното законодателство. Общото количество е над 14 000 литра.", "date": "2018.11.13", "title": "Запечатаха 5 неизрядни бензиностанции в страната"}
{"url": "https://news.bg/int-politics/hamas-zaplashi-da-udari-s-raketi-gradove-v-izrael.html", "text": "Палестинското радикално ислямистко движение \"Хамас\" предупреди, че ще удари с ракети израелските градове Беершеба и Ашдод, ако еврейската държава продължава с ракетните си въздушни удари в Ивицата Газа.По-рано днес говорителят на израелските въоръжени сили заяви, че израелски изтребители са поразили цели в Ивицата Газа в отговор на \"стотици\" ракети, които са били безразборно изстреляни към южната част на Израел.Последната ескалация на насилие в продължаващия от десетилетия конфликт между Израел и Палестина се разрази, след като израелските сили удариха високопоставен член на военното крило на \"Хамас\" през уикенда, като при атаката също така загинаха шестима палестинци и един израелски военнослужещ.\"Хамас\" отговори, като изстреля ракети към израелски населени места в южната част на страната, една от които удари автобус в град Кфар Аза, който се намира близо до границата с Газа. Генералният секретар на ООН Антонио Гутериш призова всички страни в Газа да \"упражнят максимална сдържаност\".", "date": "2018.11.13", "title": "\"Хамас\" заплаши да удари с ракети градове в Израел"}
{"url": "https://news.bg/politics/dvizhenie-21-iska-garantsii-che-statukvoto-nyama-da-manipulira-izborite.html", "text": "Движение 21, иска гаранции, че \"статуквото няма да манипулира изборите\", смятат за необходимо повече от оставка на правителството.Според движението, все по-многобройните протести срещу корумпирана управленска система са основателна и легитимна проява на недоволство и нетърпимост към несправедливостите и неравенствата в България.Движение 21 счита, че \"политико-икономическият картел, окупирал Народното събрание\", превръща политиката и властта в инструмент за злоупотреби, лично облагодетелстване, изнудване, отнемане на бизнеси с всички инструменти на държавата, купуване и манипулиране на избори.\"Повече от наложително е това управление и мнимата му опозиция да бъдат отстранени\", допълва те.Движението иска да бъдат предприети \"мерки за справяне с \"мъртвите души\" в избирателните списъци, купуването и контролирането на избиратели, назначаването на неграмотни и незаинтересовани хора в изборните комисии, фалшификациите при броенето на бюлетини и при съставянето на протоколи, привилегированият достъп до медии на платежоспособните партии\".Движение 21 предлага да бъдат предизвикани промени в изборното законодателство, за да бъде следващото управление реално излъчено от гражданите:", "date": "2018.11.13", "title": "Движение 21 иска гаранции, че статуквото няма да манипулира изборите"}
{"url": "https://news.bg/regions/spirat-vodata-vremenno-v-nesebar-prez-sledvashtite-2-mesetsa.html", "text": "Несебър остана без вода днес. От 9.30 до 16 часа водоподаването в града ще бъде спряно, съобщиха от ВиК - Бургас.Причината за спирането на услугата е ремонт - превключване към нов водопровод по улица \"Христо Ботев\".Очаква се строителните дейности да продължат 60 дни. В периода ще има и други временни спирания. Крайната цел на ремонта е подобряването на самата услуга, пиша то ВиК оператора в областния град.", "date": "2018.11.13", "title": "Спират водата временно в Несебър през следващите 2 месеца"}
{"url": "https://news.bg/int-politics/sasht-ubedeni-zapisite-s-kashogi-ne-svarzvat-mohamed-bin-salman-s-ubiystvoto.html", "text": "Съветникът по националната сигурност на американския президент Доналд Тръмп - Джон Болтън, настоя, че аудиозаписите на убийството на саудитския журналист Джамал Кашоги, които бяха предоставени на САЩ от Турция, не свързвали престолонаследника принц Мохамед бин Салман с убийството.Вчера канадският премиер Джъстин Трюдо потвърди, че Анкара е споделила записите. \"Специалните служби на Канада работят много щателно по този въпрос с турското разузнаване, а Канада е напълно информирана за това, което Турция имаше да сподели\", обясни той.В записите се чува мъж, казващ на висшестоящ по телефона \"кажи на шефа си\", след като Кашоги беше убит.Саудитска Арабия отрича да има общо с убийството на журналиста на американския вестник \"Вашингтон пост\", като на няколко пъти променяше версиите си за случилото се. Първоначално саудитските власти твърдяха, че Кашоги е напуснал саудитското консулство в Истанбул. Впоследствие лансираха версията, че Кашоги е починал при \"юмручен бой\" в консулството. Последната версия е, че убийството му е било планирано предварително.  Според турската прокуратура Кашоги е бил удушен веднага щом е влязъл в консулството, а след това е бил разчленен и тялото му е било разложено с киселина. ", "date": "2018.11.13", "title": "САЩ убедени: Записите с Кашоги не свързват Мохамед бин Салман с убийството"}
{"url": "https://news.bg/press/sadat-zaporira-kashtata-v-boyana-i-smetki-na-minyu-staykov-balgariya-otryaza-oon-za-migrantite.html", "text": "Замърсяване. \"Сега\":Въздухът в София е опасно мръсенПрогнозната система, която трябва да предупреждава за предстоящо замърсяване на въздуха в София, отново се провали, а точно на нея се разчита да покаже кога да се въведат записаните в програмата на общината мерки. Сутринта прогнозата за 12 и 13 ноември беше \"ниски нива\" за всички станции, които измерват вредните вещества във въздуха на града. Вместо това гражданската система от датчици показва многократно превишение на допустимите норми.Действията на общината за това, което дишат в момента софиянци, се изчерпват с трите дежурни мерки, от които за всички е очевидно, че ефект няма - призив към гражданите да не ползват колите си, призив да не палят печки на твърдо гориво и обещание да се оросява, когато \"атмосферните условия позволяват\".Позиция. \"Дума\":Радев предупреди властта да спре с цинизма и арогантносттаПрезидентът Румен Радев предупреди, че протестите срещу управляващите ще продължат, ако те продължават с арогантните и циничните си изявления. \"Властта губи сензорите си и усещането за проблемите на хората. Ако няма чуваемост, ако няма съответните мерки, ако продължават арогантните и цинични изявления и неразбирането на проблемите, закономерно е тези протести да продължат\", отговори той на въпрос за многобройните граждански протести от последните дни. Припомняме, че хиляди хора от над 30 града излязоха на шествия или блокираха пътища в цялата страна. Поводите за недоволство бяха много - високите цени на горивата, увеличението на данъка за старите коли и застраховката \"Гражданска отговорност\", отношението към майките на деца с увреждания и др.Държавният глава подчерта, че протестите са демократично право и възвръщат както надеждата, така и достойнството на българите като граждани. \"Властта всъщност наказва гражданите за бедността, която тя не успява да пребори. Не само това - гласът на гражданите, техните болки и тревоги не се чуват, те някак не достигат до управляващите\", критичен бе той.Прогноза. \"Монитор\":АПИ: Идва застудяване, шофьорите да сменят гумитеСъс заповед на председателя на Управителния съвет на Агенция \"Пътна инфраструктура\" инж. Светослав Глосов от утре - 13 ноември, се въвежда зимното поддържане на републиканската пътна мрежа. АПИ призовава шофьорите, ако досега не са сменили летните гуми на автомобилите си със зимни, да го направят, тъй като в края на седмицата се очаква застудяване и по високопланинските райони е възможно дъждове да преминат в сняг. Това съобщиха от пресцентъра на Агенция \"Пътна инфраструктура\".В поддържането на 20 000 км републикански пътища през зимните месеци ще участват около 3000 снегопочистващи машини - снегорини, техника за разпръскване на пясък и т. н. По опорните пунктове са осигурени необходимите количества сол, пясък, луга и химически вещества.Протести. \"24 часа\":И синдикатите в МВР застават зад протестите срещу високите цени на гориватаСиндикалната федерация на служителите във вътрешното министерство изрази подкрепа към недоволството на гражданите срещу високите цени на горивата и ниския стандарт на живот у нас. Това стана в декларация, изпратена до организаторите на протестите и се разпространява в социалните мрежи, съобщи БНТ.В декларацията служителите на МВР обявяват своята пълна подкрепа към протестите от последните дни за подобряване на живота на българите, но специално се подчертава, че това се отнася само за законните действия.Запор. \"24 часа\":Съдът запорира къщата в \"Бояна\" и сметки на Миню СтайковАпелативният спецсъд наложи запори и възбрани на над 15 имота, сметки и дружествени дялове на бизнесмена Миню Стайков.Искането за налагане на мерките е на спецпрокуратурата. С тях се гарантира предвидената в закона конфискация за престъпленията, за които Стайков е обвинен - ръководене на престъпна група за продажба на цигари без акцизен бандерол, данъчни престъпления и пране на пари.Състав на спецсъда първоначално е отказал запори, но след протест на прокурор Ангел Кънев апелативните съдии са преценили друго. Лозан Панов.\"Монитор\":Лозан Панов се крие от проверка за корупцияСкандалният председател на Върховния касационен съд Лозан Панов се крие от проверка за корупция. Това стана ясно, след като съпругът на Черния лебед (както аверите му от АРГО-гейт наричат половинката му Бети Панова - б.а.), публикува на сайта на съда жално съобщение, с което заявява, че няма да се яви на разпит пред Комисията за противодействие на корупцията и отнемане на незаконно придобито имущество (КПКОНПИ).Като причина за пореден път да избегне проверка на имането му пък Панов посочва това, че според него не бил коректно призован от комисията. От КПКОНПИ пък посочиха, че шефът на ВКС се опитва да използва поста си, за да се постави над закона. Мигранти. \"Сега\":България отряза ООН за мигрантитеБългария няма да подпише пакта за миграция на ООН, изненадващо обяви лидерът на групата на ГЕРБ в парламента Цветан Цветанов след заседание на коалиционния съвет в Министерския съвет. То беше свикано заради протестите през уикенда в цялата страна, в които не миграцията е водещата тема. Явно обаче позицията на патриотите, както и възгледите на опозиционната БСП по тази тема са надделели.Управляващите отстъпиха още в първия работен ден, след като в петък лидерът на БСП Корнелия Нинова заяви, че иска дебат по темата и премиерът Бойко Борисов \"да обясни кога и кой реши да присъедини България към пакта на ООН за миграцията, който не защитава националния ни интерес\". Според нея става дума за документ, който стимулира по-голяма миграция и класифицира същата като \"добро и неизбежно явление\". Това принуди външния министър Екатерина Захариева да обяви, че не е вземано решение по пакта.Според евродепутата от ВМРО Ангел Джамбазки, който също присъства на съвета, \"този документ би бил застрашаващ за националния ни интерес и днешното решение е изключително добро за България\".", "date": "2018.11.13", "title": "Съдът запорира къщата в \"Бояна\" и сметки на Миню Стайков; България отряза ООН за мигрантите"}
{"url": "https://news.bg/world/tramp-prizova-sauditska-arabiya-da-ne-se-namalyava-dobivat-na-petrol.html", "text": "Американският президент Доналд Тръмп критикува  на добива на петрол.Той призова Рияд и ОПЕК да не приемат такива предложения.Държавният глава направи изявлението по познатия за него начин - чрез профила си в \"Туитър\". написа Ттръмп.По-рано стана ясно, че  за намаляване на добива на петрол с до 1 милион барела на ден .Дискусиите не са финализирани толкова, колкото зависи от намаляването на износа на Иран.Припомняме, че , ограничаващи износа на петрол в Иран като част от усилията за ограничаване на ядрените и ракетни програми на Техеран, както и индиректната му подкрепа в Йемен, Сирия, Ливан и други части на Близкия изток.", "date": "2018.11.13", "title": "Тръмп призова Саудитска Арабия да не се намалява добивът на петрол "}
{"url": "https://news.bg/weather/vse-oshte-toplo-za-noemvri.html", "text": "Все още топло за ноември ще бъде времето днес. Това съобщават от НИМХ. Максималните температури са до 18 градуса. Над по-голямата част от страната се очаква предимно облачно време. Слънчево ще е над Югозападна България.Ще духа до умерен североизточен вятър. С него ще прониква по-студен въздух. В края на седмицата се очаква чувствително застудяване.Атмосферното налягане ще бъде по-високо от средното за месеца и ще се повишава.", "date": "2018.11.13", "title": "Все още топло за ноември "}
{"url": "https://news.bg/world/175-zhertvi-i-10-000-bolni-ot-holera-v-nigeriya.html", "text": "Най-малко 175 души са починали, а други 10 000 са болни от холера в Нигерия. Това показват данни за последните няколко месеца.Засегнати са североизточните щати Адамава, Йобе и Борно.Епидемията се свързва с насилието в щатите и големия брой бежанци.Припомня се, че щатът Борно е печално известен като размирна зона, където .Тя е отговорна . Действията на джихадистите принудиха хиляди да бягат от домовете си.Сезонът и условията на живот в бежанските лагери затрудняват усилията на властите за борба с болестта.Холерата, разпространявана с храна или вода, замърсена с човешки фекалии, причинява остра диария и дехидратация и може да убива в рамките на часове, ако не се лекува. ", "date": "2018.11.13", "title": "175 жертви и 10 000 болни от холера в Нигерия "}
{"url": "https://news.bg/world/makedoniya-izdade-zapoved-za-arest-na-gruevski.html", "text": "Македонската полиция издаде заповед за арест на Никола Груевски, предадоха местни медии.Бившият премиер, който трябваше да влезе в затвора, е в неизвестност от петък.След като вчера Наказателният съвет отхвърли и последната жалба на защитата му, Груевски трябва да започне да изтърпява присъдата си.Последната публична проява на Груевски е от преди пет дни. Той вече не пише и в социалните мрежи.Според партията  му ВМРО-ДПМНЕ \"Груевски е жертва на политическо преследване\".Груевски получи по делото \"Танк\" за закупуването на служебния му \"Мерцедес\" за сума над 650 000 евро, докато беше премиер. По делото \"Танк\" бившият министър на вътрешните работи Гордана Янкулоска беше осъдена на шест години затвор.Ако не бъде намерен от съдебните служители, Груевски ще получи заповедта си за изтърпяване на наказанието в понеделник, когато трябва да се яви пред съда по друго дело срещу него.", "date": "2018.11.13", "title": "Македония издаде заповед за арест на Груевски "}
{"url": "https://news.bg/world/mey-pregovorite-za-brekzit-sa-kam-kraya-si-no-razlichiyata-ostavat.html", "text": "Преговорите за Брекзит са към края си. Това заяви британският премиер и основен преговарящ от британска страна Тереза Мей, цитирана от \"Ройтерс\".Тя е направила изявлението на събитие в Лондон.В същото време различията по редица въпроси остават, не скри тя. По думите на премиера, остават 5 месеца до излизането на Кралството и  преговорите са на финалната права., заяви тя.Бившият британски премиер Гордън Браун се присъедини към политиците, настояващи за нов референдум за Брекзит. Според него дори е по-добре да се остави \"вратичка\" за връщане на Лондон в Общността.Той остро нападна управляващите консерватори, че се провалят не само с преговорите по развода с Брюксел.Брекзитът вече доведе до .Припомняме, че преговорите по \"развода\" между Лондон и Брюксел текат, като официално Кралството трябва да напусне следващата година.Редица въпроси от споразумението .Бившият външен министър на Великобритания Борис Джонсън предупреди, че  , ако министър-председателя Тереза Мей да промени курса на Брекзит.Главният преговарящ  по-рано, че \"параметрите на възможно споразумение за Брекзит като цяло са определени\", но все още няма подкрепа от политическите лидери.На среща с министрите на 27-те страни членки, която е продължила дълго до късно вчера вечерта, Барние е отбелязал, че е готов да представи основните точки на почти завършеното споразумение за Брекзит на британския кабинет във вторник.По думите му финалната фаза \"винаги е най-трудната\". Той намекна, че е възможен пробив на преговорите, но сега е \"изключително деликатен момент\".", "date": "2018.11.13", "title": "Мей: Преговорите за Брекзит са към края си, но различията остават "}
{"url": "https://news.bg/world/poveche-ot-40-zaginali-pri-pozharite-v-kaliforniya.html", "text": "Най-малко 42-ма са загиналите при последните пожари в американския щат Калифорния, предадоха световните информационни агенции. Те са открити в колите им, под руините на къщите им, под паднали дървета, блокирани при търсенето на спасение. Вероятно обаче броят на жертвите ще се увеличи, тъй като много хора се издирват. Стотици се включиха в спасителните екипи.  като наистина тежко. Засегнати са северната и южна части на щата.  понесоха основният удар от огнения ад, който започна в близката гора в четвъртък. Стихията засегна и Пожарът се изравнява с най-смъртоносния горски пожар в историята на Калифорния - бедствието през 1933 г. в парка Грифит в Лос Анджелис.Около , за да избегнат три големи пожара в щата.Със засилването на ветровете, заплашващи да разпространят пламъците, губернаторът на щата Джери Браун призова президента Доналд Тръмп да обяви извънредно положение - стъпка, която ще помогне за събирането на повече федерални средства от извънредните фондове.Молбата идва ден след като , хвърляйки вината за пожарите върху лошото управление на горите.", "date": "2018.11.13", "title": "Повече от 40 загинали при пожарите в Калифорния "}
{"url": "https://news.bg/bulgaria/ogranicheniya-na-dvizhenieto-po-am-lyulin-i-trakiya.html", "text": "Днес движението в тунел \"Траянови врата\" на АМ \"Тракия\" ще бъде двупосочно в тръбата за София.Това съобщават от АПИ.Причината е извършване на геодезично измерване в тръбата за Бургас.Необходимо е шофьорите да спазват стриктно въведената временна организация и да карат внимателно.От 9 ч. до 17 ч. движението по АМ \"Люлин\" в платното за София при 9-ти км ще се извършва в изпреварващата лента.Преминаването в активната и аварийната лента ще бъде ограничено поради довършителни дейности по укрепване на ската над магистралата.", "date": "2018.11.13", "title": "Ограничения на движението по АМ \"Люлин\" и \"Тракия\""}
{"url": "https://news.bg/world/desetki-ubiti-i-raneni-tsivilni-pri-bombardirovki-na-sasht-v-siriya.html", "text": "Десетки цивилни са били убити или ранени при въздушен удар на оглавяваната от САЩ коалиция в източната част на Сирия, съобщава сирийската държавна новинарска агенция САНА.\"Повече от 60 мъртви и ранени цивилни в резултат на нападение на международната коалиция срещу село Ал Шаафа в източната провинция Дейр ез Зор\", цитира САНА местни източници.Най-малко 15 цивилни пък са били убити при друга бомбардировка на коалицията срещу град Хаджин в Дейр ез Зор, съобщиха по-рано местни медии.В провинция Дейр ез Зор все още има територии, които са под контрола на терористичната групировка ДАЕШ (\"Ислямска държава\"). ", "date": "2018.11.13", "title": "Десетки убити и ранени цивилни при бомбардировки на САЩ в Сирия "}
{"url": "https://news.bg/world/izrael-pusna-kadri-ot-masiran-vazdushen-udar-v-otgovor-na-raketite-ot-gaza.html", "text": "Армията на Израел публикува кадри от удар на израелските военновъздушни сили срещу централата на военното разузнаване на палестинската радикална ислямистка групировка \"Хамас\" в Газа.Въоръжените сили на Израел са ударили \"Хамас\", след като преди това са били изстреляни повече от 400 ракети от Ивицата Газа към Израел, при което е бил убит един човек и са били ранени около 70 души. Уточнява се, че убитият е 40-годишен мъж в град Ашкелон, като той се е намирал в къщата си по време на ракетния удар от Газа. Първоначално беше съобщено, че мъжът е израелец, но по-късно се оказа, че е от палестинския град Хеброн на Западния бряг. Две жени, които са се намирали в същата сграда, са в критично състояние.  От израелската армия посочиха, че поразената цел била място, където \"агенти на разузнаването на \"Хамас\" са събирали информация, за да извършват атаки срещу израелци\".По-рано от армията на Израел обявиха, че около 300 ракети са били изстреляни от палестински екстремисти през вчерашния ден към южните територии на Израел, като е бил ударен автобус. Израелските въоръжени сили са отговорили, като са атакували над 70 позиции на екстремистите в Ивицата Газа по земя и въздух.По-рано палестинският лидер Махмуд Абас също призова световната общност да се намеси в ситуацията и да спре \"израелската ескалация\".Междувременно генералният секретар на ООН Антонио Гутериш призова всички страни в Газа \"да упражнят максимална сдържаност\".\"Генералният секретар следи отблизо последните събития в Газа. Той настоява всички страни да упражнят максимална сдържаност. Специалният координатор на ООН Николай Младенов работи в тясно сътрудничество с Египет и всички заинтересовани страни, за да възстанови спокойствието\", посочи говорителят на Гутериш.", "date": "2018.11.13", "title": "Израел пусна кадри от масиран въздушен удар в отговор на ракетите от Газа  "}
{"url": "https://news.bg/society/politsaite-ne-vizhdat-osnovaniya-da-izlizat-na-protest.html", "text": "В момента нямаме основание да излезем на протест. Това обяви председателят на Синдикалната федерация на служителите в МВР Валентин Попов.Той припомни, че в началото на годината протестите бяха прекратени, след като правителството удовлетвори едно от исканията на полицаите - увеличение на заплатите.\"По другите искания и в момента се работи. Не очакваме министър Маринов да успее да разреши тези проблеми в рамките на 2-3 месеца\", каза Попов пред БНР.Той коментира, че за тях би било достатъчно да видят целенасочени действия в посока на решаване на проблемите или минимизиране на щетите, които те предизвикват. \"Не за първи път подкрепяме протестиращи граждани\", подчерта Попов относно декларацията, с която полицейските служители от синдиката на МВР подкрепиха протестиращите граждани. Той уточни, че тази декларация са я изпратили още в самото начало на протестните действия.\"Готови сме да застанем до всеки гражданин, който защитава свое изконно право - правото на всеки да се бори за по-добър живот, стига, разбира се, това да става със законови средства. Ние също сме хора, ние също сме граждани на тази държава, не виждам защо да не подкрепим тези хора. Полицаят не е от \"другата страна\", когато става дума за граждани и служители на МВР - ние сме от една страна. Униформените колеги, които работят докато хората протестират, изпълняват задълженията си, които са за опазване на обществения ред и защита на живота, здравето и сигурността на гражданите\", коментира още Валентин Попов.Той не вижда причина декларацията да бъде посрещната зле от ръководството на МВР. \"Би било странно, ако имаме някакви проблеми с ръководството, защото сме подкрепили граждани, които протестират със законови средства\", смята той.", "date": "2018.11.13", "title": "Полицаите не виждат основания да излизат на протест"}
{"url": "https://news.bg/society/zastrahovateli-grazhdanska-otgovornost-da-ostane-na-sotsialno-priemliva-tsena.html", "text": "За да има ефект полицата на застраховката \"Гражданска отговорност\", тя трябва да остане на социално приемлива цена. При равнищата, които виждаме в момента, смятаме че полицата е социално приемлива. Това заяви Стоян Проданов от Асоциацията на българските застрахователи пред БНТ.\"Гражданската отговорност\" е една от задължителните полици. Те се изискват по закон. Тя изпълнява важна социална функция от страна на държавата, а именно - всички пострадали в пътни инциденти да бъдат обезщетени, каза Проданов.Това е причината да има добър механизъм, по който да се предлага тази полица. Това, което наложи вдигането на цените през първата половина на годината беше, че като цяло сектора работеше на загуба, коментира Проданов.През предходната година беше реализирана загуба от 50-60 милиона лева. Тя наложи КФН да предупреди, че цените трябва да са адекватни, така че полицата да не генерира загуби.В разговора участва и Емил Марков от Института за пътна безопасност. Според него заседанието на Комисията по бюджет и финанси е било фарс, на който са били поканени изключително малък кръг от хора.Марков поиска признатите по закон административни разходи да не бъдат намалявани от 20 на 10% и също така тези лимити на обезщетенията да останат само за разширения кръг лица, а не за всички.Припомняме, малко по-късно стана ясно, че от  при загинал член на семейството. Без лимит остава обезщетението за загинали родители, деца, съпрузи. Останалите роднини извън тесния кръг на семейството, могат да получат до 5 хил. лв. при починал близък в катастрофа.", "date": "2018.11.13", "title": "Застрахователи: \"Гражданска отговорност\" да остане на социално приемлива цена"}
{"url": "https://news.bg/crime/hvanaha-nad-51-tona-gorivo-bez-dokumenti.html", "text": "Над 51 тона горива без документи бяха задържани при три различни случая, съобщиха от Агенция \"Митници\".Общо 35 495 литра дизел били иззети при проверка на стопански двор край София на 8 ноември. Митническите служители установили, че в двора са паркирани три цистерни, които били собственост на две търговски дружества. Едното от тях притежавало и обекти за търговия на дребно.В цистерните били открити 1 954 л., 3 751 л. и 29 790 л. дизел, за който обаче не били представени документи. Взети са проби за лабораторен анализ.При друг случай били установени 6 366 л. дизелово гориво и бензин без документи за платен акциз. Количеството било иззето при проверка на два микробуса и три бензиностанции.На 2 ноември край село Драгичево митнически служители спрели два микробуса с българска регистрация. В багажните им отделения били открити по два еднотонни ПВЦ съда, пълни с по около 700 литра дизелово гориво. Съдовете разполагали с монтирана помпа с пистолет. Въпреки че шофьорите представили документи за откритото гориво, впоследствие се оказало, че те не съответстват с него.Последвала проверка и на обектите, от които по документи е закупено горивото, както и на трети обект, стопанисван от същото дружество. В трите обекта били открити общо 4 906 л. бензин без документи.Горивата са задържани. Работата по случая продължава.", "date": "2018.11.13", "title": "Хванаха над 51 тона гориво без документи"}
{"url": "https://news.bg/regions/sela-v-sevlievo-ot-godini-sa-na-voden-rezhim.html", "text": "Села в Севлиево от години са на воден режим, а гражданите свързват проблема с безразборна сеч. Засегнатите без вода села са десетки.Община Севлиево коментира, че в последните 30 години бездействие има само през първите 20 г. От 2015 г. общината има план за проблема с безводието и работи по него, съобщава БТВ.През последните години проблемът с безводието не само не се решава, но се и задълбочава, обясняват местни. Постъпват много сигнали за незаконна сеч. \"На мястото на гора скоро видях поляна, повиках експерти - констатираха, че гората е здрава\", коментира Боян Ботев от сдружение \"Граждани за Севлиево\".\"Едни и същи фирми печелят тръжните процедури за дърводобив, които са свързани с общинското горско предприятие\", обяснява Георги Михайлов, собственик на фирма за дърводобив .\"Не зная защо хората нямат вода, но общинското предприятие незаконна сеч не е извършвало. При проверка не са установени нарушения\", коментира инж. Александър Пенков, директор на общинското предприятие \"Гори и земи\" в Севлиево.", "date": "2018.11.13", "title": "Села в Севлиево от години са на воден режим"}
{"url": "https://news.bg/crime/novite-konstitutsionni-sadii-polozhiha-kletva.html", "text": "Новоизбраните и новоназначените конституционни съдии  (квота на президента),  (квота на НС), Павлина Панова (квота на ВКС) и Надежда Джелепова (квота на ВАС) положиха клетва в присъствието на държавния глава Румен Радев и председателя на Народното събрание Цвета Караянчева, председатели на съдилища и други.Церемонията започна с химна на България. След това новите блюстители на конституционните разпоредби декламираха клетвата: \"Като встъпвам в длъжността съдия в Конституционния съд, заклевам се да спазвам добросъвестно задълженията си, възложени с Конституцията и Закона за Конституционния съд. Заклех се!\"Членовете на Конституционния съд се ползват с имунитета на народните представители.Според върховния закон Конституционният съд се състои от 12 съдии, една трета от които се избират от Народното събрание, една трета се назначават от президента, а една трета се избират на общо събрание на съдиите от Върховния касационен съд и Върховния административен съд.Мандатът на съдиите от Конституционния съд е 9 години.", "date": "2018.11.13", "title": "Новите конституционни съдии положиха клетва"}
{"url": "https://news.bg/politics/radev-prizova-gerb-da-obyasnyavat-parvo-na-naroda.html", "text": "ГЕРБ да обяснят първо на българския народ. Това поиска президентът Румен Радев пред журналисти като отговор на поканата на властта да му разяснят .По Конституция президентът стои в края на законотворческия процес, изтъкна той.Радев налага вето на закона за , съобщи лично държавният глава и обясни, че целта на ветото е депутатите размислят.Той не отговори  и посочи, че не иска да се меси в законодателството на парламента.Радев не даде еднозначен отговор ще наложи ли вето и на закона Пеевски, както зоват от Асоциацията на европейските медии. Без прозрачност и свобода на медиите не може да имаме и ефективна антикорупционна политика, каза държавният глава.Президентът не коментира и очаквания доклад на ЕК по механизма за сътрудничество, който ще излезе днес.Румен Радев не разполага с доклада на ЕК, но заяви, че като гражданин знае за нашата правосъдна система повече, отколкото един доклад от Брюксел.Радев вижда политическа атака в прокурорската проверка срещу неговия кандидат за Конституционния съд.Не съм изненадан, че се правят опити да бъде съживена една отдавна приключила прокурорска проверка, каза Румен Радев и се усъмни, че целта е политическа на настоящата атака. Той попита защо точно сега се повдига тази проверка.Припомняме, че президентът  След номинацията стана ясно, че в след сезиране от статия със заглавие Протестите пък били показателни за състоянието на страната.Припомняме, и вчера държавният глава разкритикува управлението на ГЕРБ по време на 61-ва Стрямска механизирана бригада в Карлово по повод 100-годишнината от края на Първата световна война. \" която тя не успява да пребори. Не само това, но гласът на гражданите, техните болки и тревоги не се чуват, те някак си не достигат до управляващите\", заяви президентът.Това направи държавният глава и в  във връзка с 10 ноември, в което заяви, че демокрацията днес в България се нуждае от рестарт. ", "date": "2018.11.13", "title": "Радев призова ГЕРБ да обясняват първо на народа"}
{"url": "https://news.bg/regions/otkriha-protivotankovi-snaryadi-v-izostaveni-sgradi-kray-razgrad.html", "text": "Откриха противотанкови мини в изоставени сгради край Разград, съобщиха от Областната дирекция на МВР.Сигналът за находката бил подаден вчера, 12 ноември, около 18 часа. На мястото били открити близо 20 снаряда, маркирани с бяла боя.За случая са уведомени Оперативният дежурен център на МВР и Министерството на отбраната.В момента районът е отцепен и се охранява от полицейски служители до пристигането на сапьори от Шумен.По последни данни специализиран екип е унищожил мините без взривяване. Било е установено, че снарядите са учебни.", "date": "2018.11.13", "title": "Откриха противотанкови снаряди в изоставени сгради край Разград"}
{"url": "https://news.bg/politics/po-evtina-grazhdanska-otgovornost-pri-bonus-malus-obeshtavat-ot-kfn.html", "text": "Комисията за финансов надзор (КФН) вече е започнала общественото обсъждане на наредбата, с която се въвежда системата \"бонус-малус\", съобщиха от пресслужбата на комисията.КФН вече е провела срещи и е запознала с наредбата браншови асоциации и неправителствени организации. Целта на тези срещи е в режим на диалог да се чуят конструктивни мнения, които да бъдат отразени в окончателния вариант на системата \"бонус-малус\".От КФН обясняват, че основната цел на системата \"бонус-малус\" е опазването живота на българските граждани и намаляване броя на пътно-транспортните произшествия. В съобщението си КФН се позовава на предварителни разчети, които сочат, че 80% от собствениците на автомобили ще плащат по-евтина \"Гражданска отговорност\", тъй като ще попаднат в бонус-класовете.Под 1% от шофьорите ще бъдат в най-високите класове по малус, които предвиждат оскъпяване с 400%. Същевременно е важно да се посочи, че попадането в този клас най-често е следствие на виновно причинена смърт на пътя, обясняват от КФН.Комисията също така организира кръгла маса, на която ще бъдат поканени всички заинтересовани страни, сред които и ресорните министерства - на вътрешните работи и транспортното министерство.", "date": "2018.11.13", "title": "По-евтина \"Гражданска отговорност\" при бонус-малус обещават от КФН"}
{"url": "https://news.bg/politics/rumen-radev-nalozhi-veto-varhu-zakona-za-korporativnoto-podohodno-oblagane.html", "text": "Президентът Румен Радев наложи вето върху промените в Закона за Корпоративно подоходно облагане. Законът е приет на 07 ноември 2018 г., уточниха от администрацията на президента.Мотивите на президента са, че с данъка върху по-старите коли данъчната тежест пада върху гражданите с ниски и средни доходи, както и върху малкия и средния бизнес. Няма и гаранции, че събраните средства от този данък ще се разходват за екологични цели.Според президента реалното увеличение на данъка е по-голямо, отколкото се представя на обществото. Увеличеният данък засяга над 50 % от превозните средства на възраст над 15 г., които по официални данни са над 70 % от всички регистрирани 4 130 195 автомобили.Основанието, с което Радев иска връщане на текстовете от закона, е че данъкът върху старите коли не въвежда принципа \"замърсителят плаща\". По-високият данък не отчита нито честотата на използването на превозните средства, нито наличието на устройства за намаляване на вредните емисии, нито вида на използваното гориво.\"Състоянието на превозните средства в една държава е проекция на стандарта на живот и показател за съществуващите социални разслоения в нея\", пише президентът.Според държавния глава липсват мотиви за отлагането на реформата за таксата върху битовите отпадъци. Не е справедливо сроковете за гражданите и бизнеса винаги да са задължителни, независимо от тяхната готовност, а сроковете за държавата немотивирано да могат да се отлагат, смята Радев. Държавният глава визира реформа на таксата за битови отпадъци, която се от януари 2020 на януари 2022 г. Удължаването на срока в парламента е станало без мотиви. Той недоумява защо такса смет се определя според данъчната оценка на имота, а не според реално изхвърляния боклук.Позовавайки се на практиката на Конституционния съд Радев се мотивира, че такса се заплаща срещу извършена услуга и размерът се определя с оглед на разходите по извършване на услугата. Определянето на таксата за битови отпадъци въз основа на данъчната оценка на имота, а не въз основа на количеството отпадъци, придава на тази такса характер на данък и противоречи на Закона за местните данъци и такси, изтъква държавният глава.Президентът не одобрява въвеждането на по-високи данъци за имоти в курортите.От мотивите става ясно, че има противоречие и смесване на два вида данък - подоходен и имуществен. Предложението за по-високи данъчни ставки е направено от депутати между първо и второ четене. Подобно смесване на два вида данъчна тежест противоречи на Конституцията, става ясно от мотивите на президента.\"Тези по-високи ставки ще се прилагат, когато имотите не са основно жилище на данъчно задълженото лице, не са отдадени под наем и не са регистрирани като места за настаняване по смисъла на Закона за туризма\", изброява президентът.Според него . Това води до съкращения без предизвестие на висши държавни служители.\"Така се ликвидира стабилитетът, който е основен принцип на държавната служба и уволнените се лишават от съдебна защита\", мотивира се държавният глава.И промените, които засягат дейността на митниците са направени между първо и второ четене. Тъй като промените са обсъдени само на едно гласуване, това също противоречи на Конституцията, мотивира се президентът.\"По своята правна характеристика Законът за митниците е устройствен закон и няма връзка с промените в Закона за корпоративното подоходно облагане. Поради това липсва основание извършването на промени, които засягат цялостната структура на Агенция \"Митници\", да се правят с преходните и заключителни разпоредби на друг закон\", мотивира се президентът.Според него за пореден път важни промени, които засягат една от най-многочислените администрации в изпълнителната власт, се правят на тъмно и в нарушение на правилата за дейността на Народното събрание, установени от самия парламент.\"Съгласно § 64 ЗИД ЗКПО (промените в Закона за корпоративно подоходно облагане - б.р.) съществуващите митници се закриват със заповед на министъра на финансите. Немислимо е да се закрият всички митници, защото това би означавало, че държавата остава без администрация, която да изпълнява нейните функции във връзка с провеждането на митническата политика\", пише президентът.Той пояснява, че от промените става ясно, че с преустройството на подчинеността на митниците, се освобождават служители, което противоречи на Кодекса на труда и се отнема защитата на заетите по Закона за държавния служител.С промените се позволява без мотиви, \"по преценка\", да се освобождават и без предизвестие шефовете на митниците, които са висши държавни служители. Начинът, по който са направени тези промени, противоречи на Правилника за организация и дейност на народното събрание, мотивира се президентът.Според Радев с подобни немотивирани уволнения се нарушава стабилността на държавата, защото държавният служител, ако няма защита, не може да спази повелята на чл. 116, ал. 1 от Конституцията да бъде изпълнител на волята и интересите на нацията.Така освободените \"по преценка\" ще бъдат лишени и от право на защита пред съд. Правото на защита по чл. 56 от Конституцията е основно, всеобщо и лично право на гражданите, мотивира се Румен Радев и се позовава на международните актове, по които България е страна - Всеобщата декларация за правата на човека, Международния пакт за гражданските и политическите права и Конвенцията за защита правата на човека и основните свободи.", "date": "2018.11.13", "title": "Румен Радев наложи вето върху Закона за корпоративното подоходно облагане"}
{"url": "https://news.bg/int-politics/ne-razreshiha-na-navalni-da-otide-vav-frantsiya.html", "text": "Най-сериозната опозиционна фигура в руската политика Алексей Навални е бил възпрепятстван да напусне Русия и да отиде във Франция, където е трябвало да присъства на заседание на Европейския съд за правата на човека (ЕСПЧ) в Страсбург.Според публикация в блога на Навални ЕСПЧ се очаква да издаде присъда за това дали многото му политически задържания са имали политически мотиви на заден план.Адвокатът на Навални публикува снимка на решението на съда, което забранява на опозиционния лидер да напусне Русия. Решението на съда не е датирано и липсват каквито и да е подробности.Навални беше арестуван през януари тази година след протест, който той организира срещу руските президентски избори, от които той беше дисквалифициран заради присъда за злоупотреби от 2013 г. Опозиционният лидер беше отново арестуван през май, след като присъства на неразрешена от властите демонстрация в Москва, организирана два дни преди встъпването в длъжност на президента Владимир Путин.През август той беше осъден на 30 дни затвор \"за повторни нарушения на правилата на страната за масови събирания\". Той беше окончателно освободен през октомври, след като прекара 3 седмици в ареста за организирането на протести срещу правителството на Путин.", "date": "2018.11.13", "title": "Не разрешиха на Навални да отиде във Франция "}
{"url": "https://news.bg/world/london-vyarva-che-mozhe-da-sklyuchi-sporazumenie-s-es-za-brekzit-do-48-ch.html", "text": "Споразумение за Брекзит може да бъде постигнато през следващите 48 часа и да открие пътя за извънредна среща на върха през ноември.Това заяви заместникът на премиера на Великобритания Дейвид Лидингтън, цитиран от \"Гардиън\".Лидингтън отбеляза, че преговарящите са работили до късно тази нощ и са много близо до споразумение, но все още има разногласия за съдържанието по ключов въпрос - механизъм за избягване на \"твърда\" граница между Ирландия и Северна Ирландия.Поддръжниците на Брекзит настояват Великобритания да има власт едностранно да напусне \"временното\" членство в митническия съюз, което се договоря като вариант за избягване на \"твърда\" граница с Ирландия.Според Лидингтън двете страни могат да сключат споразумение през следващите два дни, но преговарящите все още не са разрешили всички различия.Ако не бъде постигнат напредък, окончателното споразумение най-вероятно ще бъде отложено за срещата на върха на ЕС на 13 и 14 декември.В понеделник вечерта премиерът Тереза Мей призна, че все още има различия по някои въпроси.Днес британският кабинет ще обсъди преговорите за Брекзит.", "date": "2018.11.13", "title": "Лондон вярва, че може да сключи споразумение с ЕС за Брекзит до 48 ч. "}
{"url": "https://news.bg/crime/pomoriytsi-sabraha-nad-200-podpisa-sreshtu-kontsesiya-na-plazh-pomorie-iztok.html", "text": "Жители на Поморие събраха над 200 подписа срещу условия при обявяване . Условията са определени от Министерството на туризма, информираха от община Поморие.От ведомството на Николина Ангелкова обявиха конкурс за определяне на концесионер на морски плаж \"Поморие - изток\", но част от концесионната територия неправомерно . Това е улица \"Крайбрежна\" - част от пътното платно с тротоара и паркинг.Нито пътното платно, нито тротоарите и паркинга не отговарят на понятието \"морски плаж\", категорични са поморийци.Живеещите на крайбрежната улица създадоха Граждански инициативен комитет и на 09 ноември 2018 г. внесоха в общината подписка от 217 души.Кметът Иван Алексиев в началото на октомври изрази несъгласие с условията в конкурса. Мнението му е, че концесията засяга и част от дворовете на хората.На 03 октомври 2018 г. в Комисията за защита на конкуренцията (КЗК) бе внесена жалба срещу Решението на Министерски съвет, касаещо процедурата и документацията за нейното провеждане.Въпреки  по случая. Кметът обжалва решението на КЗК пред Върховния административен съд.", "date": "2018.11.13", "title": "Поморийци събраха над 200 подписа срещу концесия на плаж \"Поморие-изток\""}
{"url": "https://news.bg/crime/7-firmi-v-nadprevara-za-dvata-patrulni-koraba-za-vms.html", "text": "Седем фирми са потвърдили желанието си да участват в търга за изграждането на два многофункционални патрулни кораба за Военноморските сили. Това заяви командирът на ВМС контраадмирал Митко Петев.Две от офертите са от Германия. По една оферта са предложили фирми от Испания, Холандия, Италия, Франция и България, обясни Петев, цитиран от БНР.\"На 15 февруари очакваме да бъдат предоставени техните оферти. До 5 април най-късно Междуведомствената работна група трябва да излезе с предложение коя е най-изгодната оферта\", посочи командирът на ВМС.По думите му до 31 май трябва да бъде подписан договор за строителството на корабите.", "date": "2018.11.13", "title": "7 фирми в надпревара за двата патрулни кораба за ВМС"}
{"url": "https://news.bg/society/prevozvachi-plashat-s-protesti.html", "text": "Шофьори на тирове и автобуси заплашват с протести, пише БНР.От Съюза на международните превозвачи се обявяват за спиране на събирането на продуктова такса. От бранша не са съгласни с наредбата на Министерския съюз от юли тази година, която налага налогът да се плаща за всички нови и употребявани камиони и автобуси.Превозвачите вече внесоха жалби във Върховния административен съд. Решението на съда се очаква на 19 ноември.Пред общественото радио Ангел Траков от Съюза на международните превозвачи заяви, че наредбата на МС всъщност нямала нищо общо с чистия въздух.\"Буквално ставаше въпрос за няколко седмици, след като влезе в действие тази наредба. Не повече от пет-шест компании бяха платили около 91 000 лева пътни такси. Тази наредба няма нищо общо с чистия въздух. Най-големият парадокс е, че те вкарват автомобилите в една наредба, която се отнася за найлоновите торбички. Твърдо сме решили да отстояваме докрай нашите искания. Възможно е да се стигне и до протестни действия, но това ще се реши на общото събрание, което ще бъде на 17 ноември\", обясни Траков.", "date": "2018.11.13", "title": "Превозвачи плашат с протести"}
{"url": "https://news.bg/society/ssi-po-skapata-grazhdanska-otgovornost-vodi-do-finansovi-satreseniya.html", "text": "Поскъпването на застраховка \"Гражданска отговорност\" ще доведе до финансови сътресения в малкия и среден бизнес, а липсата на регламент за определяне на обезщетения за неимуществени вреди ще създаде несигурност в стопанския оборот. За това предупредиха от Съюза за стопанска инициатива.От организацията изтъкват, че от 30 години представляват интересите на микро, малките и средните предприятия, а те са гръбнакът на българската икономика, който формира 62% от БВП и осигурява 65% от работните места в страната.По тази причина те настояват да се вземат незабавни мерки по случая.От Съюза за стопанска инициатива заявиха, че от две години предупреждават компетентните органи и участват активно в общественото обсъждане на промените. Освен това те предоставят информация и предложения за съвременни правила и механизми, които да предотвратят порочните практики, чрез които група адвокатски кантори и асоциации задържат голяма част от получените обезщетения без знанието на своите клиенти.Предложените промени в Кодекса за застраховането ще доведат до създаването на Методика за оценка на щетите и загубите, които търпят българските домакинства и бизнеса при настъпване на произшествие на пътя, и това е най-разумното решение, категорични са от организацията.Тази Методика обаче изисква време за създаване и прецизиране. По тази причина от Съюза са съгласни с въвеждането на лимити за неимуществени вреди като наложителна временна мярка за стабилизиране на сектора до въвеждането на Методиката.Предложените мерки целят единствено да защитят застрахованите граждани от последици като тази с фалита на застрахователната компания \"Олимпик\", уверяват те.От Съюза за стопанска инициатива настояват за незабавни мерки за предотвратяване на настъпващата криза, тъй като всяко забавяне ще се отрази пряко върху цената на тази социална застраховка.\"Изправени сме пред отговорен избор - или защитата на 3 000 000 граждани от заплахата на непосилна цена на \"Гражданска отговорност\", или заинтересовани адвокатски кантори да търгуват с кръвта на пострадалите при автомобилни катастрофи български граждани и ограбването на техните близки\", заявиха от организацията.", "date": "2018.11.13", "title": "ССИ: По-скъпа \"Гражданска отговорност\" води до финансови сътресения"}
{"url": "https://news.bg/world/ep-obezpokoen-ot-razvitieto-v-rumaniya.html", "text": "Европейският парламент е \"дълбоко обезпокоен\" относно съдебната реформа в Румъния, която носи риск от подкопаване разделението на властите и борбата срещу корупцията, съобщават от законодателния орган.Парламентът прокара резолюция, с която прекратява пленарен дебат, проведен на 3 октомври. По време на дебата участва и премиерът на Румъния Виорика Дънчила.ЕП призова румънските власти да приемат предпазни мерки за избягване заобикалянето на разделението на властите и да се противопоставят на мерки, които биха декриминализирали корупцията в обществения сектор.Текстът, прокаран с 473 гласа срещу 151 и 40 въздържали се, посочва новото законодателство за статута на съдиите и прокурорите, правосъден орган и Върховния съвет на магистратурата. В съответствие с предупрежденията на Групата на държавите, борещи се срещу корупцията (ГРЕКО) към Съвета на Европа и Венецианската комисия, евродепутатите предупреждават, че новото законодателство може да засегне независимостта на съдебната система, нейната ефективност и качество, включително да донесе негативни последици в борбата срещу корупцията.Промените в Наказателния кодекс и в Наказателно-процесуалния кодекс, много от тях са определени за противоконституционни от Конституционния съд на Румъния, са друг източник на безпокойство. Те също могат да засегнат борбата срещу корупцията, организираната престъпност и престъпленията.Ролята на румънските разузнавателни служби и намесата им в дейността на правораздаването принудиха Европейския парламент да предложи засилване на надзора на румънския парламент над службите.Парламентът също осъди \"насилието и непропорционалната интервенция\" на полицията по време на масови протести в Букурещ през август 2018 г. и призова румънските власти да гарантират прозрачно, безпристрастно и ефективно разследване на действията на полицията.Законодателният орган също предупреди, че законодателството за неправителствените организации може потенциално да доведе до сплашване на гражданското общество и може да е срещу принципите на свободата на асоцииране.Парламентът призова Европейската комисия да възобнови годишния антикорупционен мониторинг за всички страни членки и да предложи система със стриктни показатели за измерване нивото на корупция във всяка страна.", "date": "2018.11.13", "title": "ЕП обезпокоен от развитието в Румъния"}
{"url": "https://news.bg/regions/referendum-za-chistotata-na-vazduha-v-burgas-iskat-obshtinari.html", "text": "Общински съветници искат местен референдум за чистотата на въздуха в Бургас. Те са внесли докладна записка в местния парламент, съобщи БНР.Общинският съветник Христо Табаков поясни, че референдумът включва два въпроса.\"Ще е необходимо Община Бургас да предприеме всички допълнителни мерки съобразно действащото законодателство за ограничаване замърсяването на атмосферния въздух на територията на общината.И втория въпрос е: \"Искате ли Община Бургас да сключи договор с независима междунарона организация за изготвяне на пълен анализ в общината и извършване на ежемесечен мониторинг на показателите и вредните емисии във въздуха\".Причината за искания референдум и издирване на независима организация са данните, които показват мобилните станции на Община Бургас, обясни Костантин Бачийски - един от инициаторите на предложението.\"Проблемът по-скоро може би не е в самите станции, а по-скоро е в това, че или нормите са много високи, или тези станции не измерват тези химични съединения, от които гражданите се оплакват\", обясни Бачийски. Той изрази притеснението си от становището на местните власти, които смятат, че \"няма проблем\".Кметът на Бургас Димитър Николов подкрепи предложението.", "date": "2018.11.13", "title": "Референдум за чистотата на въздуха в Бургас искат общинари"}
{"url": "https://news.bg/regions/api-preporachva-alternativni-marshruti-sofiya-dupnitsa.html", "text": "МВР предупреди Агенция \"Пътна инфраструктура\" (АПИ), че тази вечер е възможно да има затруднения в трафика по пътя София - Дупница, в района на пътен възел \"Даскалово\".Поради това пътната агенция препоръчва на шофьорите при планиране на маршрута си да имат предвид алтернативни пътища. За леките автомобили маршрутите в посока Дупница - София и обратно са:За леките и тежкотоварните превозни средства над 12 тона алтернативният маршрут в посока Дупница - София и обратно е:", "date": "2018.11.13", "title": "АПИ препоръчва алтернативни маршрути София - Дупница"}
{"url": "https://news.bg/crime/zadarzhaha-biyachi-otmaknali-200-kg-zele.html", "text": "Полицията задържа четирима мъже за нападение и грабеж в с. Ленково.На 12 ноември около 7.10 часа в полицията в град Гулянци постъпил сигнал за кражба в земеделски парцел със зелеви насаждения край селото. На мястото се отзовал полицейски екип, който установил, че предната вечер непознати мъже пребили и обрали 55-годишен работник в земеделския имот. Те отнели парите, с които пострадалият разполагал - общо 220 лева, газов пистолет и дигитално радио. Крадците успели да отмъкнат и 200 кг зеле, след което избягали с автомобил.Полицията незабавно започнала разследване по случая, в резултат на което били задържани четиримата извършители на престъплението. Мъжете били на възраст между 28 и 46 години, като трима от тях били от Гулянци.След като домовете на четиримата били претърсени, служителите на реда открили откраднатите вещи и ги върнали на жертвата.Мъжете направили пълни самопризнания в Районния съд в Никопол, където били разпитани.Те са задържани за 72 часа. Работата по случая продължава.", "date": "2018.11.13", "title": "Задържаха биячи, отмъкнали 200 кг зеле"}
{"url": "https://news.bg/int-politics/rusiya-mozhe-da-boykotira-foruma-v-davos-za-parvi-pat-ot-1992-g.html", "text": "Русия ще откаже да участва в форума в Давос, ако условията за руските представители на бизнеса не се променят, коментира руският премиер Дмитрий Медведев, цитиран от \"Интерфакс\".\"Ако тези решения, които бяха направени във връзка с представители на руския бизнес, не се променят, тогава ще трябва да вземем решение да не участват официални представители и руски фирми с държавно участие във форума в Давос. Никой няма да отиде там\", обясни Медведев.\"Решението е много странно, ако не е и повече ... Току-що говорих по този въпрос с президента на Швейцарската конфедерация и казах, че за нас е изненадващо, особено след като това е неправителствена организация. Той каза, че ще провери\", допълва Медведев.\"Ако по-рано не бях сигурен относно участие във форума в Давос, след изявление на министър-председателя днес позицията е еднозначна - ако се вземе решение да не участват представители на руски компании във форума, тогава не отивам в Давос\", коментира Анатолий Чубайс от \"Роснано\".\"Файненшъл таймс\" съобщи, че трима руски бизнесмени - Олег Дерипаска, Виктор Векселберг и Андрей Костин са информирани, че тяхното участие във форума в Давос е \"не добре дошло\". По същество това означава забрана за посещение в Давос, въпреки че формално санкциите на Министерството на финансите на САЩ не налагат такива ограничения на обвиняемите в списъка.Официални представители на Русия редовно участват във форума в Давос от 1992 г. насам. Руските делегации обикновено се ръководят от министър-председателя, първият заместник министър-председател или вицепремиерът. През 2008 г. делегацията беше оглавявана от Медведев, по това време първи заместник министър-председател, през 2009 г. премиерът Путин отиде в Давос. През 2011 г. президентът на Русия участва за първи път във форума в Давос, тогава Медведев беше президент. През 2013 г. Медведев отново ръководи руската делегация като премиер. След това президент или премиер на Русия не са посещавали Давос.", "date": "2018.11.13", "title": "Русия може да бойкотира форума в Давос за първи път от 1992 г. "}
