{"url": "https://news.bg/int-politics/pri-hibridna-voyna-nato-zaplashi-da-reagira-kato-na-vaorazheno-napadenie.html", "text": "В случай на \"хибридна война\" от НАТО възнамеряват да задействат чл. 5 от Устава за колективна отбрана. Това може да стане и в случай на въоръжено нападение, стана ясно от изявлението на Срещата на Върха на Алианса, която се провежда на 11 и 12 юли в Брюксел, цитирано от РИА Новости.От Алианса са готови да помогнат на всеки съюзник по време на какъвто и да е стадии на хибридната кампания. В частност от Североатлантическия съвет може да приеме решение да задейства чл. 5 на Вашингтонския договор както и в случай на въоръжена атака.Припомняме, чл. 5 от Устава на Пакта гласи: \"при въоръжено нападение на една от страните, участнички в договора или на няколко от тях в Европа или Северна Америка ще бъде разглеждана като нападение над всички\".По-рано от Алианса заявиха, че Русия провежда провокативна дейност на границата на страните от НАТО. Тази дейност включва \"развръщане на съвременни ракети в Калининград, нееднократно нарушение на въздушното пространство на страните от НАТО и продължаващото разгръщане на военна мощ в Крим\", цитират от руската агенция изявлението на Алианса.Освен това, представителите на страните от НАТО са разтревожени от \"значителните инвестиции на Русия в модернизацията на своите стратегически сили\", а така също и \"провеждането без уведомяване на широкомащабни военни учения\".Същевременно генералният секретар на НАТО Йенс Столтенберг заяви, че не вижда непосредствена заплаха за участниците на военния блок. \"При това виждаме всички все по-самоуверена Русия, която изпозва сила срещу съседите си\", заяви той.По-рано руският външен министър Сергей Лавров заяви, че в НАТО прекрасно знаят за отсъствието на нападателни планове от Москва, но само използват повода за това да разгърнат повече техника и батальони близо до руските граници.", "date": "2018.07.11", "title": "При \"хибридна война\" НАТО заплаши да реагира като на въоръжено нападение "}
{"url": "https://news.bg/world/parvo-video-sas-spasenite-taylandski-momcheta-v-bolnitsata.html", "text": "Правителството на Тайланд разпространи първи видеокадри със спасените момчета, които са в болницата след успешно проведената спасителна операция, съобщават АФП и \"Ройтерс\".Припомняме, в продължение на 18 дни, от 23 юни, 12 момчета от футболния отбор Wild Boars и техният треньор бяха блокирани в наводнената от дъждове пещера Тхам Луанг в Северен Тайланд. В рамките на три дни, неделя, понеделник и вторник, спасителният екип успешно извади всички. Групата беше открита от водолази в понеделник миналата седмица. Децата са на възраст между 11 и 16 г., а треньорът е на 25 г.На кадрите момчетата се усмихват и поздравяват от болничните легла. Изглеждат слабички, но според последната информация са в добро здравословно състояние.Шефът на спасителната операция Наронгсак Осатанакорн заяви на пресконференция, че момчетата са просто деца и никой не трябва да се обвинява, че са се изгубили.Според него става въпрос за инцидент.На пресконференцията беше показано видео с момчетата в болницата. Някои от тях носят медицински маски, лежат на леглата. Други са седнали и поздравяват.На клипа нито едно от момчетата не говори.По-рано беше съобщено, че момчетата са изгубили средно по 2 килограма. Те ще останат под карантина около десет дни.В същото време тайландските пехотинци разпространиха видео от операцията.", "date": "2018.07.11", "title": "Първо видео със спасените тайландски момчета в болницата"}
{"url": "https://news.bg/world/otslabvaneto-na-nato-shte-struva-po-skapo-vyarva-makron.html", "text": "Президентът на Франция Еманюел Макрон вярва, че отслабването на НАТО ще струва по-скъпо на страните членки в дългосрочен план.Това заяви източник от Елисейския дворец на фона на разделението в Алианса, информира \"Ройтерс\".Президентът на САЩ Доналд Тръмп отново призова европейските съюзници да отделят повече средства за отбрана. Американският лидер нападна Германия, че е \"пленник\" на Русия.Междувременно съветник на Макрон съобщи, цитиран от АФП, че френският лидер ще се срещне с руския президент Владимир Путин на финала на Световното първенство по футбол в Москва в неделя.На другия ден, 16 юли, Путин ще проведе разговори с американския си колега Доналд Тръмп в Хелзинки. Това ще е първата официална двустранна среща.", "date": "2018.07.11", "title": "Отслабването на НАТО ще струва по-скъпо, вярва Макрон"}
{"url": "https://news.bg/world/raznoglasiyata-v-nato-v-edin-kadar.html", "text": "Дали тази снимка символизира срещата на върха на НАТО в Брюксел?Този въпрос задава \"Политико\" на фона на напрежението сред съюзниците.По-рано днес Тръмп прибягна към традиционна си риторика и нападна страните членки, че не отделят достатъчно средства за отбрана. Конкретно той атакува Германия, че се е превърнала в \"пленник\" на Русия.Снимката, на която лидерите наблюдават прелитането на хеликоптери над централата на НАТО преди началото на двудневните разговори, красноречиво говори за различен \"поглед\" на европейските съюзници от този на Доналд Тръмп.Докато лидерите водят разговори, американският лидер използва \"Туитър\", за да изрази загрижеността си за фермерите в САЩ., написа той в социалната мрежа.", "date": "2018.07.11", "title": "Разногласията в НАТО в един кадър"}
{"url": "https://news.bg/regions/evtanazirat-drebni-prezhivni-zhivotni-v-yambolsko.html", "text": "От Българската агенция по безопасност на храните обявиха първично възникнали огнища на болестта чума по дребните преживни животни в селата Крайново, Странджа и Шарково, община Болярово, Ямболска област.Заради откритата чума по дребните преживни животни се очаква регионалният директор на БАБХ да организира принудително хуманно евтаназиране и обезвреждане на всички дребни преживни животни в населените места от селата Шарково, Крайново и Странджа.В наредбата е указано да се намалят до минимум страданията на животните по време на клане или умъртвяване. Труповете на животните в обектите и контаминирания материал да бъдат унищожени под официален надзор, по начин недопускащ разпространяване на болестта съгласно изискванията, посочени в Регламент (ЕО) № 1069/2009, пише в заповедта на БАБХ.Предвижда се да бъдат механично почистени и многократно дезинфекцирани помещенията за дребни преживни животни, оборудването, транспортните средства, дворовете и улиците в и около животновъдните обекти.В заповедта се препоръчва да има епизоотично проучване и проследяване през последните три седмици преди датата на съмнение на движения на дребни преживни животни, продукти получени от тях и странични животински продукти добити от тях, фуража и на транспортните средства, свързани с обектите, в които са били заразените животни.Собствениците на убитите животни да бъдат обезщетени съгласно чл. 141-148 от Закона за ветеринарномедицинската дейност и Наредбата за условията и реда за разходване на средствата за покриване на разходите, свързани с епизоотичните рискове /ДВ бр. 62 от 01.08.2006 г./.В същата заповед е определена и 3 километрова предпазна зона около огнищата, в която влизат селата Шарково, Крайново и Странджа. Определя се и десет километрова наблюдавана зона около огнищата, в която влизат населените места от община Болярово, област Ямбол. Те са селата селата Воден, Малко Шарково, Мамарчево, Болярово, Лалково, Ситово, Иглика, Голям Дервент, Горска поляна.В Бургаска област, община Средец средата в карантина са Горно Ябълково и Момина църква.Препоръчва се актуализация на информацията за дребни преживни животни, както и ежеседмични клинични прегледи за чума по дребните преживни животни и други заразни болести във всички обекти за дребните преживни животни, като резултатите от прегледите да се документират.В заповедта е упоменато вземане на двойни проби (серум и очен секрет) от всеки един обект с дребни преживни животни по схема за откриване на 5% разпространение с 95% достоверност и изпращането им до НДНИВМИ за изследване за чума по дребните преживни животни от община Елхово - Лесово, Мелница, Вълча поляна, Голям Дервент, Лалково, Раздел. В общ.Болярово - Голямо Крушево. В Бургас община Средец - Момина Църква, Горно Ябълково, Долно Ябълково, Факия, Белеврен, Кирово, Тракийци, Голямо Буково, Граничар;Общ. Малко Търново - гр. Малко Търново, Близнак, Младежко, Звездец, Бръшлян, Евренозово. Община Царево- Ахтопол, Варвара.", "date": "2018.07.11", "title": "Евтаназират дребни преживни животни в Ямболско "}
{"url": "https://news.bg/world/tramp-ryazko-promeni-tona-na-sreshta-s-merkel.html", "text": "Президентът на САЩ Доналд Тръмп твърди, че добре се разбира с канцлера на Германия Ангела Меркел, въпреки че преди началото на срещата на върха на НАТО той остро атакува Берлин в областта на търговията и отбраната.Коментарът на Тръмп е рязка промяна на тона в рамките на няколко часа.\"\", каза той по време на среща с канцлера в кулоарите.\"Имаме много, много добри отношения\", добави държавният глава на САЩ и подчерта, че Вашингтон има \"страхотни отношения\" с Германия.Вярвам, че нашата търговия ще се увеличи и много други неща ще се увеличат. Ще видим какво ще се случи през следващите месеци, продължи той.Меркел от своя страна заяви, че много се радва, че е имала възможността да размени мнения с Тръмп. Тя очаква и в бъдеще да продължат разговорите.Това е много важно, каза канцлерът и допълни, че двете държави са добри партньори.Ангела Меркел отбеляза, че са разменили мнения за икономическото развитие, за миграцията и търговските отношения, както и за предстоящите посещения на президента на САЩ.Двамата обаче отказаха да отговарят на журналистически въпроси.\"Ройтерс\" информира, че Тръмп и Меркел също така са обсъдили строителството на газопровода \"Северен поток-2\".По-рано Тръмп на среща с генералния секретар на НАТО Йенс Столтенберг разкритикува строителството на газопровода. Държавният глава заяви, че Берлин е напълно зависим от руски газ.Малко по-късно Тръмп се срещна и с френския президент Еманюел Макрон. В началото на срещата американският лидер изрази надежда, че въпросите за разходите за отбрана и търговията ще бъдат разрешени по време на разговорите с Макрон.В началото на преговорите Макрон заяви, че не е съгласен с констатацията на президента, че Германия е \"пленник\" на Русия.", "date": "2018.07.11", "title": "Тръмп рязко промени тона на среща с Меркел"}
{"url": "https://news.bg/education/distsiplinirashti-nakazaniya-za-greshkata-v-klasiraneto-sled-7-klas.html", "text": "Наказанията след  не трябва да бъдат прекомерни, а по-скоро дисциплиниращи и възпиращи следващи грешки. Това мнение изказа образователният министър Красимир Вълчев пред журналисти след участието си в комисия.До този момент проверката е показала, че грешката, при която в четири училища в София ученици са били класирани неправилно, се дължи на човешки фактор. Грешката е само в София и не се дължи на софтуерен проблем, затова и с фирмата, която поддържа системата, няма основания да се прекрати договора, обясни Вълчев. Той подчерта, че нито един ученик не е ощетен, въпреки че от 117 училища 89 са със специфично балообразуванеКрасимир Вълчев обясни, че две са изпитните комисии и ще има предложения за наказания. А в последствие ще се мисли и за допълнителен контрол в самата система, усъвършенстване на софтуера, тъй като е трябвало да бъде помислено, че това е чувствителен сектор. Макар и да не са пряко ощетени децата, възникнало е напрежение сред родителите.Утре ще бъдат готови окончателните резултати от проверката, затова и министърът не се нае да предвижда точните наказания.На въпрос ще има ли , Вълчев обясни, че вече има предложения за наказания на експертите по български език и математика, както и на директор на дирекция.", "date": "2018.07.11", "title": "Дисциплиниращи наказания за грешката в класирането след 7 клас"}
{"url": "https://news.bg/crime/9-godishno-rusnache-postrada-v-akvapark-kray-ravda.html", "text": "9-годишно момиченце пострада в аквапарк край Равда. Детето е прието в болницата в Бургас с наранявания в областта на гениталиите, съобщи Нова телевизия.Детето е от Русия. Към момента състоянието й е стабилно. Инцидентът е станал на 10 юли. Момиченцето е пострадало при спускане от 20-метрова водна пързалка.По неофициална информация това е втори случай на пострадало дете, но не е ясно дали първият е от същия аквапарк, информират от медията.От управата на водния парк уверяват, че нямат данни за техническа неизправност на съоръженията. Въпреки това са въвели ограничение за използване на пързалката от лица под 18- годишна възраст.От прокуратурата започнаха проверка по случая.Припомняме, преди месец 7-годишно . От българското Външно министерство помолиха семейството на починалото в турски аквапарк българско дете да предостави документите, с които разполага. Искането е по указание на външния министър Екатерина Захариева.През февруари 2017 година  в курорта \"Слънчев бряг\" и едва не се удави. Тогава детето беше засмукано от помпата на джакузито, която не е била обезопасена.  беше дълго време в критично състояние и опасност за живота.На 24 септември . То също пострада сериозно и не можеше да ходи известно време.", "date": "2018.07.11", "title": "9-годишно русначе пострада в аквапарк край Равда"}
{"url": "https://news.bg/bulgaria/414-yazovira-imat-nuzhda-ot-speshen-i-avarien-remont.html", "text": "Анализът на ДАМТН към 03.07.2018 г. сочи, че 414 язовира в страната имат нужда от спешен и авариен ремонт. Анализът бе представен днес на Министерски съвет. Общо в страната са проверени и са установени 6585 бр. язовири, за които са съставени констативни протоколи. В резултат на извършените проверки е установено, че за 858 бр. язовири са необходими строително-ремонтни мероприятия с цел привеждането им в технически изправно състояние, от тях за спешен и авариен ремонт са установени 414 бр.Констатираните неизправности са във възможно най-широк диапазон по вид, характер и степен на сложност.За голяма част от язовирите, които имат проблеми, общите неизправности са в съвкупност от цитираните по-горе.Спешната оценка на разходите за дейностите, които трябва да бъдат предприети от цитираните по-горе язовири, е в размер на около 500 млн. лв. Това е причината Министерският съвет да осигури този ресурс за дейността на ДКК ЕАД.\"Държавна консолидационна компания\" ЕАД ще отговаря за ремонтите на язовири - до това решение се стигна след като Министерският съвет предприе действия в изпълнение на разпоредбите на Закона за изменение и допълнение на Закона за водите.По закона се предвиждат ремонтите и реконструкциите на язовири и съоръжения към тях - държавна и общинска собственост, да могат да се възлагат от търговско дружество със сто процента държавно участие, определено от Министерския съвет.Разпоредбите предвиждат, че списъкът на язовирите, спрямо които ще бъдат предприемани действия, се приема от Министерския съвет по предложения на председателя на Държавната агенция за метрологичен и технически надзор, както и на база на дейността на експертен съвет към търговското дружество.Законът предвижда още и създаването на Държавно предприятие \"Управление и стопанисване на язовири\", което ще е отговорно за комплексното управление на язовири публична и частна държавна собственост. Това ще са предимно язовирите, които общините не могат да стопанисват и управляват. Те ще имат срок от три месеца да вземат решение на общинските съвети за предоставяне на конкретни язовири на държавата. Повечето от язовирите нямат изрядни документи за собственост и процесът по прехвърляне на активите в полза на държавата (държавното предприятие) може да отнеме не малък период от време. Поради това законодателят е преценил, че търговско дружество, определено от Министерския съвет, ще поеме ремонтно-възстановителни дейности.На днешното заседание на Министерския съвет се взе решение това дружество да бъде \"Държавна консолидационна компания\" ЕАД (ДКК ЕАД). ДКК ЕАД е дружество със сто на сто държавно участие и има капацитет да изпълни предвидените в закона функции, включително чрез своите структури (дъщерни дружества). В структурата на ДКК ЕАД са дружествата \"ЕКО АНТРАЦИТ\" ЕООД и \"ЕКО ИНЖЕНЕРИНГ РМ\" ЕООД, които притежават опита и необходимия технически състав за подготовка на инженерингово-инфраструктурни проекти от подобен тип. ДКК ЕАД вече разполага с експертен съвет, подобен на този, който се изисква от разпоредбите на приетия Закон за изменение и допълнение на Закона за водите.Министерският съвет одобри и списък на язовирните стени и съоръженията към тях, на които трябва да се извърши основен ремонт или реконструкция.  Списъкът е приет по предложение на председателя на Държавната агенция за метрологичен и технически надзор (ДАМТН) и ще бъде допълван в последствие отново на база на предложение на председателя на агенцията.", "date": "2018.07.11", "title": "414 язовира имат нужда от спешен и авариен ремонт"}
{"url": "https://news.bg/world/makedoniya-poluchi-pokana-za-chlenstvo-v-nato.html", "text": "НАТО покани Македония да започне преговори за присъединяване към Алианса. Това се отбелязва в Лидерите заявяват в документа, че балканската държава може да се присъедини към военния съюз след окончателното разрешаване на спора за името с Гърция.В декларацията се подчертава, че Алиансът остава ангажиран за изпълнение на политиката на отворени врати.Присъединяването на Черна гора към НАТО през миналата година и днешната ни покана към Бивша югославска република Македония (БЮРМ) ясно показват този ангажимент, се казва в документа.Ние решихме НАТО да покани Бивша югославска република Македония (БЮРМ) да се присъедини към Алианса, след като бъде постигнато приемливо решение по въпроса за името в рамките на ООН. Ние приветстваме историческото споразумение между Атина и Скопие за разрешаване на спора за името. В съответствие с нашата политика ние решихме да поканим правителството на Скопие да започне преговори за присъединяване към нашия Алианс, пише още в декларацията, в която се споменава и договорът за добросъседство между Македония и България.", "date": "2018.07.11", "title": "Македония получи покана за членство в НАТО"}
{"url": "https://news.bg/regions/stroitelni-predpriemachi-blagodaryat-za-dobrata-rabota-v-mladost.html", "text": "От Националната асоциация на строителните предприемачи (НАСП) в България се обръщат с писмо-благодарност към кмета на София Йорданка Фандъкова и главния архитект на Столична община, че са способствали да се възстанови нормалната работа на община \"Младост\".Те посочват, че са предприети бързи и отговорни действия, които са довели до качествено подобряване на административното обслужване в район \"Младост\", след период от година и половина, в която са калкулирали загуби като преки последствия за бизнеса, в резултат от съществените забавяния и немотивираните откази за придвижване на документацията.Като структура, която представлява и защитава интересите на своите членове и на предприемаческия бизнес като цяло, и която полага усилия за укрепване, развитие и насърчаване на инвестиционното строителство в България, през последните години многократно сме алармирали обществеността за забавяне и необосновани случаи на мълчалив отказ от обслужване в администрацията на район \"Младост\", се посочва в благодарственото писмо.\" за временно изпълняващ длъжността кмет, отчитаме драстична промяна в управлението на екипа и неговата работа\", заявяват още строителните предприемачи. Припомняме, Румен Русев бе назначен за кмет на община \"Младост\", след като  срещу корупцията през април месец. Днес от прокуратурата обявиха, че  и в най-скоро време обвинителният акт ще бъде внесен в съда. Съдът отстрани и Иванчева от кметското място. Бившата кметица отхвърля напълно обвиненията. В резултат преписки, според тях безпричинно задържани повече от година, са били придвижени. Постигнатото е видимо за всички - както за нас строителните предприемачи, така и за жителите на квартала.\"В момента \"Младост\" е работеща община, а отношението към гражданите и бизнеса отговаря на добрите практики\", заявяват строителите и уверяват, че работата на местната администрация е ключова не само за бизнеса и гражданите, но и за дългосрочната перспектива за развитие на града.Така също предприемачите гарантират, че с инвестиционните намерения на компаниите, членове на Националната асоциация на строителните предприемачи, отговарят както на търсенето на домакинствата, така и на мащабната програма на Столична община за развитие на града.\"Надяваме се, че във всички администрации на територията на Столична Община ще продължава и занапред да се работи ефективно като се спазва единствено и само върховенството на закона\", завършва писмото.", "date": "2018.07.11", "title": "Строителни предприемачи благодарят за добрата работа в \"Младост\""}
{"url": "https://news.bg/int-politics/tramp-poiska-4-ot-bvp-za-otbrana-na-darzhavite-v-nato.html", "text": "Американският президент Доналд Тръмп е поискал лидерите на страните членки на НАТО да увеличат разходите за отбрана до 4% от БВП вместо първоначалната цел от 2 на сто. Това съобщи представител на Белия дом, цитиран от Скай нюз.Длъжностно лице от Белгия също потвърди думите му.Много малко държави постигат сегашната цел от 2%, за да може да приемете, че това е обичайната хипербола от \"Тръмп\", докато той почита европейските лидери по време на пътуването си.", "date": "2018.07.11", "title": "Тръмп поиска 4% от БВП за отбрана на държавите в НАТО"}
{"url": "https://news.bg/world/nato-agresiyata-na-rusiya-podkopava-evroatlanticheskata-sigurnost.html", "text": "Агресивните действия на Русия подкопават евроатлантическата сигурност. Това се казва в приетата от НАТО  в Брюксел.В началото се подчертава, че \"ние ще продължим да стоим рамо до рамо и да действаме заедно на базата на солидарността, на споделената цел и на справедливо споделяне на тежестта\".\"\", се отбелязва още в декларацията.Страните членки заемат твърда позиция за Русия, очертавайки подробно враждебните действия на Москва.\"Продължаваме да вярваме, че партньорството между НАТО и Русия...е стратегическо ценно. Но ние не можем и няма да позволим компромис относно принципите, на които нашият Алианс и сигурността на Европа и Северна Америка се осланят. При настоящите обстоятелства ние съжаляваме, въпреки многократните призиви на съюзниците и на международната общност към Русия да промени курса, че не съществуват условия за тези отношения\", пише в декларацията.\", подчертават лидерите.В декларацията се акцентира, че \"\".Алиансът също изразява тревога от действията на Иран в Близкия изток., се отбелязва в декларацията.", "date": "2018.07.11", "title": "НАТО: Агресията на Русия подкопава евроатлантическата сигурност"}
{"url": "https://news.bg/int-politics/radev-obmislya-4-te-za-otbrana-poiskani-ot-tramp.html", "text": "По време на среща на върха на НАТО в Брюксел американският президент Доналд Тръмп е повдигнал въпроса парите за отбрана, отделяни от държавите-членки, да стигнат 2% от БВП и то от днес. Той е поставил и нова бариера от 4% за разходи за отбрана на държавите от Алианса. Това стана ясно от думите на президента Румен Радев пред български журналисти.\"Аз единствен поставих въпроса пред генералния секретар на НАТО какво става с Трансатлантическата връзка, която е гръбнакът на НАТО като военни способности, ако не срещнем тези 2 процента сега, а никой не говори за тези четири процента\", заяви Румен Радев, информираха от президентството. Това е жизненоважно за бъдещето на организацията и касае всички страни, но този проблем не се дискутира. \"НАТО не е борса, на която можеш да си купиш сигурност, НАТО е съюз на суверенни държави, обединени от стратегически цели и общи ценности\", подчерта Радев.Днешната среща на върха на НАТО е много важна, защото тя трябва да демонстрира единството, солидарността и решителността на всички държави-членки. Засега обаче въпросите стават повече от отговорите, каза българският държавен глава след участието си в първата работна сесия на Северноатлантическия съвет във формат 29, която се състоя в рамките на Срещата на държавните и правителствените ръководители на държавите-членки на Алианса.Според българския държавен глава американският президент е прав, защото всяка страна трябва да има принос в свят на растящи заплахи и да изгражда ефективни способности. \"Това, което той прави, е добре и за нас като изграждане на отбранителни способности. Виждате с каква неохота в България се заделят средства за въоръжените сили\", заяви Румен Радев.Той допълни, че на тази тема е свикал три заседания на Консултативния съвет за национална сигурност. На тях се разбираме за нещо, което после се отменя, проектите за модернизация непрекъснато се отлагат, непрекъснато се намират причини, допълни Радев.Според Радев, решението за достигане на 2 процента от БВП ще бъде постигнато в мандата на следващото правителство, тъй като много трудно е било прието у нас. Това е по план през 2024 година, отбеляза Румен Радев и подчерта, че очаква натискът за увеличаване на парите за отбрана да продължи.Президентът Радев призова за обща политика на НАТО за разходите на отбрана и припомни, че две-трети от държавите съюзници са депозирали планове да достигнат 2 процента от БВП през 2024 г. Осем членки вече са го постигнали.В отговор на въпрос и дали европейските лидери се чувстват изнудвани от САЩ и каква е била атмосферата по време на работната среща, президентът призна, че атмосферата по време на работната сесия не е била една от най-приятните. В момента всички лидери са в \"сконфузено състояние\", защото всеки мисли какво означава условието за тези 4 процента и доколко е сериозен е бил президентът Тръмп, заяви българският държавен глава. Румен Радев посочи, че НАТО е преминал през много предизвикателства и винаги съюзниците са успявали да се консолидират. \"Надявам се да се намери решение и сега\", допълни президентът в отговор на въпрос дали има заплахи за бъдещето на Алианса.Румен Радев определи като едно от добрите събития на срещата на върха очакваното решение Република Македония да получи покана за преговори за присъединяване. Конкретните срокове на процеса ще зависят от изпълнението на договора с Гърция, добави президентът.Държавният глава посочи, че в рамките на срещата на правителствените и държавни лидери е поставил и темата за трансатлантическата връзка. \"Дадох и своето мнение и препоръки, които винаги съм държал. Напомних за операцията в Либия, която разкри огромни дефицити във военните способности на европейските държави\", каза Радев.Той допълни, че става въпрос за системите за разузнаване, високо точно оръжие, зареждане във въздуха, мобилност, съвременни системи за командване и управление, които са се предоставяли изцяло от САЩ.Българският държавен глава запита каква е съдбата на европейската сигурност, ако ги няма тези способности. Затова и моето предложение беше да се спазва двупистовият подход в отношенията с Русия\", допълни президентът Радев. Той призова наред с политиката на сдържане, да се гради също диалог и в ситуация на неясност на трансатлантическата връзка да се избягва агресивният тон и да се търсят пътища за нормализация на отношенията с Русия. Президентът допълни, че този подход се приема от лидерите.", "date": "2018.07.11", "title": "Радев обмисля 4%-те за отбрана, поискани от Тръмп"}
{"url": "https://news.bg/regions/do-3-mln-lv-shte-sa-nuzhni-za-vazstanovyavane-na-shtetite-v-miziya-izchisli-nankov.html", "text": "До 3 млн. лв. ще са необходими за възстановяване на щетите в Мизия, съобщиха от Министерството на регионалното развитие и благоустройството. Улиците ще бъдат възстановени. Канализацията за дъждовна вода ще бъде рехабилитирана и разширена, тъй като сега съществуващата не може да поема води с такава интензивност, заяви Николай Нанков при посещението си в града. Той заедно с председателя на Управителния съвет на Агенция \"Пътна инфраструктура\" инж. Светослав Глосов, провери на място състоянието на инфраструктурата в града.В Мизия от причинените от валежите кални потоци земна маса са разрушени основно улици. \"Справихме се веднага с републиканската инфраструктура и пренасочихме екипи на Областното пътно управление към общината. Допълнителни машини, които да се включат в почистването, са изпратени дори от Пловдив\", коментира Николай Нанков и благодари на екипите на АЕЦ Козлодуй, Главна дирекция \"Пожарна безопасност и защита на населението\" и АПИ, които се включиха в разчистването на пострадалия град.В авариен режим ще бъдат изчистени последиците. След това започваме с цялостно укрепване на инфраструктурата, заяви министър Нанков.Той допълни, че се осигуряват допълнителни водоноски, които са необходими за измиване и изчистване на свлечената земна маса, и още няколко машини - т.нар. бобкат, които са най-маневрени и ще помогнат за разчистване на засегнатите улици и възстановяване на настилката.Вече се прави описание на щетите. Парите ще бъдат отпуснати и от Комисията за подпомагане и възстановяване към Министерския съвет, заяви Нанков. Според него държавата реагира адекватно. С добра координация и помощ от наша страна ще овладеем последиците от бедствието, убеден е регионалният министър.", "date": "2018.07.11", "title": "До 3 млн. лв. ще са нужни за възстановяване на щетите в Мизия, изчисли Нанков"}
{"url": "https://news.bg/politics/privetstvame-pokanata-kam-skopie-za-nato.html", "text": "България приветства решението от Срещата на върха на НАТО за започване на разговори с Република Македония за присъединяване към Алианса. Това е решаваща стъпка към нейната евроатлантическа принадлежност, съобщиха от Министерството на външните работи на България.Страната ни подкрепя решимостта на правителството в Скопие да продължи с прилагането на реформите и с укрепването на добросъседските отношения, се казва в официално съобщение.Българският вицепремиер и външен министър Екатерина Захариева е част от официалната делегация на страната ни на Срещата на върха в Брюксел.От своя страна ще продължим да оказваме необходимата подкрепа в духа на нашия Договор за приятелство, добросъседство и сътрудничество, който подписахме през 2017 г. Разглеждаме постигнатия напредък и като успех на нашата активна политика за европейско и евроатлантическо бъдеще на целия регион - успешно реализиран приоритет и в рамките на приключилото преди дни Българско председателство на Съвета на ЕС.Поканата към Република Македония е ясно потвърждение, че политиката на \"Отворени врати\" на Алианса остава валидна и допринася за сигурността и стабилността в евроатлантическото пространство, категорични са от българското външно министерство.", "date": "2018.07.11", "title": "Приветстваме поканата към Скопие за НАТО"}
{"url": "https://news.bg/regions/valezhite-povredili-prelivnika-na-yazovir-rogozen-1.html", "text": "Част от ремонта на язовир \"Рогозен 1\" е компрометиран от валежите. Засегнат е главно преливникът, съобщи регионалният министър Николай Нанков. Според него, към момента не може да се даде оценка на щетите. Предстои да се направи опис, който трябва да приключи максимално бързо, коментира той.Уверението на фирмата изпълнител - \"Транспортно строителство и възстановяване\" към Министерството на транспорта, информационните технологии и съобщенията, е, че щетите ще останат за нейна сметка.За язовир \"Бързина\" регионалният министър и кмета на Хайредин са уточнили, че е необходимо максимално бързо да се възложи на инженеринг ремонта на язовира. За него има осигурени около 1 млн. лв. от Министерския съвет.Трябва да решим и проблема с Борован, където говорим за каскадно разположени общински язовири. Започнахме отдолу нагоре, защото това бяха най-компрометираните и най-проблемните съоръжения, но все пак трябва да оправим горното течение на каскадата, каза той.Регионалният министър е доволен от това, че вече са в сила промените в Закона за водите.Припомняме, с тези промени собствениците на язовири трябва да възложат поддръжката им на нов Държавен фонд, който се грижи за поддръжката им срещу съответно отчисление.Ще търсим съдействие от областния управител и при необходимост - от министъра на икономиката Емил Караниколов, за язовирите, при чието управление кметовете срещат трудности, заяви Нанков. Министерството на икономиката ще може не само да ги управлява, но чрез държавното предприятие към него ще може да ги ремонтира в авариен режим, допълни той.По думите на регионалния министър ще бъдат отпуснати пари, така че от добрата воля на Община Борован, кмета и общинския съвет зависи максимално бързо да предприемат действия по предаване (на собствеността - б.р.), за да може след това да се изпълнят аварийно-възстановителни работи по тези язовири, така че да се реши в цялост проблемът с течението на река Скът. Принципал на съоръженията в момента е общинският съвет. Ако общината не ги предаде на Министерството на икономиката, но продължава да не ги стопанисва добре, могат да бъдат наложени санкции, каза още Николай Нанков.Министърът посочи, че с ръководството на Община Мизия е коментирана темата с притеснения на хората за хигиената и извършване на дезинфекция в града. С кмета очертахме план от мерки. Колегите от Регионалната здравна инспекция са на разположение. Проблем с водата няма, качеството е в необходимите норми, няма заливане на помпената станция, допълни Нанков.Относно осигуряването на нов пътен вариант между село Крушовица и Липница, министърът смята, че това би решило част от проблема със сблъскването на водните течения на река Скът и каскадните язовири от река Хайредин. Това ще даде дълготраен ефект върху цялата ситуация с бъдещи наводнения в региона, допълни регионалният министър.", "date": "2018.07.11", "title": "Валежите повредили преливника на язовир \"Рогозен 1\""}
{"url": "https://news.bg/politics/simeonov-raznoglasiyata-povishavat-avtoriteta-na-koalitsiyata.html", "text": "Наличието на различни мнения в \"Обединени патриоти\" само повишава авторитета на коалицията. Тази теза застъпи вицепремиерът Валери Симеонов пред журналисти в Министерски съвет в отговор на въпрос, как ще опази реномето на коалицията след тези противоречия.\"Мисля, че наличието на различни мнения, отстояването им при запазване на колегиален тон и колегиални отношения, само повишава авторитета на Обединени патриоти. Не знам от ваша гледна точка как изглеждат нещата, но предпочитаме всеки да изказва своята позиция, да се аргументира и съответно да я защитава. Смятаме, че това е много по-добре, не само за Обединени патриоти, но и за България, отколкото да се постигат безпринципни договорености - ще ви подкрепим за това, а пък вие ще ни подкрепите за онова\".По думите му този модел на поведение е характерен за изминалите десетилетия, включително и за някои други коалиции до момента.\"В случая Обединени патриоти се явяват едно добро политическо постижение за българския политически свят\", посочи Симеонов. На въпрос дали ще бъде изкаран целия мандат на това правителство, Симеонов заяви: \"Ние сме се подписали под програмата за управление за четиригодишен мандат, така че за сега нямаме други намерения\".Относно изказването му, че миналата седмица е бил на ръба да си подаде оставка, Симеонов коментира: \"Има такива моменти, сигурно ще има и занапред\".Относно прессъобщението на НФСБ, в което се опровергава твърдението, че е постигнато съгласие по спорния законопроект за горивата, след изказване на Волен Сидеров, Симеонов заяви, че отразеното от медиите не отговаря на истината.\"Затова се наложи да дадем опровержение. Въпреки, че ако внимателно се проследи и се запознаете с изказването на Волен Сидеров и Искрен Веселинов - там не се казва такова нещо\", коментира още вицепремиерът.Валери Симеонов заяви, че няма никакво неразбирателство в НФСБ.\"Ако проследите внимателно гласуването ще видите, че всички членове на НФСБ, които са в зала - всички гласуват против текстовете, които не приемаме и съответно подкрепяме текстовете, които смятаме за разумни. Ние не гласуваме на сляпо. В края на краищата имаме достатъчно аргументи за някои членове, но и много сериозни несъгласия с много други членове, срещу които гласуваме против. Разцепление в НФСБ - няма\".", "date": "2018.07.11", "title": "Симеонов: Разногласията повишават авторитета на коалицията"}
{"url": "https://news.bg/world/senatat-na-sasht-prokara-rezolyutsiya-v-podkrepa-na-nato.html", "text": "Мнозинството американски сенатори прокараха резолюция в подкрепа на НАТО, информира The Hill.Резолюцията е приета на фона на отправяните от президента на САЩ Доналд Тръмп критики по адрес на Алианса. Тръмп е в Брюксел за двудневната среща на върха.97 срещу двама сенатори подкрепиха предложението. Ранд Пол и Майк Лий от Републиканската партия гласуваха против. Резолюцията беше внесена от демократа Джак Рийд. В нея се подчертава \"непоклатимата\" подкрепа на САЩ за Алианса.", "date": "2018.07.11", "title": "Сенатът на САЩ прокара резолюция в подкрепа на НАТО"}
{"url": "https://news.bg/int-politics/kanada-predlaga-da-rakovodi-nova-operatsiya-na-nato-v-irak.html", "text": "Премиерът на Канада Джъстин Трюдо обяви, че страната му предлага да ръководи нова военна тренировъчна мисия на НАТО в Ирак за първа година и е готова да предостави за целта 250 войници плюс хеликоптери, съобщава \"Асошиейтед прес\".Трюдо допълни, че е важно да се подпомогне засилването на устойчивостта на раздираната от конфликт страна срещу терористичната групировка ДАЕШ (\"Ислямска държава\").Говорейки на събитие на германския фонд \"Маршал\" в рамките на срещата на върха на НАТО в Брюксел, Трюдо подчертал, че \"ние трябва да укрепим тази демокрация и да я подсилим\" и това е \"нещо, в което вярваме дълбоко\".Лидерите на НАТО се очаква да обявят по-късно днес, че алиансът засилва усилията си за обучение на войници в Ирак, като стотици военни инструктори оперират край иракската столица Багдад.", "date": "2018.07.11", "title": "Канада предлага да ръководи нова операция на НАТО в Ирак"}
{"url": "https://news.bg/regions/sdruzheniya-preduprezhdavat-che-darvetata-po-graf-ignatiev-se-sasipvat.html", "text": "Младите дървета имат 40% по-слаб капацитет на полезност, отколкото по-зрелите дървета, които са достигнали своя капацитет на полезност след петдесетата си годишнина.В тази си позиция се обединиха представителите на Гражданска инициатива \"Зелени улици\", Местна организация \"Средец\" на ПП \"Зелените\" и Гражданска инициатива за обществен и релсов транспорт в защита на дърветата на ул. \"Граф Игнатиев\".Литературоведът Кристина Димитрова изрази съжаление, че ако се изрежат здравите дървета в оптимална възраст, ще се увеличи мръсния въздух и фините прахови частици, защото новите засадени дървета няма да имат възможността да покрият тяхното ограничение.Борислав Сандов, съпредседател на партия \"Зелените\", коментира, че случващото се в центъра на София с ремонта по ул. \"Граф Игнатиев\" за съжаление не се отличава много от други места в столицата, както и в другите големи градове на страната.Сандов посочи, че сме свидетели на изсичане на зелени пространства, особено когатосе ремонтира. Едни от ключовите проблеми, които създават ремонтните дейности, е, че не подлежат на същата процедура, както за създаването на нови пространства. В един проект може бъде заложена тотална трансформация, но той не преминава през Столичния общински съвет и ПУП, а само чрез обсъждане между архитекти и кметове, изтъкна съпредседателят на \"Зелените.Той изрази съжаление, че голяма част от хората са изключвани от проектите за модернизация на града, както и от достъпа на информация затова какво предстои като ремонтни дейности. Голяма част от проектите не са и налични в страниците на местните власти.Друг голям проблем, по думите му е, че подобни проекти се правят не защото има необходимост от тях, а защото кметовете и архитектите имат близки приятели, които имат разсадници за нови дървета и те трябва да бъдат посадени на мястото на старите. Много често не е професионално и дръвчетата не оцеляват повече от две-три години.Третият голям проблем според Сандов е, че няма община в България, която да е изпълнила задълженията си по закон за картиране на всички дървета.Според Сандов София е един от най-мръсните градове в България. София и държавата не е направила нищо. Ако продължава процедурата гражданите да не участват по линията на обсъждане и вземане на решения, ние ще платим по-висока цена от джоба и здравето си, алармира той.Той припомни, че България бе осъдена от Европейския съд в Люксембург заради неизпълнение на изискване за среда, която да има качество на атмосферния въздух, който е в рамките на нормите създадени от Европейския съюз. Сандов изрази съжаление, че само няколко години по-късно и София, и държавата не е направила нищо за решаването на проблема.Гражданските инициативи се възмутиха и че част от дърветата са отсечени, а някои от тях са повредени от строителните машини и немарливото отношение на работниците. Други в момента са с оголени корени и има опасност да изсъхнат.Според тях нито общината, нито надзорниците на обекта приемат сериозно отговорността по опазването на зелената система в София.Сандов обясни, че значението на дърветата е много голямо относно пречистване на въздуха, създаване на микроклимат и ограничаване шума към жилищните площи и сгради. Той предупреди, че ако гражданите не участват в планирането, промени за ремонт, то българското общество ще започне да плаща както от джоба си, така и със здравето си.От Инициативите се обърнаха и към Столична община със следните искания:", "date": "2018.07.11", "title": "Сдружения предупреждават, че дърветата по \"Граф Игнатиев\" се съсипват"}
{"url": "https://news.bg/world/slovakiya-izbra-f-16-pred-gripen-zamenya-ruskite-mig-29.html", "text": "Правителството на Словакия постигна съгласие да закупи 14 американски изтребителя Ф-16, с които ще замени руските МиГ-29, обяви военното министерство на страната, цитирано от \"Ройтерс\".Словакия предпочете нови изтребители Ф-16 от Lockheed Martin пред шведски \"Грипен\". В публикувания анализ на военното министерство преди решението на кабинета се отбелязва, че американските самолети са по-модерни и по-добри.В края на миналия месец Словакия отложи решение за подмяна на остарелите руски самолети МиГ-29 с американски изтребители Ф-16 или шведски \"Грипен\". Първоначално военното министерство трябваше да представи анализ на двата варианта до 29 юни за правителствено одобрение, но министър-председателят Петер Пелегрини обяви, че това е много голямо решение, за да се взема под натиск.Словакия, член на НАТО, има договор с Русия за поддръжка на 12 самолета МиГ-29 до есента на 2019 г. Договорът е на стойност между 20 и 50 милиона евро на година, според който дузина руски техници са базирани в словашка военновъздушна база. Сделката ще трябва да бъде удължена и след сключването на споразумение за закупуване на нови самолети, докато изтребителите бъдат доставени.За доставянето на нови изтребители \"Грипен\" ще са необходими 18 до 24 месеца, а за Ф-16 - до 2023 г., съобщи Ярослав Над, словашки анализатор.Словакия планира да отдели 6,5 милиарда евро до 2030 г. за модернизиране на армията.", "date": "2018.07.11", "title": "Словакия избра Ф-16 пред „Грипен”, заменя руските МиГ-29"}
{"url": "https://news.bg/int-politics/polsha-pak-nastoyava-es-da-namali-zavisimostta-si-ot-ruskiya-gaz.html", "text": "Европейският съюз трябва да даде приоритет на редица други доставчици, различни от Русия за енергийните си нужди.За това настоя президентът на Полша Анджей Дуда, след като държавният глава на САЩ Доналд Тръмп обвини Германия, че е \"пленник\" на газовите доставки от Русия, съобщава \"Ройтерс\".\"Нуждаем се от разнообразяване на доставките, това е една от най-важните цели на енергийния съюз на Европейския съюз\", изтъкна Анджей Дуда пред журналисти по време на срещата на върха на страните членки на НАТО в Брюксел.Полша е най-отявленият критик на строителството на газопровода \"Северен поток-2\", който ще свързва Германия и Русия през Балтийско море. Според Полша Русия използва подобни проекти като \"хибридно оръжие\" и като лост за политическо влияние. ", "date": "2018.07.11", "title": "Полша пак настоява ЕС да намали зависимостта си от руския газ"}
{"url": "https://news.bg/world/zaev-siguren-che-makedontsite-shte-podkrepyat-sporazumenieto-s-gartsiya.html", "text": "Премиерът на Македония Зоран Заев е \"много сигурен\", че страната ще гласува на референдума в края на тази година в полза промяна на името, пише \"Катимерини\".\"\", поясни той в интервю за Би Би Си.Скопие и Атина договориха името Република Северна Македония. Референдумът ще се проведе през септември или октомври.", "date": "2018.07.11", "title": "Заев сигурен, че македонците ще подкрепят споразумението с Гърция"}
{"url": "https://news.bg/society/stolichani-pestyat-35-hil-chasa-na-den-s-noviya-lach-na-metroto.html", "text": "С изграждането на третата линия на метрото, спестеното време от пътувания ще е 35 хиляди часа дневно, намаление на трафика по трасето до 25%, намаление на броя на автомобилите на движение с 14 000 и намаление с изхвърляните вредни газове с над 11 хиляди тона годишно.Това каза столичният кмет Йорданка Фандъкова, която инспектира изграждането на новото метро на \"Метрополитен\" и разгледа първия пристигнал влак за третата линия на метрото. Депото се намира на ул. \"Житница\" на територията на гараж \"Земляне\".Прогнозното натоварване с пътници на участъците от линията - Етап 1 и Етап 2 на Линия 3, е за около 130 000 пътника на ден, като тя ще свързва националната жп мрежа в кв. \"Горна Баня\". През втората и третата линия на метрото, ще направи връзка с аерогара София, Центрана жп гара и Автогара София.Фандъкова изтъкна, че ул. \"Житница\" се очаква да бъде обновена и пусната в експлоатация през следващата година. Столична община ще спомогне и за реконструкцията на бул. \"Линкълн\" в столицата, обеща столичният кмет. В кратки срокове се очаква кварталите \"Овча купел\" и \"Горна Баня\" да придобият нов облик.Фандъкова припомни, че Столична община е отпуснала 130 милиона лева от бюджета си, за да осигури финансирането по изграждането на метрото.Столичният кмет оцени участъка на третата линия като много тежък, поради многото подпочвени води, но обеща от началото на септември да се довърши строителството на метростанциите.На въпрос дали наводненията в столицата са довели до сериозни проблеми, тя отбеляза, че няма тежко последици от валежите и изрази съжаление, че подобни случаи могат да зачестят, поради климатичните промени. Тя отговори и на запитване поставени ли са камери в столичния квартал \"Световрачене\", където беше ограбен клон на пощата, столичният кмет заяви, че вече са сложени камери и предстои поставянето на видеонаблюдение в кварталите \"Миленко\", \"Абдовица\" и \"Красна поляна\".Изпълнителния директор на \"Метрополитен\" инженер Стоян Братоев заяви, че цената на влака е 5 100 000 евро и е съобразен изцяло с пътникопотока и етапността на движение. Той ще се движи с автоматично управление, но ще трябва да има придружаващо лице (машинис), който да го управлява. Братоев изтъкна, че за да се движи без машнист, влакът се нуждае от допълнителна софтуерна добавка.Мотрисата има екстри като шест системи за управление, автоматизация на управлението, специално място за инвалиди и други.Братов изтъкна, че първите влакове от този тип ще са с дължина 60 метра, докато вторите се очаква да бъдат 80-метрови. Първата и втората линия се обслужват от депо \"Обеля\", докато третата ще се обслужва от самостоятелно депо.Очаква се новите метростанции да бъдат с преградни стени между пероните и влаковете, за да не се допускат инциденти. Инженер Братоев изрази съжаление, че и днес е възникнал такъв случай на жена, която е решила да скочи на релсите, но не уточни на коя метростанция е станал случаят.", "date": "2018.07.11", "title": "Столичани пестят 35 хил. часа на ден с новия лъч на метрото"}
{"url": "https://news.bg/world/uvolneniyat-rumanski-prokuror-pogva-terorizma.html", "text": "Уволненият румънски прокурор погва тероризма, информират АП и Romania-insider.По-рано тази седмица президентът на Румъния Клаус Йоханис се подписа под указ за отстраняване на главния прокурор за борба с корупцията Лаура Кодрута Кьовеши. Йоханис се съобрази с решение на Конституционния съд от май. Правосъдният министър Тудорел Тоадер призова за отстраняването на Кьовеши още през февруари. Той алармира, че тя превишава пълномощията и вреди на имиджа на страната в чужбина. Молбата му предизвика многохилядни протести.Върховният съвет на магистратурата на Румъния реши Кьовеши да поеме дирекцията за разследване на организираната престъпност и тероризма в Сибиу.Тя напусна дирекцията през 2006 г., след като беше назначена за главен прокурор на Румъния. Тя заемаше позицията до 2012 г. През 2013 г. стана главен прокурор за борба с корупцията.Под нейно управление агенцията успешно осъди депутати, министри и други висши политици за измама, корупция и злоупотреба с власт. Въпреки че е популярна сред обикновените румънци, Кьовеши има много врагове сред политиците, особено сред членове на управляващата Социалдемократическа партия.", "date": "2018.07.11", "title": "Уволненият румънски прокурор погва тероризма"}
{"url": "https://news.bg/health/za-barzo-deystvie-agentsiyata-po-lekarstva-ima-nuzhda-ot-e-zdraveopazvane.html", "text": "Спирането на 62 медикамента за сърдечносъдови заболявания от Изпълнителната агенция по лекарствата (ИАЛ) е забавено от липсата на липсата на информационна електронна здравна система. Това стана ясно от изслушването на директора на лекарствения орган проф. Асена Стоименова пред депутатите в пленарна зала. Още сутринта , но покрай отказа й заради други ангажименти се наложи с гласуване депутатите да я задължат да дойде в пленарна зала.От опозицията критикуваха, че на отговорните институции е била необходима повече от седмица, за да предприемат нужните действия. Червените заподозряха частни интереси зад забавянето, а това че не е имало ясна публична позиция по темата е всяло паника сред обществото. За бързо изясняване на ситуацията настоя депутатът от БСП проф. Георги Михайлов. Да не се окаже, че цялата буря с лекарствата е продиктувана от съвсем други сили, заяви той, като допълни, че в общественото пространство вървят и други мнения, а именно, че се предписва терапия с различна финансоемкост от тази, която пациентите в момента получават. Намесата на агенцията трябва да бъде своевременна, категоричен бе той.В отговор проф. Стоименова заяви, че е уведомила за проблема зам.-министър Начева, писмено са били уведомени и НЗОК, и МЗ. \"НЗОК е отнело тези пет дни, които вероятно допълнително са привнесли масло в огъня, е въпрос, на който аз не мога да отговоря\"и обаче тя. Според нея тези пет дни на организация у нас може би биха изглеждали по-различно, ако е-системата беше въведена.Председателят на парламентарната здравна комисия д-р Даниела Дариткова също се обяви в подкрепа на е-здравеопазването, в което трябвало да се инвестира. Според нея за българските граждани има достатъчно налични медикаменти и посъветва пациентите да се доверят на своите лекуващи лекари по отношение на терапията си. По думите й НЗОК е действала бързо и навременно е уведомила изпълнителите на медицинска помощ, включително нея самата в качеството й на такъв, за проблема.Прeд депутатите Стоименова уточни, че не е имало шестгодишна употреба на медикаменти с проблемната съставка и разясни, че всъщност през 2012 година е установено наличието на субстанцията заради промени в производствения процес. Няма категорични данни, че примесът е в лекарствените продукти от 2012 година, заяви тя, като допълни, че се касае за предполагаем канцероген. \"Това е превантивна мярка\", каза още проф. Стоименова и призова хората да черпят информация по темата само от сайтовете на официалните институции, както и да се доверяват на своите лекари.Припомняме, в края на миналата седмица  , заради  в активното вещество валсартан, което се класифицира като вероятен канцероген. Лекарствата са използвани за лечение на артериална хипертония, скорошен миокарден инфаркт и сърдечна недостатъчност.Вчера Изпълнителната агенция по лекарствата публикува , въпреки че съдържат валсаран. Това бе трябвало да е информацията, към която препраща депутатите Стоименова.", "date": "2018.07.11", "title": "За бързо действие Агенцията по лекарства има нужда от е-здравеопазване"}
{"url": "https://news.bg/int-politics/shoygu-otseche-hibridnata-voyna-na-zapada-se-provali-v-krim.html", "text": "Хибридната война на Запада се провали в Крим. Това обяви руският военен министър Сергей Шойгу в интервю за италианския в. \"Ил Джорнале\".\"Обвиненията за провеждане на хибридна война по адрес на Русия започнаха да се появяват в американските и британските медии след неуспешния опит за повторение на подобна схема в Крим. Ние просто не дадохме възможност на колегите си отвъд океана да приложат на практика тези мерки в Крим, където, напротив, бе проведен референдум, при който гражданите свободно, впрочем, в присъствието на стотици представители на същите американски медии, решиха да излязат от състава на Украйна и да се обединят с Русия\", коментира Шойгу.Освен това Шойгу споменал признаците, че Вашингтон е провеждал хибридна война в Крим през 2014 г. \"При това пасивно участие в тези хибридни действия взеха и европейските страни\", допълнил руският военен министър.В интервюто Шойгу също така подчертал непоследователността на САЩ в признаването на независимостта на различни държави, като посочил като пример Косово. След разделението на Югославия вследствие на намесата на НАТО, Косово не е провеждало референдуми, но получи незабавно признание от страна на Вашингтон и Европа след обикновено гласуване в парламента, изтъкнал той.\"Абсолютно без да се вземе предвид мнението на сърбите, живеещи в Косово и югославската конституция\", подчертал представителят на Русия.", "date": "2018.07.11", "title": "Шойгу отсече: Хибридната война на Запада се провали в Крим"}
{"url": "https://news.bg/politics/vavezhdat-spisatsi-sas-zashtiteni-profesii.html", "text": "Създават списъци със защитени професии и професии, за които се очаква да има недостиг на пазара на труда. Двата регистъра бяха регламентирани с решение на Министерския съвет, с което се предлагат промени в Закона за професионалното образование и обучение, съобщиха от МС.С днешното решение са разписани в Закона и различните задачи на министерствата и на работодателските организации, които ще актуализират Списъка със специалности от професии, по които се очаква недостиг от специалисти на пазара на труда.С промените се предлагат и промени в Кодекса на труда и в Закона за здравното осигуряване. Целта е да бъдат синхронизирани с нормативната уредба. Те предвиждат учениците в дуална форма на обучение, сключили трудов договор с работодател, да продължат да бъдат здравно осигурени от държавата до завършване на обучението си.С промените са разписани и изисквания по отношение на регистрацията и включването на работодателите като равностоен партньор в обучението чрез работа. Определени са условията за подготовка на учители и наставници в дуалната система на обучение.Предвижда се и актуализиране на учебните планове и програми най-малко на пет години. Разширява се обхватът на училищата, които имат право да организират и провеждат обучение чрез работа, със средни училища с професионални паралелки.Очакваните резултати от прилагането на новите разпоредби са свързани с осигуряване на условия за качествено професионално образование и обучение на работното място при работодатели, които разполагат със съответната материална база и квалифицирани наставници, периодично актуализиране на учебно съдържание в съответствие с промените в техниката и технологиите на производствения процес. Обучението чрез работа (дуална система на обучение) ще допринесе за превенция на ранното напускане на училище, очакват авторите на променената нормативна база.", "date": "2018.07.11", "title": "Въвеждат списъци със защитени професии "}
{"url": "https://news.bg/crime/ediniyat-vzlomadzhiya-na-bankomat-izbyagal-ot-politsiyata.html", "text": "Само единият извършител на кражбата от банкомата в Пловдив е арестуван. Другият мъж е избягал извън страната. Това заяви главният секретар на МВР Младен Маринов на извънреден брифинг, предаде \"\". Двамата мъже са влезли в България на 17 юни и са пребивавали във Варна, Бургас и София.Припомняме, . Взривеното устройство се намира до пазара в жилищния квартал \"Тракия\" до хлебозавода. \"Те мигрират, обират бързо и напускат. Това ги прави трудни за задържане. Действат конспиративно, използвайки автомобил с крадени номера\", акцентира Маринов.Млад мъж от Молдова и негов съучастник са взломаджиите на пловдивския банкомат. 22-годишният молдовец и 25-годишният му съучастник  са задигнали общо е 215 хил. лв. От крупната сума възстановени са само 88 хил. лв., останалите пари липсват.Бандитът е спипан в бургаския квартал \"Славейков\". Апашите са опитвали да закарат колата си на автомивка. В колатапътувало и момиче от Молдова. Тя обаче не е участвала в кражбата.По думите на Младенов стана ясно, че двамата мъже имат отношение към опита за обир на банкомат в столичния квартал \"Люлин\". Автомобилът и в двата случая е един и същ, посочи главсекът.Разследващите са успели да идентифицират бандитите благодарение на изграденото видеонаблюдение в Бургас, Пловдив и София. \"Немалка част от парите са възстановени, другите са сменени в чейндж бюра, доста банкноти са обгорени при взрива\", допълни наблюдаващият прокурор Румяна Калеева.Главният комисар Христо Терзийски пък заяви, че арестуваният молдовец е криминално проявен. Той има регистрации за кражби в родината си. \"Групата е имала афинитет към банкомати\", посочи Терзийски. По думите му Пловдив е лесен за плячка, тъй като имал достъп до магистрала.Шефът на полицията в Пловдив Атанас Илков обясни, че автомобилът, с който са се движили е с крадени номера. \"Чрез камерите установихме автомобила с крадените номера, с който са се движили молдовците. Табелите са били отнети същата вечер в близост до банков клон в \"Тракия\", информира Илков.Заловеният е в ареста за 72 часа и предстои в петък да бъде искано от съда мярката да бъде удължена за постоянно.Припомняме, последният случай на на професионалния празник на националната полиция към 4 часа сутринта в столичния кв. \"Люлин\" бе взривено устройство.По този повод вътрешният министър заяви: \"Имам чувството, че е знак\", коментира . Той допълни: \"видят ли празник - правят нещо\" и определи вломителите като некомпетентни.Припомняме, взломяването на банкомати стана често срещано явление у нас. В началото на годината банкомат беше взривен в Сепарева баня. За взрива е отговорна  Припомняме, тогава , а трима успяха да избягат и .Банкомат беше взривен и в столичния квартал \"Дружба\". 100 хил. лв. пък бяха откраднати от устройство Плевен.Не отдавна бяха и в с. Баня. Тогава вътрешният министър Валентин Радев отчете общо 5 разбити банкомата за 2017 г. С последните две престъпления, разбитите банкомати за изминалата година стават 9.За миналогодишните случаи министър Радев говореше, че нямат общо един с друг. Групите, според него, не са организирани, а са спорадични. Припомняме,  при предишен случай на разбит банкомат.", "date": "2018.07.11", "title": "Единият взломаджия на банкомат избягал от полицията"}
{"url": "https://news.bg/world/hilyadi-bosnentsi-otbelyazaha-23-g-ot-klaneto-v-srebrenitsa.html", "text": "Хиляди босненски мюсюлмани се събраха в Сребреница, за да отбележат 23 г. от най-голямото клане в Европа след Втората световна война. Те присъстваха на погребението на останките на 35 наскоро установени жертви, информира АП.Босненски сърби избиха 8 372 босненски мюсюлмани след превземането на Сребреница на 11 юли 1995 г. по време на войната в Босна и Херцеговина в периода 1992-1995 г.Останките на изкланите мъже и момчета бяха погребани в града, чието име се превърна в синоним на бруталната Босненска война. Ковчезите, драпирани в зелено и бяло, бяха наредени в мемориален център и впоследствие заровени в гробището, в което са положени 6 575 жертви на клането.Сребреница се превърна в световен символ на геноцида, предупреждение, че никъде по света не трябва да има геноцид, заяви Нермин Аливукович, президент на комитета, организирал годишнината.Експерти все още работят по установяване самоличността на убитите, тъй като не всички останки са извадени от масовите гробове в Босна.Въпреки че международен съд определи клането в Сребреница за геноцид, сърбите твърдят, че са невинни.На годишнината нямаше официална делегация на босненските сърби или на Сърбия.", "date": "2018.07.11", "title": "Хиляди босненци отбелязаха 23 г. от клането в Сребреница"}
{"url": "https://news.bg/politics/deputatite-garantiraha-integratsionnite-dobavki.html", "text": "Депутатите гарантираха изплащането на интеграционните добавки за хората с увреждания. Това стана с приетите на второ четене текстове в Закона за интеграцията на хората с увреждания на днешното заседание на парламентарната социална комисия.Повод за промените са отхвърлените от ВАС членове от Правилника за прилагане на Закона за интеграция на хората с увреждания. Вносител е народният представител от ГЕРБ Светлана Ангелова.Така депутатите осигуриха бърза законодателна писта с цел избягването на социално напрежение заради решението на Върховния административен съд. С него се отменят разпоредбите на чл. 24, ал,2, чл. 25, чл. 26 и чл. 27, ал. 3 от Правилника за прилагане на Закона за интеграция на хората с увреждания.Запазват се размерът на месечната добавка за социална интеграция за транспортни услуги в размер 15% от гарантирания минимален доход, както и месечната добавка за ползване на информационни и телекомуникационни услуги в размер 20% от гарантирания минимален доход.Уредени са и другите видове добавки за социална интеграция - добавки за балнеолечение и/или рехабилитационни услуги, диетично хранене и лекарствени продукти и достъпна информация.Към месец май 2018 г. броят на лицата с увреждания, които получават месечната добавка за социална интеграция за транспортни услуги е 497 145 лица, а за информационни и телекомуникационни услуги е 70 608 лица. 89 лица получават месечна добавка за обучение. Разпоредбите влизат в сила след обнародването им в Държавен вестник.Заместник-министър Зорница Русинова призова депутатите от БСП да информират лидера си Корнелия Нинова за докладваните пред социална комисия постижения на българското председателство.По време на заседанието на комисията стана ясно, че ресорният министър Бисер Петков ежемесечно е докладвал пред депутатите от комисията за напредъка на българското председателство.Отчетът в социалната сфера е описан подробно в презентация, която ще стане част и от утрешния доклад на министър-председателя Бойко Борисов пред Народното събрание и ще бъде публикувана на сайта на Министерство на труда и социалната политика.Зорница Русинова заяви, че в сферата на труда и социалната политика, България си постави амбициозни цели и постигна дори повече.\"Много висока оценка получихме и от ЕП, и от ЕК, но и от много страни-членки, включително и от министри социалисти \", заяви Русинова.Русинова заяви, че именно българското председателство е започнало да прилага стълба за социални правила в действие.Тя отбеляза, че е започнат дебатът за финансирането на стълба. \"Как тези 20 принципа ще намерят отражение в многогодишната финансова рамка и как целта, която ЕК си е поставила за по-социална Европа, като един от петте принципа на следващия бюджет, на практика ще бъде изпълненена\", заяви Русинова.Като постижения тя изтъкна още историческият край на спорната тема за командированите работници, европейската рамка за чиракуването.\"Запазихме не само националния интерес, но и на доста източни страни, които са политически чувствителни по отношение на транспортния сектор - той да бъде в отделен пакет и ясно регламентарине на това какво означава заплащане, какъв е периодът на командироване\", заяви Русинова.", "date": "2018.07.11", "title": "Депутатите гарантираха интеграционните добавки"}
{"url": "https://news.bg/disasters/frenski-voenen-helikopter-se-razbi-v-kot-d-ivoar-pilotat-zagina.html", "text": "Френски военен офицер е загинал при разбиването на хеликоптер в Кот д'Ивоар по време на съвместно учение между Франция и Кот д'Ивоар. Това съобщиха от френската армия, цитирани от френски медии.\"Армията дълбоко съжалява за смъртта на лейтенант Александър Арно... в Кот д'Ивоар. Той загина в полет на мисия по време на съвместното учение на френските и котдивоарските сили\", посочиха от френската армия в \"Туитър\".Според френските военни хеликоптер \"Газела\" се е разбил вчера на около 20 км източно от град Абиджан. Двамата ранени са били транспортирани до болница на френските сили в страната, но 25-годишният Арно е починал от раните си снощи.Министерството на отбраната е изказало съболезнованията си на семейството и приятелите на младия мъж.", "date": "2018.07.11", "title": "Френски военен хеликоптер се разби в Кот д'Ивоар, пилотът загина"}
{"url": "https://news.bg/politics/patriotite-se-sabraha-da-si-chistyat-otnosheniyata.html", "text": "Патриотите се събраха да си чистят отношенията.Малката коалиция в управлението се затвори в стаята на парламентарната група.Темата не е ясна, но се предполага, че ще се изчистят спорните въпроси между партньорите в Обединените патироти. Напоследък различните партии излизат с противоположни позиции, като вчера председателят на ПГ на ОП  да се правят по-чести срещи, за да се избягва мажорният тон.Последният повод е законът на Ревизоро за горивата, който раздели отделните лидери в коалицията. Вчера атакистът Волен Сидеров обяви, че има съгласие между партньорите. По-късно обаче .В кулоарите на парламента Емил Димитров - Ревизоро заяви, че заради него скандали в коалиционния съвет не би следвало да има. Днес в пленарна зала , предложен от Ревизоро. Допълненията бяха предложени от депутата от ГЕРБ Мартин Тимчев и били консенсусни.В Закона за горивата не са изчистени нещата, които притесняват протестиращите. Това пък заявиха хората на Валери Симеонов. Би било редно това да се отрази качествено, а не чрез интерпретации, посъветва Йордан Апостолов.Изявлението на Волен Сидеров и Искрен Веселинов беше неочаквано и изненадващо, започнаха да говорят от името на трите партии, това е безпринципно, включи се и Валентин Касабов.От НФСБ не били съгласни с част от текстовете. Сега трите партии трябвало да изчистят взаимоотношенията си. Някои от членовете в закона били лобистки, по мнението му. Иначе нужда от такъв закон има, трябва да вкара ред в сектора, поясни Касабов. Няма риск за коалицията, всичко е нормално, успокои той.След среща с малки и средни търговци на горива вицепремиерът Валери Симеонов заяви, че предлаганият от депутата Емил Димитров - Ревизоро , което пък предизвика . да се противопостави на този закон, след като  пред парламента, а представители на НФСБ проведоха вече една такава среща.Припомняме, че Емил Димитров е депутат от групата на Обединените патриоти, но е номинация на ВМРО в рамките на коалицията им.Изявленията на Валери Симеонов предизвикаха , след  увеличаването на акциза за бездимните цигари, както и .", "date": "2018.07.11", "title": "Патриотите се събраха да си чистят отношенията"}
{"url": "https://news.bg/crime/zaloviha-vzlomadzhiite-na-bankomata-v-plovdiv.html", "text": "Полицията в Пловдив залови взломаджиите на банкоматът в града под тепетата, предаде БНТ.От Министерство на вътрешните работи ще дадат брифинг за подробности около залавянето на бандитите.Припомняме, . Взривеното устройство се намира до пазара в жилищния квартал \"Тракия\" до хлебозавода. Били са откраднати около 200 хил. лв.Припомняме, последният случай на на професионалния празник на националната полиция към 4 часа сутринта в столичния кв. \"Люлин\" бе взривено устройство.По този повод вътрешният министър заяви: \"Имам чувството, че е знак\", коментира . Той допълни: \"видят ли празник - правят нещо\" и определи вломителите като некомпетентни.Припомняме, взломяването на банкомати стана често срещано явление у нас. В началото на годината банкомат беше взривен в Сепарева баня. За взрива е отговорна  Припомняме, тогава , а трима успяха да избягат и .Банкомат беше взривен и в столичния квартал \"Дружба\". 100 хил. лв. пък бяха откраднати от устройство Плевен.Не отдавна бяха и в с. Баня. Тогава вътрешният министър Валентин Радев отчете общо 5 разбити банкомата за 2017 г. С последните две престъпления, разбитите банкомати за изминалата година стават 9.За миналогодишните случаи министър Радев говореше, че нямат общо един с друг. Групите, според него, не са организирани, а са спорадични. Припомняме,  при предишен случай на разбит банкомат.", "date": "2018.07.11", "title": "Заловиха взломаджиите на банкомата в Пловдив"}
{"url": "https://news.bg/world/london-novichok-ostava-silno-otroven-do-50-godini-i-v-zapechatan-konteyner.html", "text": "Представител на звеното за борба с тероризма към британската полиция съобщи, че нервнопаралитичният агент новичок остава силно отровен до 50 г., ако се държи в запечатан контейнер, информира АП.Помощникът на полицейския комисар Нийл Басу заяви пред граждани на Еймсбъри, че полицията издирва контейнера с новичока, който се смята, че е причина за отравянето на двама души на 30 юни.Преди няколко дни беше съобщено, че отровената с новичок британка Доун Стърджис е починала.44-годишната жена беше намерена в безпомощно състояние заедно с приятеля си Чарли Роули в град Еймсбъри, графство Уилтшър - на около 10 километра северно от Солсбъри, където бяха отровени Сергей и Юлия Скрипал.Иска ми се да кажа, че сме установили и заловили отговорните хора, а също така, че сме сигурни, че няма следи от агента в Уилтшър, поясни Басу.Но жестоката реалност е, че не мога да ви дам уверение или да ви гарантирам това, добави той.", "date": "2018.07.11", "title": "Лондон: Новичок остава силно отровен до 50 години и в запечатан контейнер"}
{"url": "https://news.bg/int-politics/germaniya-otgovori-na-tramp-imame-problemi-s-rusiya.html", "text": "Германия не е пленник на политиката на Русия. Това обяви министърът на отбраната на Германия Урсула фон дер Лайен, реагирайки на обвиненията на президента на САЩ Доналд Тръмп, че Германия е \"напълно контролирана\" от Москва, съобщава \"Ройтерс\".\"Без съмнение имаме много проблеми с Русия\", изтъкна Урсула фон дер Лайен по време на странично събитие на срещата на върха на страните членки на НАТО в Брюксел, малко след като Тръмп отправи обвиненията си по време на работна закуска с генералния секретар на алианса Йенс Столтенберг.\"От друга страна, без никакво съмнение трябва да се поддържа комуникационната линия между страните или съюзници и противници\", коментира германският министър на отбраната, запитана за обвинението на Тръмп.Също така според германския министър на отбраната споразумението с Русия за строителството на газопровода \"Северен поток-2\" не представлява заплаха за европейската сигурност, въпреки обвиненията на Тръмп в обратното. Тя приветства като \"добри\" разговорите на Тръмп с руския президент, които ще се проведат през следващата седмица. Тръмп заяви по-рано днес, че военните разходи на Европа са твърде ниски в сравнение с американския финансов принос към НАТО. Той пришпори европейските си съюзници да увеличат разходите за отбрана, за да направят НАТО \"по-справедливо\". Урсула фон дер Лайен отбеляза, че след края на Студената война Германия е вложила много ресурси в отбраната си, като имало още много какво да се направи, но въпреки това германските въоръжени сили били в \"добра форма\". ", "date": "2018.07.11", "title": "Германия отговори на Тръмп: Имаме проблеми с Русия"}
{"url": "https://news.bg/politics/dps-dopalva-zakona-za-osvetlyavane-na-mediite.html", "text": "ДПС внася допълнения към . Велислава Кръстева смята, че така Делян Пеевски, Хамид Хамид и Йордан Цонев отговарят на критиците на проекта.Културното ведомство ще санкционира неизпълнението на закона. Тя предлага ресорната парламентарна комисия да организира дискусия между медиите и депутатите, за да се постигне нужната прозрачност в медиите. Една такава дискусия би била от полза, категорична е Кръстева.Текстовете не касаят и не третират журналисти, подчерта от своя страна и Хамид Хамид. Законът не посягал на свободата на медиите, засяга се само собствеността на медиите. Кой се опитва да измества темата? Кой има интерес да остане в сивата икономика, продължи да пита депутатът от ДПС.Партията искала да се пребори с фалшивите новини.", "date": "2018.07.11", "title": "ДПС допълва закона за осветляване на медиите"}
{"url": "https://news.bg/world/drevnite-rimlyani-lovuvali-kitove-v-sredizemno-more.html", "text": "Древни кости около Гибралтарския проток показват, че римляните вероятно са имали добре развита китоловна индустрия, твърдят изследователи, цитирани от \"Гардиън\".Костите, които датират от първите векове сл.Хр. или по-рано, принадлежат на сиви и бискайски китове - крайбрежни мигриращи видове, които не се намират в европейски води.Изследователите отбелязват, че по време на Римската империя често са се срещали китове на входа към Средиземно море, а освен това римляните са ги ловували.\"Крайбрежните видове правят цялата разлика\", каза Ана Родригес от Центъра за функционална и еволюционна екология в Монпелие и Френския национален център за научни изследвания.В миналото бискайските китове са били разпространени в северната част на Атлантическия океан, включително северното крайбрежие на Испания и Северозападна Африка, но са били ловувани от баските през Средновековието. Сега се намират само в северозападната част на Атлантическия океан. Сивите китове са изчезнали от Северния Атлантик към XVIII век и сега се намират само в Тихия океан.До последните открития не беше известно дали китовете са обитавали Средиземно море.В статия за журнала Proceedings of the Royal Society Ана Родригес и екип от археолози и еколози описват как са достигнали до заключението, че римляните са ловували китове в Средиземно море. Те са изследвали 10 кости, събрани на 5 места - четири на Гибралтарския проток и едно на крайбрежието на Северозападна Испания.Екипът е установил, че често е имало сиви и бискайски китове във водите около протока по време на Римската империя.Тази теория е подкрепена с исторически извори от Плиний Стари.", "date": "2018.07.11", "title": "Древните римляни ловували китове в Средиземно море"}
{"url": "https://news.bg/crime/mlad-mazh-zastrelya-bashta-si-v-stolitsata.html", "text": "Млад мъж застреля баща си в столични квартал \"Лозенец\", предаде БНР. След това 24-годишият пребил майка си.Униформени са обезвредили нападателя. Той е откаран в Център за психично здраве.Майката на 24-годишният е подала сигнал в полицията. Жената казала, че синът й е убил баща си.Когато униформените пристигнали на адрес, мъжът се бил барикадирал в дома си. Малко по-късно излязъл и нападнал с нож полицаите. От МВР съобщават, че 24-годишният е бил агресивен и се е водел на отчет в Центъра за психично здраве. По първоначална информация младият мъж е бил лекуван в център за психично здраве през 2011 г., информира \"\". По непотвърдена информация мъжът е страдал от шизофрения.По-късно главният секретар на МВР Младен Маринов съобщи на брифинг, посветен на случая с обира на банкомат, че сигналът е получен от майката. Тя отишла в 4-то РПУ.\"Пратихме екипи, психолог. Направихме опит да разговаряме, но той отвори вратата и нападна служителите . В двете ръце имаше по един нож\", обясни Маринов.При пристигането на полицията в дома, бащата е бил вече мъртъв.Младият мъж е настанен в Център за психично здраве. Той е изключително агресивен. Там е назначена охрана от СДВР. Има опити да избяга и да рани хората, които работят там, допълни Маринов.", "date": "2018.07.11", "title": "Млад мъж застреля баща си в столицата"}
{"url": "https://news.bg/politics/s-okolo-30-mln-lv-razpolaga-komisiyata-za-pomosht-pri-bedstiya.html", "text": "Служители на ГД \"Пожарна безопасност и защита на населението\" започват огледи на най-засегнатите от наводненията места. Това увери вътрешният министър Валентин Радев на брифинг в Министерски съвет, след като по-рано сутринта на разрушените от наводненията улици в Мизия. \"С министър Нанков трябва да направим така, че да ускорим възстановяването на улиците и подстъпа към домовете на гражданите, които са загубили този достъп заради дъждовете\", заяви Радев.Той не изключи в бъдеще да бъдат направени и законодателни промени за възстановяването на щети с цел ускоряване на процедурата. По думите му процедурата досега предвижда назначени от Областните управители комисии да направят оглед, опис на щетите и едва след това парите се изплащат от Междуведомствената комисия по възстановяване и подпомагане към Министерски съвет. Радев коментира, че парите в тази комисия са ограничени, но всяка година са малко над 70 млн.лв.\"Тази година оставихме резерв също. Два пъти досега сме заседавали - гласували сме 20 милиона на два пъти, останали са около 30 млн., но всичко може да стане - затова внимаваме с тези средства\", обясни вътрешният министър.\"Въпреки това сме решени и това беше всъщност разпоредбата на премиера - да направим така, че да възстановим възможно най-бързо тези улици\", заяви Радев и допълни, че пожарникари обхождат лично и ще докладват.\"Хората не могат да изкарат буквално на места автомобилите си - да ги вдигнат с техника, ако е необходимо, да отидат на работа - това трябва да направим. Това е новото и те трябва да го чуят. Аз моля тези, които са заети с този ангажимент, да не прекаляват, да бъдат обективни, така че да можем да отсеем тези случаи, които са най-належащи\", заяви Радев.Целта, по думите на Радев, е една - веднага кметовете да наемат фирми и да започнат възстановяването. Където не разполагат с техника по разпореждане на министър Нанков ще се помогне с изчистването, асфалтирането на улици. \"Ние ще възстановяваме парите и ще определим точно какъв ще бъде редът между двете министерства как да става заплащането\", обясни вътрешният министър.След заседанието на МС министърът на вътрешните работи замина за Дупница, където ще се срещне с местната управа и ще се запознае на място с нанесените от валежите поражения по инфраструктурата в града.Припомняме, по разпореждане на премиера министърът на регионалното развитие и благоустройството Николай Нанков замина за Мизия. На място той, заедно с председателя на Управителния съвет на Агенция \"Пътна инфраструктура\" инж. Светослав Глосов, ще се информира какви са пораженията върху инфраструктурата.Вчера  започнаха да помагат на Мизия за по-бързо справяне с тежката обстановка. Техните екипи ще съдействат за почистване на уличната мрежа и на общинските пътища от калната маса и за възстановяването на банкетите край пътя, отнесени от проливните дъждове.. ", "date": "2018.07.11", "title": "С около 30 млн.лв разполага Комисията за помощ при бедстия"}
{"url": "https://news.bg/disasters/malko-izvestna-infektsiya-predavana-chrez-seks-mozhe-da-ni-razkazhe-igrata.html", "text": "Малко известна полово предавана инфекция може да се превърне в следващия супермикроб (устойчива на използваните днес антибиотици бактерия), освен ако хората не станат по-бдителни, предупреждават експерти.Mycoplasma genitalium често няма симптоми, но може да предизвика възпаление на таза, което може да причини безплодие у някои жени.Инфекцията може да бъде пропусната и ако не се лекува правилно, тя може да развие резистентност към антибиотици.Mycoplasma genitalium е бактерия, която може да предизвика възпаление на уретрата при мъжете, предизвиквайки изтичане на гной от пениса и причинявайки болезнено уриниране.При жените бактерията може също така да предизвика възпаление на репродуктивните органи (утробата и фалопиевите тръби), причинявайки болка и евентуално треска и известно кървене.Човек може да се зарази с въпросната бактерия, правейки незащитен секс с някого, който е неин носител. Презервативите могат да предотвратят това разпространение.Mycoplasma genitalium невинаги предизвиква симптоми и невинаги се нуждае от лечение, но бактерията може да бъде пропусната или сбъркана с друга полово предавана инфекция, като например хламидия.От Британската асоциация за сексуално здраве и ХИВ подчертават, че това е причина за тревога, съобщава БиБиСи.Тестове за Mycoplasma genitalium са били разработени наскоро, но все още не са налични във всички клиники във Великобритания.Подчертава се, че може да се лекува с антибиотици - но инфекцията развива резистентност към някои от тези лекарства.Степента на изкореняване на Mycoplasma genitalium след лечение с едно семейство антибиотици, наречени макролиди, намалява в световен мащаб. Резистентността към въпросните антибиотици в Обединеното кралство се оценява на около 40%.Друг антибиотик, азитромицин, все още действа в повечето случаи.", "date": "2018.07.11", "title": "Малко известна инфекция, предавана чрез секс, може да ни \"разкаже играта\"  "}
{"url": "https://news.bg/crime/kato-ubiets-vizhdat-protestirashti-zakona-za-gorivata.html", "text": "С възгласи \"убийци\" и \"оставка\" започна поредният протест на търговците на горива и собствениците на малки и средни бензиностанции. Негодуващите се събраха пред сградата на Народното събрание в София.Държавата отсъства и няма желание да се бори, но има законови основания да го направи и е достатъчно само да пожелае. Тази позиция заяви Симо Симов от Националното сдружение на търговците на горива и превозвачи. За news.bg Симов заяви, че вицепремиерът Валери Симеонов е единственият политик, от когото са получили подкрепа. Той уточни, че не е против Закона, но към момента с този текст не ефективен нито за държавата, нито за производителите, нито за икономиката.Най-важният аргумент на вносителите на законопроекта е, че той ще донесе пари в бюджета, посочи Симов. Според него обаче в този си вид и текст законопроектът няма да осигури нито една стотинка допълнително в бюджета.С новите условия на уставния капитал - 500 хил. лв. банкови гаранции и 20 хил. лв. за бензиностанции се поставят в затруднение и невъзможност производителите на горива и собствениците на бензиностанции, ядоса се Симов. По думите му не е възможно производителите и малките бензиностанции да извадят такива пари и да останат на пазара.От законопроекта са премахнати цензът за образование и текстът за бензиновозите. Намален е и уставния капитал с 3 хил. лв.Ако бъдат премахнати банковата гаранция и уставният капитал от законопроекта, пазарът ще стане по поносим, обясни Симо Симов. Промени в закона може да направи само вносителят, посочи представителят на Националното сдружение на търговците на горива и превозвачи.Законът е опорочен от самото начало и е внесен на тъмно, категоричен е Симо Симов. Той добави, че ако днес имаме възможност да пишем закон, най-добре е да се използва полският модел и да се сложи наказание 25 г. за нелегалните горива.\n", "date": "2018.07.11", "title": "Като убиец, виждат протестиращи Закона за горивата"}
{"url": "https://news.bg/crime/podavat-se-ofertite-za-obshtestvenata-porachka-za-400-lineyki.html", "text": "Могат да се подават оферти за  Срокът за подаването на офертите е 10 август.На 6 юли Върховният административен съд остави без уважение искането за спиране на обществената поръчка за закупуване и доставка на спешните автомобили.След като решението на съда стана ясно Министерство на здравеопазването възобнови обществената поръчка, като сроковете за подаване на оферти бяха удължени в съответствие със Закона за обществените поръчки.Планирано е офертите да бъдат отворени на 13 август 2018 г.", "date": "2018.07.11", "title": "Подават се офертите за обществената поръчка за 400 линейки"}
{"url": "https://news.bg/world/rusiya-se-otkaza-da-prieme-zakon-za-ravenstvoto-na-mazhete-i-zhenite.html", "text": "Държавната дума на Русия се отказа да приеме закон за равенството на мъжете и жените, съобщават руски медии.Долната камара на руския парламент отклони законопроекта \"За държавните гаранции за правата и свободите на мъжете и жените и равни възможности за тяхното прилагане\", обяви председателят на камарата Вячеслав Володин.Документът беше приет на първо четене през 2003 г., а през ноември 2017 г. в парламента беше сформирана работна група за подготовка на инициатива за приемане на второ четене.Според Володин ситуацията в страната съществено се е изменила оттогава.Необходимо е да се вземат предвид тези промени и факти, че много от предложените от нас въпроси са решени, поясни той.По думите на Володин нерешен остава проблемът с неравенството в заплащането и повишението на работа.Политикът каза още, че за последните 15 г. съществено се е увеличило представителството на жените в парламента и в политиката.", "date": "2018.07.11", "title": "Русия се отказа да приеме закон за равенството на мъжете и жените"}
{"url": "https://news.bg/world/stoltenberg-ne-otgovori-na-vapros-dali-tramp-podkopava-nato.html", "text": "Генералният секретар на НАТО Йенс Столтенберг отказа коментар дали смята, че позицията на президента на САЩ Доналд Тръмп подкопава Алианса, пише \"Гардиън\".На въпрос на американски журналисти дали САЩ вредят на сплотеността на НАТО и как може да е сигурен, че Вашингтон не подкопава Алианса, Столтенберг заяви, че не е телевизионен водещ или коментатор.Целта ми е НАТО да остане сплотен, отговори той и добави, че няма да е в негова полза да коментира какво може да се случи.Запитан как е била закуската с президента Тръмп, Столтенберг коментира, че е била добра закуска, \"платена от САЩ\".Генералният секретар каза още, че Тръмп многократно е уверявал, че САЩ остават зад НАТО.На въпрос дали американският лидер създава политически театър с критиките по адрес на Алианса и дали наистина разбира организацията, Столтенберг отговори, че основната му задача е да сплотява НАТО и не е сигурен дали е в полза да се спекулира с мотивите на лидерите.Междувременно шефът на НАТО заяви преди срещата на върха, че Алиансът не трябва да изолира Москва, въпреки че не признава анексирането на Крим. Според него съществуващите проблеми между Русия и НАТО не са причина за прекратяване на преговорите.\"\", подчерта той.Междувременно Белият дом съобщи, че президентът на САЩ Доналд Тръмп ще проведе среща с германския канцлер Ангела Меркел в кулоарите на срещата на върха на НАТО.По-рано днес американският държавник остро разкритикува Германия, че не отделя достатъчно средства за отбрана и се е превърнала в \"пленник\" на Русия.", "date": "2018.07.11", "title": "Столтенберг не отговори на въпрос дали Тръмп подкопава НАТО"}
{"url": "https://news.bg/society/mladezhite-u-nas-ubivat-svobodnoto-si-vreme-v-pochivka-ne-i-v-samousavarshenstvane.html", "text": "Българските младежи са първенци на Балканите по използване на свободното си време за почивка и са на последно място по използване на свободното време за самоусъвършенстване.Това показва социологическо проучване на \"Галъп интернешънъл\", поръчано от фондация \"Фридрих Еберт\". В България изследването е направено сред 1016 младежи на възраст между 14 и 29 години.83% от българите на възраст между 14 и 29 години казват, че използват свободното си време, най-вече за да си почиват, 44% - за социализация, 36% от младите се занимават със спорт през свободното си време, а само 5% отделят част от свободното си време за дейности, свързани с личностно развитие. Запитаните са дали повече от един отговор, затова и процентите надхвърлят сто.За сравнение, Македония също показва 83% дял на ползващите свободното си време за релакс, но е и първенец по дял на отговорите в категорията \"личностно развитие\" - 17%. Делът на този тип отговори е двуцифрено число (между 12% и 17%) във всички страни, произлизащи от бивша Югославия с изключение на Косово (7%). В Румъния този дял е 15%. Албания пък има дял колкото България - 5%. Така Косово, България и Албания показват най-ниските нива.Най-много време за спорт се отделя в Словения (цели 57% от отговорите съдържат и спортни дейности), Черна гора (49%), Сърбия (47%) и т.н. На другия полюс е Косово - само 28% от младите там казват, че ползват свободното си време за спорт. България е с 36%.Различните форми на социализация се проявяват в сходни със спорта дялове. Македония тук е на първо място - в 54% от отговорите социалното общуване фигурира като предпочитана в свободното време дейност. На другия полюс е Хърватия - с 29%. България е с 44%.Социолозите коментират, че върху степента на въвлеченост на младите в перспективни и структурирани употреби на свободното време основно влияние оказва индивидуалната семейна среда.Основна част от свободното време на младите на Балканите е отредена за интернет. 86% от младежите на Балканите казват, че използват често интернет за престой в социални мрежи, а 84% казват, че често го ползват в програми за комуникация с приятели и семейство.Малко повече от половината от младежите в нашия регион (56%) използват често интернет за училище, работа или образование. Други основни дейности в онлайн пространството на младите са свалянето и слушането на музика, споделянето на снимки и видео и гледането на филми. Най-малко време онлайн (10%) се отделя за изразяване на мнения, а също толкова ниски ниски - главно заради възрастта - са дяловете на отговорите онлайн пазаруване или банкиране.Сред младите в България картината е близка до общата за Балканите, но с по-ниско от средното за региона ползване на интернет за училище, работа или образование (46% у нас твърдят, че често ползват интернет за такива дейности, при 56% средно за региона).", "date": "2018.07.11", "title": "Младежите у нас \"убиват\" свободното си време в почивка, не и в самоусъвършенстване "}
{"url": "https://news.bg/politics/valeri-simeonov-izprashta-zakona-za-gorivata-na-ek.html", "text": "НФСБ ще сезира ЕК и ще поиска нотификация на Законопроекта за горивата. Това обяви пред журналисти в Министерски съвет вицепремиерът Валери Симеонов.Симеонов бе категоричен, че законопроектът нарушава редица европейски директиви и затова следва да премине през процедура на нотификация.Припомняме, днес бяха , които бяха презентирани като консунсусни. Въпреки това пред парламента отново се събраха на протест търговци на горива.На въпрос има ли обяснение защо законопроекти на НФСБ се пращат за нотификация, а този не, Симеонов заяви: \"Очевидно, защото вторият законопроект, за който в момента стана въпрос, се ползва от подкрепата на голямо мнозинство, включително и на ГЕРБ и заради това не се праща, а според нас е редно да се прати и този законопроект. Дай Боже да не стане така да влезе в сила и да търпим санкции\", заяви Симеонов.Той бе категоричен, че всяка демократична и европейска държава има основен ангажимент да защитава и да подкрепя основно дребния бизнес. \"В случая, това правило е нарушено, защото се вижда, че законът ще бъде приет. Ние не разполагаме с достатъчно мнозинство, за да оспорим тези нови клаузи и членове, но ви уверявам, че ние ще сезираме ЕК, тъй като в случая има нарушаване на европейски директиви, има и нарушаване на конкурентни права. Смятаме, че ще получим подкрепа там, ако не в парламента\", обяви Симеонов.\"Смятам, че този закон създава големи рискове за унищожаване на стотици търговци от този бранш от дребен и среден ранг. Такъв е този закон. Аз разбирам от друга страна, че главната цел на този закон е борбата със сивия сектор, но в случая се получава нещо като - заради гангренясал пръст да отрежем ръката\", каза още той.Относно , че е проведен близо двучасов разговор, но за съжаление никой не успял да обясни защо заради 100-тина дребни търговци, които уж нарушават закона и въртят сив бизнес, трябва да изгорят останалите 300.\"На този въпрос никой не можа да ми отговори\", коментира Валери Симеонов.", "date": "2018.07.11", "title": "Валери Симеонов изпраща Закона за горивата на ЕК"}
{"url": "https://news.bg/crime/mitnichari-otkriha-50-hil-lv-pod-bluzata-na-zhena.html", "text": "Митничари на пункт Калотина откриха над 50 хил.лв. под блузата на жена и в чата на съпруга й.На 9 юли 2018 г. митничари спрели автомобил с холандска регистрация. Семейство с две деца пътували към Турция. При щателна проверка на превозното средство и при личния преглед на пътниците, митническите служители открили четири пачки банкноти евро, скрити под блузата на жената, както и още 54 банкноти в купюри от по 500 евро, скрити в чантичка, собственост на съпруга и оставена между предните седалки. Общата сума на парите е 52 хил. евро.Парите са задържани по случая е образувано досъдебно производство.", "date": "2018.07.11", "title": "Митничари откриха 50 хил. лв. под блузата на жена"}
{"url": "https://news.bg/politics/gerb-spasyava-koalitsiyata-s-radikalni-promeni-v-zakona-za-gorivata.html", "text": "Радикални промени в Закона за горивата предлага герберът Мартин Тимчев. Те са консенсусни и ще бъдат подкрепени в зала. Законът, предложен от Ревизоро разбуни духовете и за малко да скара коалицията на патриотите.Първо срещу проекта излязоха земеделците, които видяха удар срещу себе си в текстовете. Заплашиха с протест и потърсиха съдействие от премиера Бойко Борисов. Емил Димитров промени текстовете, които ги притесняваха.Тъкмо те бяха укротени и срещу проекта скочиха малките бензиностанции. В тяхна подкрепа застана вицепремиерът Валери Симеонов, който видя лобизъм в закона в полза на големите играчи на пазара.Най-накрая Мартин Тимчев е предложил текстове, които да удовлетворят всички. Депутатът от ГЕРБ драстично е орязал изискването за капитал от 3 милиона лева на един милион. Намалени са и изискваната за търговците на LPG. Падат и изискванията за образователен ценз.Махнахме всички големи прагове, наказахме големите вериги, но това никой не го отрази. Този коментар направи в кулоарите на НС Емил Димитров-Ревизоро, след като минаха промените на Мартин Тимчев.Да спрем с нелепостите, че някой иска да купува или да закрива бензиностанции, призова той и увери, че никой не иска да купува малки бензиностанции и няма претенции към тях. Заради мен скандали в коалиционния съвет не би следвало да има, никога не бих ги предизвикал, коментира той раздора в ОП.", "date": "2018.07.11", "title": "ГЕРБ спасява коалицията с радикални промени в Закона за горивата"}
{"url": "https://news.bg/int-politics/gartsiya-goni-dvama-diplomati-na-rusiya.html", "text": "Правителството на Гърция е решило да експулсира двама руски дипломати и да забрани влизането в Гърция на още двама, обвинявайки ги в намеса във вътрешните работи и незаконни действия срещу националната сигурност на Гърция, съобщават гръцките медии.По-конкретно, Атина обвинява руските дипломати в опити за добиране до и разпространяване на информация, както и за подкупване на гръцки държавни служители, които са се провалили.Казусът поставя на преден план напрежението, което изглежда е тлеело между Атина и Москва през последните две години поради причини, свързани с регионалната сигурност.Според висши гръцки дипломатически източници, цитирани от в. \"Катимерини\", Атина призовава за незабавното експулсиране на двама руски дипломати, включително служителя на руското посолство Виктор Яковлев, както и за експулсирането на още двама.Същите източници отбелязват, че инициативата е вследствие на множество координирани опити за увеличаване на влиянието на Русия в Гърция, включително дейността на Имперското православно палестинско общество.Независимо от последните събития, същите източници отбелязват, че Гърция продължава, в съответствие с дългогодишната си политика, да иска добри отношения на сътрудничество с Русия и да насърчава приятелството между двата народа, но добавят, че това може да се случи, само ако и двете страни зачитат взаимно суверенитета си.Те също така посочват внимателната позиция, която Гърция зае по случая \"Скрипал\", когато тя не последва повечето други западни страни, които изгониха руски дипломати, като тази позиция беше приветствана от Москва.Същите източници отбелязват, че въпреки усилията на гръцкото правителство да поддържа отношенията с Русия на добро равнище, напоследък различни кръгове, свързани с руските интереси, се намесват в гръцките вътрешни работи.Чрез парични възнаграждения те се опитват да влияят върху общини, митрополити в гръцката православна йерархия и да получат влияние на Атон.Те посочват опитите на Русия да се намесва в деликатен вътрешен въпрос като споразумението между Гърция и Бившата югославска република Македония относно името.Източниците добавят, че решението за експулсиране е ограничено до конкретните четирима руски служители и не променя по-широките добри намерения на Гърция към Русия.", "date": "2018.07.11", "title": "Гърция гони двама дипломати на Русия"}
{"url": "https://news.bg/int-politics/evropeytsite-tryabva-da-si-napravim-armiya-no-nikoy-ne-iska-da-dava-pari.html", "text": "Социологът Андрей Райчев обяви, че европейците много добре разбираме, че рано или късно трябва да си направим армия. По думите му обаче това не се прави, защото никой не иска да дава пари дори за най-простото - да имаме 10 000 граничари и добре да си затворим границите.  Според него има два въпроса, които напрягат Европа.\"Най-големият е мигрантският и проблемът е, че реагираме по различен начин. Вторият въпрос е Русия - има истерично отношение към Русия\", коментира той в сутрешния блок на БиТиВи.По думите му, Тръмп може да се превърне в трети фактор, който напряга Европа, като според него не е толкова важно как ще реагираме, колкото това да реагираме заедно.\"Еврозоната е много по-важният въпрос за нас, решаващият. Това ще е окончателното влизане в Европа. Хората се страхуват от това, навсякъде, където се въвежда това, се случва едно леко повишение на цените.Струва си да платим много малка цена още, но да извървим този път. Ще спаднат лихвите, ще станем елемент от най-успешното икономическо пространство в света или на второ място, никак не е малко. Ако някой си мисли, че веднага ще му се вдигне стандарта, си прави илюзии, но като цяло в дългосрочен план е много важно\", настоя социологът.", "date": "2018.07.11", "title": "Европейците трябва да си направим армия, но никой не иска да дава пари"}
{"url": "https://news.bg/crime/radev-proveryava-za-politseysko-nasilie-nad-samishlenik-na-bosiya.html", "text": "Вътрешният министър Валентин Радев разпореди проверка по жалба за случай на полицейско насилие, предаде БНР. Жалбата за насилие от страна на полицай е подадена от симпатизант на протеста на Николай Колев - Босия.От своя страна силовият министър призова Босия да спре гладната си стачка и да не застрашава здравето и живота си.Припомняме, на 12 юни той обяви, че започва безсрочна гладна стачка в знак на протест срещу това, че уволнени за корупция служители на Изпълнителната агенция \"Автомобилна администрация\" са възстановени на работа. Той предприе крайната мярка, след като предишните му опити да привлече вниманието на институциите и на гражданите към проблема не дадоха резултат.Николай Колев-Босия е в гладна стачка вече 29-и ден. Той протестира ежедневно. През изминалите почивни дни Босия остана в дома си, за да стабилизира здравословното си състояние.Колев е вече с инвалиден стол, тъй като изтощението не му позволява да ходи.На 5 юли президентът Румен Радев се обърна към Босия с призив да прекрати гладната си стачка. \"Корупцията никога няма да бъде преборена с пасивност и примирение, тя изисква гражданска мобилизация и почтеност, за която Вие давате пример. Съзнавайки това, Ви моля да прекратите Вашата гладна стачка, която успя да привлече вниманието на обществото към проблема. Сега на ход са институциите. България има нужда от Вас\", написа президентът в социалната мрежа Facebook. Това обаче не възпря Босия да продължи гладната си стачка.", "date": "2018.07.11", "title": "Радев проверява за полицейско насилие над съмишленик на Босия"}
{"url": "https://news.bg/int-politics/rusiya-skochi-sreshtu-sasht-za-razpolaganeto-v-evropa-na-ustanovki-za-raketi-tomahouk.html", "text": "САЩ нарушават Договора за ядрените сили със среден обсег (INF) от 1987 г. чрез разполагането в Европа на система за противоракетна отбрана, чиито установки биха могли да бъдат използвани за изстрелването на крилати ракети \"Томахоук\" към европейската част на територията на Русия.Това обяви руският военен министър Сергей Шойгу в интервю за италианския в. \"Ил Джорнале\".\"Многократно и публично дадохме да се разбере на всички големи международни форуми, че САЩ са тези, които пряко нарушават Договора за ядрените сили със среден обсег, монтирайки, по време на разполагането на ракетния щит в Европа, своите вертикални системи за изстрелване MK-41, които могат да бъдат използвани за изстрелването на крилати ракети \"Томахоук\". Разрушителният радиус на тези ракети покрива почти цялата европейска част от територията на Русия\", посочи Шойгу.Той добавя, че същевременно Русия е била тази, която е била обвинена в предполагаеми нарушения на договора.\"Американската страна понастоящем подготвя оттеглянето си от Договора за ядрените сили със среден обсег. Причината за подобна стъпка е предполагаемото нарушаване на договора от страна на Русия. Но факти няма, само твърдения\", коментирал още Шойгу.По думите му, САЩ прилагали стратегията на неоколониализма, която вече е била тествана в Ирак и Либия.\"Става дума за стратегията на неоколониализма, която вече беше тествана от САЩ в Ирак и Либия и която се състои в подкрепа на всякакви, дори най-варварски идеологии, за да се отслабят легитимни правителства\", изтъква руският военен министър.Според Шойгу САЩ също така провеждат атаки с използването на оръжия за масово поразяване или хуманитарни бедствия и, във финалните етапи, използват военни сили за създаване на \"управляем хаос\", който позволявал на транснационалните корпорации да отмъкват съществуващите активи към американската икономика.\"Русия, която се застъпва за равноправното и взаимноизгодното сътрудничество с всички страни в рамките на концепцията за многополюсния свят, винаги ще бъде пречка за изпълнението на подобни стратегии\", подчерта Сергей Шойгу.", "date": "2018.07.11", "title": "Русия скочи срещу САЩ за разполагането в Европа на установки за ракети \"Томахоук\" "}
{"url": "https://news.bg/politics/borisov-da-poeme-otgovornost-za-sultanka-petrova-iska-sotsialist.html", "text": "Министър-председателят Бойко Борисов е отговорен за оставката на зам. социалния министър Султанка Петрова. Това заяви в ефира на БТВ народният представител от ПГ на \"БСП за България\" Иван Иванов.\"Искаме оставката на зам. -социалния министър Султанка Петрова заради случилата се човешка трагедия с охранителя на новата сграда на Народното събрание. Някой трябва да понесе отговорност\", категоричен бе Иванов.\"Няма как да пренебрегнем конфликта на интереси - връзката между охранителната фирма и г-жа Петрова. Отговорност за назначенията в управляващата коалиция носи министър-председателят\", посочи социалистът.Той припомни изказвания на членове на \"Обединените патриоти\", че ще се борят срещу \"калинките\" във властта. \"Тук имаме емблематичен случай. Това е представителна извадка за начина, по който се управлява държавата\", отсече Иванов.\"Отговорността за това е на премиера, който определя заместниците на своите министри\", добави той.Иванов не изключва Султака Петрова да влияе на разследването.\"В една от най-охраняваните сгради в България - Народното събрание, охраната се извършва от представители на МВР и Национална служба охрана, кому е нужно да бъде наемана частна охранителна фирма, какво точно пази и поставят ли се под съмнение действията на МВР и НСО?\", пита червеният депутат.Той е категоричен, че от \"Обединени патриоти\" трябва да изтеглят своя зам.-министър, за да не пада върху тях петно.Припомняме, от , след като стана ясно, че фирмата, която е собственост на съпруга й, а зет й е управител, охранява т.нар. Партиен дом - в момента сграда на Народното събрание, в което се прави ремонт, за да може депутатите да се преместят там.В сградата се случи инцидент с мъж, служител на охранителната фирма, при все още неизяснени обстоятелства. След като е бил издирван два дни от семейството си, , която охранява. Прокуратурата започна разследване на случая, в сградата влязоха и инспектори от Главна инспекция по труда.Несъгласие Султанка Петрова да се оттегли от поста вече изказаха  и От името на национално представените неправителствени организации от ВМРО разпратиха и .", "date": "2018.07.11", "title": "Борисов да поеме отговорност за Султанка Петрова, иска социалист"}
{"url": "https://news.bg/politics/shefat-na-agentsiyata-po-lekarstva-posavetva-deputatite-da-se-informirat-ot-sayta.html", "text": "Шефката на Агенцията по лекарствата скандализира парламента.Червените депутати поискаха Асена Стоименова да дойде в пленарна зала и да обясни случая с изтеглените лекарства срещу хипертония, съдържащи валсартан.Председателят на Народното събрание Цвета Караянчева пое ангажимент да я покани. Малко по-късно обаче пристигна отговор от Стоименова, в който тя обяснява, че не може да дойде в законодателния орган, защото има предварително поети ангажименти. Вместо това отправя съвет към депутатите да се информират от сайта на агенцията.Това ядоса Цвета Караянчева. Това е недопустимо поведение, отсече председателят на Народното събрание. Затова и депутатите се обединиха и привикаха Асена Стоименова.Припомняме, в края на миналата седмица  , заради  в активното вещество валсартан, което се класифицира като вероятен канцероген. Лекарствата са използвани за лечение на артериална хипертония, скорошен миокарден инфаркт и сърдечна недостатъчност.Вчера Изпълнителната агенция по лекарствата публикува , въпреки че съдържат валсаран. Това бе трябвало да е информацията, към която препраща депутатите Стоименова.", "date": "2018.07.11", "title": "Шефът на Агенцията по лекарства посъветва депутатите да се информират от сайта"}
{"url": "https://news.bg/int-politics/tramp-izrigna-germaniya-e-plennik-na-rusiya.html", "text": "Президентът на САЩ Доналд Тръмп предприе остра атака срещу Германия в началото на срещата на върха на страните членки на НАТО в Брюксел, изтъквайки, че \"неуместна\" сделка за доставка на газ с Москва я е превърнала в \"пленник\" на Русия.Тръмп изглежда е хванал генералният секретар на НАТО Йенс Столтенберг неподготвен, тъй като той е изоставил учтивите формалности по време на работната им закуска и е разкритикувал остро Берлин и други съюзници, че не отделят достатъчно разходи за военни нужди, отбелязва \"Франс прес\". \"Германия е пленник на Русия, защото тя получава толкова много енергия от Русия\", изтъкнал Тръмп, имайки предвид споразумението на Берлин с Русия за строителството на газопровода \"Северен поток-2\".\"Всички говорят за това по целия свят, те казват, че ви плащаме милиарди долари, за да ви защитаваме, а вие плащате милиарди долари на Русия\", подчертал Тръмп и изтъкнал, че \"Германия е напълно контролирана от Русия\".Тръмп ще се срещне с руския президент Владимир Путин във финландската столица Хелзинки на 16 юли в първата им специална среща в контекста на продължаващото разследване в САЩ за възможен таен сговор на предизборния щаб на Тръмп с Русия.Германия е честа мишена за критиките на Тръмп, който обвинява най-голямата икономика в ЕС, че не харчи достатъчно за отбрана и че се осланя на отбраната, осигурявана от САЩ.Тръмп е настоял също така, че е \"неуместно\" и \"нечестно\" Европа да харчи твърде малко за отбрана, докато САЩ защитават Стария континент от Русия благодарение на по-големите си военни разходи.Тръмп също така смята, че САЩ и американските данъкоплатци \"плащат много пари\", за да защитават всички.", "date": "2018.07.11", "title": "Тръмп изригна: Германия е пленник на Русия"}
{"url": "https://news.bg/society/muzikanti-ot-bnr-iskat-50-uvelichenie-na-zaplatite.html", "text": "Десетки служители на държавното радиото, музикални състави, журналисти и технически специалисти излязоха на пореден протест пред сградата на Българското национално радио (БНР) в София.Те негодуват срещу липсата на прозрачност и ясни критерии при разпределението на бюджета на радиото, както и срещу изключително ниското заплащане на труда за по-голямата част от работещите в медията.Протестиращите носят и транспаранти с надписи \"Нашият живот, отдаден на музиката, струва 300 евро\".Андрей Грива, от радиохора на БНР, заяви за news.bg, че заплатите за служителите на радиото са прекалено ниски. Един такъв състав се създава с години, за да се окомплектова състава и да има хармоничен звук. Това са хора, които са се посветили на музиката, още от образованието и това е дългогодишен труд, разказа той.Според Грива заплати под 1000 лева за София са прекалено малко и не стигат за издръжката на едно семейство. \"Ние пледираме трудовите възнаграждения на служителите на радиото да бъдат увеличени с 50%, както това се случи с нашите колеги в Министерство на културата\", призова Андрей Грива.Той допълни и че музиканти, които не получават нормална заплата, заминават за чужбина в търсене на по-добра работа и повече пари.Според музикантите още преди години се е разбрало, че радиото е подпомогнало телевизията със 7 милиона лева, което значи, че парите са били взети от една институцията, за да могат да се покрият преразходи на друга институция.Запитан как ще коментира думите на премиера Бойко Борисов, че е разбрал за съществуването на музикантите от БНР едва когато са засвирили под прозорците му, Грива отбеляза, че премиерът просто не е бил запознат, тъй като не му и работата да познава всички проблеми на държавата. Когато става въпрос за културата обаче, трябва да се застъпи нашата част и работа, защото ние сме единствената институция в България, която записва български произведения и попълва Златния фонд, обясни Грива.Той настоя през есента ще се търси формула, с която трудовите възнаграждения на служителите да бъдат увеличени с 50%.Музикантите протестират и срещу назначения в държавното радио на хора, които нямат пряко отношение към работния процес в медията, за сметка на обезкръвени звена, в които липсват журналисти, звукорежисьори и други специалисти.В исканията бюджетът на БНР да бъде увеличен целево за музикалните състави и да се увеличат възнагражденията им с 50% се включиха изпълнители и от Симфоничния оркестър, Смесения хор, Биг бенда на радиото и Оркестъра за народна музика.Председателят на Радиосдружение \"Подкрепа\" в БНР Дарина Григорова иска да знае защо в отделни звена на радиото не се назначават хора, въпреки належащата нужда от специалисти, участващи пряко в създаването и обезпечаването на радиопродукцията. Също така тя попита как се разпределят средствата за работна заплата по сектори, каква е най-ниската, средната и най-високата заплата и по какви критерии те се формират.Музикантите планират да продължат с протестите си и през есента до постигане на реални резултати.Протестът се организира със съдействието на Радиосдружение \"Подкрепа\".", "date": "2018.07.11", "title": "Музиканти от БНР искат 50% увеличение на заплатите"}
{"url": "https://news.bg/politics/borisov-zaracha-speshno-vazstanovyavane-na-razrushenite-ulitsi-v-miziya.html", "text": "Борисов заръча кметовете на засегнатите населени места в Мизия, Борован и Хайредин веднага да възложат възстановяването на улиците, разрушени при наводненията. Преди началото на днешното правителствено заседание министър-председателят Бойко Борисов инструктира министрите на регионалното развитие и благоустройството и министъра на вътрешните работи Валентин Радев да отидат и да видят разрушенията по улиците.\"Нанков, да отидете да видите с Радев, по Мизия, по Дупница тези улици, които ги дават - разрушените, да възложите на кметовете днес още да почнат да асфалтират\", нареди премиерът.Министър-председателят настоя така да бъдат направени нещата, че хората още днес - утре да могат да се прибират по къщите. \"Намерете начина, по който кметът - защото е община - да възложи и вие веднага да го реализирате\", заръча Борисов.Министърът на регионалното развитие и благоустройството Николай Нанков заяви, че още вчера сутринта са направили необходимата организация с Областно пътно управление. С логистична подкрепа от Транспортно възстановяване на ресорното министерство са осигурени пътно-поддържащи фирми с над 20 машини - тежки, багери, фадроми за почистване на калта и на тинята в засегнатите улици.", "date": "2018.07.11", "title": "Борисов заръча спешно възстановяване на разрушените улици в Мизия"}
{"url": "https://news.bg/bulgaria/trakiysko-lyato-savmesto-uchenie-na-vvs-na-balgariya-i-sasht.html", "text": "Съвместна българо-американска подготовка \"Тракийско лято\" се провежда до 21 юли в района на военно формирование 32040 - Крумово, съобщават от Министерството на отбраната.Уточнява се, че от българска страна в летателната тренировка ще вземат участие личен състав и авиационна техника от 24-та авиационна база и 3-та авиационна база - Граф Игнатиево, личен състав от 68-ма бригада \"Специални сили\", представители на база за командване, управление и наблюдение (КУН) и сили и средства от Зенитно-ракетни войски - военно формирование 36 150 - Стара Загора.По време на съвместната българо-американска подготовка са планирани за изпълнение следните задачи: тактически полети на малка височина, превоз на войски и товари, тактически въздушен десант, визуално въздушно разузнаване, парашутни скокове, медицинска евакуация, зенитно-ракетно прикритие на стратегически обекти от критичната инфраструктура на страната, бойно маневриране за преодоляване на противовъздушната отбрана, включващо наземни средства и изтребители, тактически прехват на малоскоростна цел на малка височина и бойно търсене и спасяване съвместно със силите за специални операции и др.Задачите ще се изпълняват от основно летище Пловдив, а като тактическо летище за излитане, кацане и десантиране на товари ще се използва Чешнегирово.Основните цели на участието на българските Военновъздушни сили (ВВС) в съвместната подготовка са повишаване на оперативната съвместимост между екипажите в състава на международни оперативни сили, отработване на процедурите за изпълнение на елементи свързани с бойното използване на самолет С-27J, повишаване на теоретичната и тактико-специалната подготовка на бойните разчети от зенитно-ракетни войски, усъвършенстване на способностите на ръководителите на полети и усъвършенстване на процедурите на ВВС по всестранно логистично осигуряване и оказване на поддръжка като страна домакин.", "date": "2018.07.11", "title": "\"Тракийско лято\" - съвместо учение на ВВС на България и САЩ"}
{"url": "https://news.bg/crime/normalizira-se-polozhenieto-vav-vrachansko.html", "text": "Ситуацията във Врачанско се подобрява. Обявеното бедствено положение със заповед на областния управител на Враца в общините Борован, Хайредин и Мизия постепенно се нормализира.В град Мизия екипите на \"Пожарна безопасност и защита на населението\" продължават да отводняват къщи на ул.\"Любен Каравелов\" и \"Косанска\". По-късно ще бъде отводнен и приземният етаж на административната сграда на Община Мизия. Мизия вече е с възстановено водоподаване.Към момента уличните настилки се възстановяват в Мизия със съдействието на министъра на регионалното развитие и благоустройството Николай Нанков. Преди редовното заседание на Министерски съвет премиерът Бойко Борисов нареди на регионалния министър Николай Ненков и силовия му колега .Спад се наблюдава в нивата на язовирите на територията на община Борован. Нивата на язовирите \"Гарвански геран\" и \"Езерска падина\" бележат спад под критичното. Това облекчава действията на екипите при понижаване нивото на язовирите в община Хайредин - \"Рогозен 1\" и \"Бързина\", застрашаващи от наводнение селата Бързина, Ботево и град Мизия.Ресурсът е съсредоточен намаляването на нивото на язовир \"Рогозен 1\", където са монтирани два модула с помпи и четири сифона. Съоръженията работят, за да се избегне евентуалното изпускане на огромно количество вода. През преливника на язовира, нивото на водата значително спада. Евакуирани превантивно са хората, които живеят в четирите къщи с наводнени дворове в село Бързина.Продължава непрекъснатото наблюдение на нивата на реките и обемите на язовирите. Нивото на река Скът в Бяла Слатина бележи спад и при критични 400 см в момента е 100 см, в село Нивянин критичното ниво е 340 см, а в момента 232 см, в Мизия нивото на реката е 100 см, при критични 290 см.", "date": "2018.07.11", "title": "Нормализира се положението във Врачанско"}
{"url": "https://news.bg/regions/vazrastna-zhena-pochina-blasnata-ot-bus-vav-varna.html", "text": "78-годишна пешеходка е починала тази сутрин, след като микробус я е блъснал във варненския квартал \"Победа\".Инцидентът е станал в района на магазин за хранителни стоки. Микробусът, управляван от 30-годишен мъж, е блъснал жената при маневра на заден ход. Сигнал за инцидента е подаден около 8.10 часа.78-годишната пешеходка е откарана незабавно в болнично заведение, където по-късно е починала.Изясняват се причините и обстоятелствата, довели до инцидента. По случая е образувано досъдебно производство.", "date": "2018.07.11", "title": "Възрастна жена почина, блъсната от бус във Варна"}
{"url": "https://news.bg/world/spasenite-v-tayland-momcheta-otslabnali-s-po-2-kg.html", "text": "Повечето от спасените вчера 12 момчета в Тайланд са отслабнали средно с по 2 килограма, но като цяло са в добро здравословно състояние, обяви представител на правителството, цитиран от сингапурския вестник \"Стрейт таймс\".Припомняме, в продължение на 18 дни, от 23 юни, 12 момчета от футболния отбор Wild Boars и техният треньор  бяха блокирани в наводнената от дъждове пещера Тхам Луанг в Северен Тайланд. В рамките на три дни, неделя, понеделник и вторник, спасителният екип успешно извади всички.Групата беше открита от водолази в понеделник миналата седмица. Децата са на възраст между 11 и 16 г., а треньорът е на 25 г.Според оценката ни те са в добро състояние и не са под напрежение. Повечето от момчетата са изгубили средно по 2 килограма, разкри инспектор от здравното министерство на Тайланд, но увери, че нито едно от момчетата не е в тежко състояние в резултат на недохранването.Можете да останете без храна месеци, но не можете без вода, изтъкна представителят. По думите му всички 13 души са в много добро състояние. Инспекторът разказа, че те през цялото време са си помагали и са останали хладнокръвни благодарение на треньора.Две от децата имат лека форма на пневмония. Всички ще останат в болница най-малко една седмица. Лекарите се тревожат, че момчетата може да са заразени от заболявания, пренасяни от прилепи.Междувременно трима водолази от Австралия съобщиха пред \"Гардиън\", че спасителният екип все още е бил в пещерата на дълбочина 1,5 километра и е събирал оборудването, когато помпите за извеждане на събралата се вода са отказали, което е довело до бързо покачване на нивото. Операцията е можело да се превърне в катастрофа няколко часа след евакуирането на последното момче, разкриха водолазите. За около час всички са успели да напуснат пещерата. Седем австралийци са участвали в операцията. Те са прекарали 75 часа в пещерата, вкарвайки приблизително 20 тона оборудване, включително помпи с индустриален размер, кислородни бутилки, медицинско оборудване и храна.", "date": "2018.07.11", "title": "Спасените в Тайланд момчета отслабнали с по 2 кг"}
{"url": "https://news.bg/politics/bsp-predlaga-sas-zakon-da-se-zabrani-kontsesiyata-na-letishte-sofiya.html", "text": "БСП внесе в деловодството на Народното събрание Закон за изменение и допълнение на закона за концесиите.Крум Зарков обясни на брифинг, че проектът предвижда забрана на отдаването на концесия на важни обекти. \"Мислим, че трябва да запазим максимален контрол на държавата на тези предприятия\", подчерта той и допълни, че държавата трябва качествено да регулира пазарите.Зарков иска проектът бързо да бъде разгледан заради предстоящата концесия на летище \"София\".Социалистът Румен Гечев също подчерта колко е важна забраната. С промените щял да се избегне грабежът на летище \"София\". Над 50% от летищата в Европа са държавна собственост, друга част са с обща собственост. Минимален процент от европейските летища са концесионирани, настоя Гечев.Според идеята на социалистите много предприятия ще влязат в забранителния списък за концесиониране.Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет.От .Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Това ще е втори опит летище \"София\" да се даде на концесия, след като о на Румен Радев, като преди това имаше и . отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.07.11", "title": "БСП предлага със закон да се забрани концесията на летище \"София\""}
{"url": "https://news.bg/education/s-pod-3-mln-lv-kupuvat-novi-shkafcheta-za-uchenitsite-v-600-uchilishta.html", "text": "Близо 600 държавни и общински училища в цялата страна ще закупят нови шкафчета за ученици от I до VII клас. Средствата за мебелите идват по национална програма \"Осигуряване на съвременна образователна среда\" и са на стойност 2 894 068 лв. С тях ще бъдат закупени 111 815 шкафчета.Това е една от мерките на министерството за олекотяване на ученическите раници. В тях децата могат да съхраняват учебници, учебни комплекти, помагала и други материали, необходими за образователния процес, екипи за физическо възпитание и лични вещи.Списъкът на класираните е публикуван на официалната страница на МОН.Общо 742 училища са кандидатствали за съфинансиране от Министерството на образованието и науката (МОН). Класирането на училищата е извършено според най-ниската искана сума на брой шкафче.По националната програма \"Осигуряване на съвременна образователна среда\" ще бъдат отпуснати и средства за подобряване на условията за експериментална работа по природни науки.244 държавни и 1880 общински училища към МОН и 23 училища към Министерството на културата ще могат да закупят уреди за наблюдение като микроскопи и лупи, химикали, епруветки, колби и др. за лабораторни упражнения по биология в VII и IX клас. За часовете по физика в същите класове могат да се набавят набори за електричество, за механични трептения и звук, за светлина и др., както и различни химикали, ръкавици и предпазни очила за опитите по химия.", "date": "2018.07.11", "title": "С под 3 млн.лв. купуват нови шкафчета за учениците в 600 училища"}
{"url": "https://news.bg/press/bandata-na-pelov-ulichena-v-ubiystva-i-palezhi-po-sluhove-lekuvame-evropa-s-rodni-bilki.html", "text": "Бандата на Пелов уличена в убийства и палежи по слуховеТихомир Миков от Ботевград може да е поръчал убийството на бизнесмена Семко Семков, а извършител да е Владимир Пелов. Това заявил пред разследващите един от свидетелите Павлин Ангелов. Друг от разпитаните - Тихомир Маринов, си спомнил за разговор с неговия познат Деян Георгиев.\"Нали знаеш, аз поръчах убийствата на Цецо и Марко. Платих на Перуката и той прати Пелов да ги очисти\", казал му Георгиев. Той обаче не е бил разпитван за тези думи, преразказани в разпит от Маринов.Лекуваме Европа с родни билкиБългария е най-големият износител на диворастящи билки в Европа. Родни предприемачи търгуват с над 100 различни вида билки, като основно изнасят продукцията зад граница. Това обясни за \"Труд\" зам.-председателят на Българската асоциация на билкарите и гъбарите Добрин Тонев. Страната ни изнася над 10 хил. тона билки, като в това число се включват и култивираните. Количеството би могло да бъде в пъти по-голямо, но липсват достатъчно берачи, които да събират ценните растения, обясни Тонев.Най-много от диворастящите билки се изнасят за Германия. Те не само са голям пазар, но и търговска нация. Предлагат родните растения като краен продукт на чай или ги влагат в хранително-вкусовата и козметичната промишленост, фармацията. Основната част обаче се преработва, пакетира, превръща в краен продукт и се реекспортира за далечни пазари като САЩ и Япония, обясни Тонев.Лапсус родил \"радиацията\" на плажа ВромосТиражираната преди дни от пресата и телевизиите новина за опасна радиация на Вромос, създаде голямо напрежение сред местните хотелиери и жителите на Черноморец. Те окупираха кметството в курортното градче и обявиха, че са изправени пред фалит. \"Заради тази фалшива новина туристите масово отмениха резервации, дори и такива направени още през зимата. Омръзна ни с тези манипулации - всяко лято по това време някой обявява как тук се е появила опасна радиация. Това е удар срещу местния бизнес\", обявиха протестиращите. През последните два дни в курорта тече подписка, която е подкрепена от повече от 600 души. Хората настояват независима лаборатория да извърши замервания и да оповести публично резултатите.Частни здравни каси може да поемат осигуряването на здравеопазванетоДемонополизация на Националната здравноосигурителна каса (НЗОК) и пълно завладяване на пазара от частни здравни осигурители - това е една от възможностите, които управляващите обсъждат. Информацията бе изпусната в ефира на БНР от председателката на здравната комисия в парламента Даниела Дариткова. Това се случи три месеца преди министър Кирил Ананиев да е готов с обещаните два варианта на стратегия за бъдещето на общественото здравеопазване.Дариткова съобщи, че засега не се очаква увеличение на здравната вноска, която ще продължи да бъде 8 на сто от дохода.Кардиолози призовават да няма паника с изтеглените лекарстваКардиолози от Медицински университет - Варна призоваха да няма паника със спрените от продажба лекарства. Това стана чрез съобщение, разпратено до медиите от пресцентъра на вуза. В него е цитиран проф. д-р Светослав Георгиев, зам. ректор на университета и ръководител на клиниката по инвазивна кардиология в местната УМБАЛ \"Св. Марина\".В съобщението се казва: \"По повод изнесената информация на сайта на EMA (European Medicines Agency) и предприетите мерки от Изпълнителната Агенция по Лекарствата (ИАЛ) от 05.07.2018 г. във връзка с възможни следи от N-нитрозодиметиламин (NDMA) в медикаментите, съдържащи активна субстанция Валсартан, произведена в заводите на Zhejiang Huahai Pharmaceuticals, Китай, кардиолозите обясняват, че място за паника няма.Ранното пенсиониране на съдии - привилегия, чистка или лична услугаОпитът за чистка на върховните съдии в Полша чрез въвеждане на ранното им пенсиониране е един от актуалните политически скандали в Европа, повод за конфликт с Брюксел и заплахи за наказателна процедура от ЕК, а бившият полски президент Лех Валенса тия дни дори призова \"Ролинг Стоунс\" да вдигнат глас срещу тези реформи. По същото време в България депутатът от ДПС Хамид Хамид внесе изненадващо предложение, което стъписа хората от системата - без никакво предварително обсъждане и без изобщо някога да е бил повдигана такава тема, той предложи магистратите да получат право на ранно пенсиониране само със стаж, независимо от възрастта. Преференцията ще важи две години, след което ще отпадне.Националното радио излиза на протестРаботещи в БНР излизат днес на общ протест, в който ще се включат журналисти, музикалните състави и техническите специалисти, съобщи председателят на Радиосдружение \"Подкрепа\" в БНР Дарина Григорова. Протестът е срещу ниските заплати, авторитарното управление на генералния директор Александър Велев, безпринципните назначения, обезкръвените откъм журналисти и специалисти звена.На поредна разправа бе подложена вчера известната журналистка Лили Маринкова, която Велев уволни преди 2 години, но съдът я върна на работа. Чиновничка в БНР й връчи едновременно заповед за възстановяване и друга - за пенсиониране. Според работещи в БНР, Велев се заканвал да не я пусне изобщо в сградата, но дошлите телевизионни екипи променили това решение.", "date": "2018.07.11", "title": "Бандата на Пелов уличена в убийства и палежи по слухове, Лекуваме Европа с родни билки"}
{"url": "https://news.bg/disasters/karvav-atentat-v-pakistan.html", "text": "Най-малко 12 души са загинали при кърваво нападение в Пакистан, съобщи Ройтерс.Агенцията отбелязва, че нападението е извършено от терорист - самоубиец. Целта на нападението е бил предизборен митинг на противници на движението на талибаните.Загинал е един от местните лидери на Националната партия в Пешавар Харун Балур. Сред жертвите е и 16 годишният син на политика - Данял. Пакистански медии съобщават за поне 36 ранени.На 25 юли в Пакистан ще се проведат избори за парламент. През последните години талибаните и представители на Ислямска държава редовно извършват терористични нападения срещу представители на светски партии, които се обявяват срещу екстремизма.", "date": "2018.07.11", "title": "Кървав атентат в Пакистан"}
{"url": "https://news.bg/disasters/samolet-se-razbi-v-pretoriya.html", "text": "Самолет се разби близо до столицата на Южна Африка - Претория, съобщи Ройтерс. Инцидентът е станал във вторник.В самолетната катастрофа са пострадали двадесет души, а най-малко един от тях е в критично състояние, заявиха медицинските служби за спешни случаи.Самолетът се е разбил в поле. Властите разследват причините за инцидента.", "date": "2018.07.11", "title": "Самолет се разби в Претория"}
{"url": "https://news.bg/int-politics/protokolno-posreshtane-na-tramp-v-belgiya.html", "text": "Протоколно посрещане за американския президент Доналд Тръмп в Белгия. Той беше придружаван от първата дама Мелания Тръмп, съобщава Си Би Ес.Самолетът на американския президент кацна на военно летище край Брюксел. Там той беше посрещнат от ръководителя на протокола в белгийското външно министерство Франсоа Густен.От американска страна на летището присъстваха посланикът на САЩ Роналд Гидвиц, постоянният представител на Белия дом в НАТО, Кей Бейли Хътчисън и постоянен представител към ЕС, Гордън Сондланд.В същото време кралят на Белгия Филип и министърът на външните работи Дидие Рейндес бяха в Санкт Петербург, за да подкрепят националния отбор на Световната купа. Белгийският премиер Шарл Мишел също приветства националния отбор, но от залата във Валонския общински съвет на Брен-ле-Конт.", "date": "2018.07.11", "title": "Протоколно посрещане на Тръмп в Белгия"}
{"url": "https://news.bg/disasters/svalyat-naprezhenieto-mezhdu-izrael-i-gaza.html", "text": "Опит да свали напрежението между Израел и Газа направи специалният пратеник на ООН за Близкия изток Николай Младенов.Това става ясно от негов пост в социалните медии.Николай Младенов дори поиска Израел да отвори отново единствения търговски контролно-пропускателен пункт към ивицата Газа.Това става ден, след като Тел Авив го затвори като ответна мярка срещу ислямисткото движение Хамас.То продължава да атакува Израел с ракети.", "date": "2018.07.11", "title": "Свалят напрежението между Израел и Газа"}
{"url": "https://news.bg/world/rumen-radev-uchastva-vav-forum-na-nato.html", "text": "Президентът Румен Радев ще ръководи българската делегация за участие в Срещата на държавните и правителствените ръководители на страните-членки на НАТО, която ще се състои на 11 и 12 юли в Брюксел.Финансовите средства, отделяни за отбрана от държавите-членки, изграждането на съвременни отбранителни способности, засилването на ролята на Алианса в борбата с тероризма, политиката на отворени врати на НАТО, както и развитието на отношенията НАТО-ЕС ще бъдат сред темите, които ще бъдат обсъждани в рамките на Срещата на върха. Очаква се по време на срещата Република Македония да получи покана за преговори за присъединяване към Алианса.В делегацията, водена от президента Румен Радев, ще бъдат вицепремиерите Екатерина Захариева, министър на външните работи, и Красимир Каракачанов, министър на отбраната.Форумът ще започне със заседание на Северноатлантическия съвет във формат \"29\", по време на което държавните и правителствени ръководители ще обсъдят актуални въпроси от дневния ред на Алианса - елементите от възпиращия и отбранителен потенциал на НАТО, адаптираната Командна структура на Алианса, справедливото споделяне на разходите и укрепването на трансатлантическата връзка. Централно място в дневния ред на темата ще заеме въпросът по общата съгласуваност на множеството дейности, утвърдени още на срещите в Уелс (2014 г.) и Варшава (2016 г.), както и новите инициативи по отношение на цялостната адаптация на организацията.Срещата ще продължи с паралелни работни вечери във формат съответно \"Държавни и правителствени ръководители\", \"Министри на външните работи\", \"Министри на отбраната\". На работната вечеря на министрите на отбраната на НАТО ще бъдат обсъдени конкретни направления на дейностите по съгласуваността на цялостния потенциал за възпиране и отбрана на Алианса.На втория ден от форума ще се проведат съвместно заседание на Северноатлантическия съвет с държавните глави на Украйна и Грузия, както и заседание със страните, участващи в мисия \"Решителна подкрепа\" в Афганистан.", "date": "2018.07.11", "title": "Румен Радев участва във форум на НАТО"}
{"url": "https://news.bg/world/pochina-vnukat-na-leonid-brezhnev.html", "text": "В Крим почина Андрей Брежнев, внук на генералния секретар на КПСС Леонид Брежнев. Това съобщи неговият приятел във \"Фейбук\" Сергей Менделеев.\"Ужасна новина от Крим - напусна ни приятелят и другарят Андрей Брежнев. Имаше толкова много планове, толкова много опит... за мен това беше чест \", пише той.Андрей Брежнев издъхна на 56 години.Внукът на генералния секретар на Централния комитет на КПСС е роден през 1961 г. в Москва. В края на 90-те години на миналия ХХ в. Андрей Брежнев беше предложен за заместник-кмет на Москва от партията на Жириновски. В периода 2004-2014-те години е бил член на Комунистическата партия, през 2014 г. той е избран за първи секретар на Централния комитет на \"Комунистическата партия на социална справедливост\" (ЦК на КПСС).", "date": "2018.07.11", "title": "Почина внукът на Леонид Брежнев"}
{"url": "https://news.bg/int-economics/tramp-razshiryava-targovskata-voyna-s-kitay.html", "text": "Администрацията на американския президент Доналд Тръмп реши да въведе нови мита върху стоки от Китай на стойност 200 млрд. долара, съобщава Ройтерс.Агенцията се позовава на представителя на САЩ Робърт Лайтхайзър.Според него митата ще засегнат още 10% от стоките, внесени от Китай.Същевременно, според източници на в. \"Уолстрийт джърнъл\", Белият дом решил да въведе допълнителните мита в отговор на действията на Китай, който въведе 25% мито върху вноса на американски стоки. Въпреки това властите на САЩ очакват да продължат преговорите с Пекин за търговията.По-рано Китай обясни, че налага мита върху американските стоки в отговор на подобни действия в САЩ.", "date": "2018.07.11", "title": "Тръмп разширява търговската война с Китай"}
{"url": "https://news.bg/world/tramp-misli-za-reviziya-za-afganistan.html", "text": "Американската администрация подготвя ново преразглеждане на своята военно-политическа стратегия за нормализиране на положението в Афганистан. Това съобщи Ройтерс, позовавайки се на неназовани американски представители.Според тях, американският президент Доналд Тръмп показва признаци на недоволство от липсата на напредък в разрешаването на конфликта в Афганистан. Вашингтон през август 2017 г. прие нова стратегия за нормализиране на положението в Кабул, но продължава да бъде практически в задънена улица.\"Получихме някои сигнали от Белия дом, че Тръмп може да поиска преразглеждане на настоящата стратегия за Афганистан през следващите няколко месеца, затова се подготвяме за това \", заяви американски служител от висок ранг пред Ройтерс.Очакваното преразглеждане ще обхване всички аспекти на стратегията, включително нивата на военно присъствие, перспективите за провеждане на мирни преговори с радикалното талибанско движение, отношенията между САЩ и Пакистан и т.н.САЩ се бият в Афганистан от октомври 2001 г., което струва на Белия дом повече от $680 млрд..", "date": "2018.07.11", "title": "Тръмп мисли за ревизия за Афганистан"}
{"url": "https://news.bg/world/rog-na-izobilieto-za-raboteshtite-v-rumaniya.html", "text": "Заплатите и условията на труд не са единственият въпрос, който работодателите и служителите преговарят по време на интервю за работа днес. На фона на нарастващия недостиг на специалисти, ползите, които компаниите в Румъния предлагат за лоялността на своите служители, са все по-разнообразни, пишат местни медии.Ваучери за храна, медицинска застраховка в частни клиники, фирмен телефон или служебен автомобил вече не са достатъчни, за да привлекат и задържат най-добрите служители в Румъния. Започвайки с нетрадиционни офис пространства и тематични дни в офиса и продължавайки с платени професионални курсове, бонуси за ефективност и тийм билдинг в чужбина, компаниите се стремят да предлагат пакети от стимули за служителите си.Последните могат да се възползват от безплатни абонаменти за спортни, масажни или спа центрове. Посещението на плувен басейн и сауна също се радва на интерес сред работещите в Румъния.В други случаи фирмите плащат курсове за хобита на своите служители като дизайн, живопис или актьорско майсторство.Някои компании спонсорират своя персонал за участие в състезания като корпоративни тенис или футболни турнири, яхтинг състезания по Черноморието и други спортни прояви.Не трябва да се забравят и допълнителни ваучери за храна и пазаруване, които се раздават на служителите.Много компании в Румъния днес са изправени пред кризата на пазара на труда и недостиг на специалисти. Затова само тези, които желаят да предлагат щедри и разнообразни бонуси имат потенциал за растеж.", "date": "2018.07.11", "title": "\"Рог на изобилието\" за работещите в Румъния"}
{"url": "https://news.bg/world/vandali-porugaha-evreyski-pametnik-v-solun.html", "text": "Вандали поругаха еврейски паметник в Солун, съобщават гръцките медии.Става дума за намиращия се в Солунския университет Аристотел монумент, който отбелязва разрушеното от нацистите еврейско гробище в града по време на Втората световна война.Част от паметника беше повален на земята. Със синя боя бяха изрисувани кръст и други символи.Поругаването на паметника ... представлява сериозна обида не само за паметта на нашите еврейски съграждани, които загинаха в Холокоста, но главно за колективната памет и историята на нашия град, посочиха в нарочна декларация от общината в Солун.Навремето Солун е бил наричан \"Ерусалим на Балканите\". Нацистите избиват 97% от всички евреи в града.", "date": "2018.07.11", "title": "Вандали поругаха еврейски паметник в Солун"}
{"url": "https://news.bg/world/germaniya-zabrani-turski-rokeri.html", "text": "Германия забрани турски рокерски клуб. Става дума за Osmanen Germania, пишат германски медии.Те се позоват на решение на вътрешния министър Хорст Зеехофер, според което рокерският клуб е бил замесен с организираната престъпност и представлява заплаха за обществения ред.Рокерският клуб е основан през 2015 г. Той има 22 представителства и около 300 члена.На 26 март в Щутгарт започна съдебен процес срещу 8 негови члена. Те са обвинени в участие в редица престъпни дейности, включително търговия с наркотици и оръжия, опит за убийство, сводничество и привличане на проститутки, както и изнудване.Германските власти смятат, че ръководството на рокерския клуб е било тясно свързано с управляващата в Турция партия на президента Реджеп Ердоган.", "date": "2018.07.11", "title": "Германия забрани турски рокери"}
{"url": "https://news.bg/weather/slantse-probiva-oblatsite.html", "text": "Днес ще преобладава слънчево време, с временни увеличения на облачността, главно в Северна България и планинските райони и на отделни места ще превали слаб дъжд. Ще духа слаб до умерен северозападен вятър. Максималните температури ще са между 26° и 31°, в София около 26°.Това съобщават от НИМХ към БАН.В планините ще преобладава слънчево време. На отделни места в масивите от Западна България ще превали слаб дъжд. Ще духа слаб до умерен северозападен вятър. Максималната температура на височина 1200 метра - около 22°, на 2000 метра - около 15°.По Черноморието ще е предимно слънчево, с временни увеличения на облачността, главно по северното крайбрежие. Ще духа слаб до умерен северозападен вятър. Максималната температура на въздуха ще е 26-28°. Температурата на морската вода е 24-26°. Вълнението на морето ще бъде 1-2 бала.", "date": "2018.07.11", "title": "Слънце пробива облаците"}
{"url": "https://news.bg/crime/ostava-bedstveno-polozhenieto-vav-vrachansko-1.html", "text": "Тежко остава положението във Врачанска област, предаде БНТ. В три общини там е обявено бедствено положение заради обилните валежи и преливането на язовирите.Припомняме, язовир \"Рогозен-1\" бе с повишено ниво и още вчера бяха задействани сифоните и помпите монтирани на съоръжението.Пожарната и полицията имат готовност да евакуират жителите на общините Мизия, Борован и Хайредин.Чистенето на калта по улиците продължава. Най-голям проблем обаче остават калните наноси по улиците, информира Нова. Щетите от пороите в Мизия са за милиони.Регионалният министър Николай Нанков разпореди да бъдат изпратени багери, за да бъде възстановен града.В Мизия на някой места водата е отнесла цялата асфалтова настилка на улиците.", "date": "2018.07.11", "title": "Остава бедствено положението във Врачанско"}
{"url": "https://news.bg/society/ot-stolichna-obshtina-sabirat-opasni-otpadatsi.html", "text": "От Столична община създават организация за събиране на опасни отпадъци, образувани от домакинствата. Мобилният събирателен ще пункт е организира за райони \"Искър\" и \"Панчарево\". Пунктът ще работи на 13 юни.Така жителите на двата столични района ще могат безплатно да дадат отпадъци като:Разположението на пункта ще се променя в течение на деня. От 8:30 до 11:30 часа той ще се намира в Район \"Искър\" - на бул. \"Кръстю Пастухов\" № 18, пред районна администрация \"Искър\".От 12:30 до 15:30 часа - ще се премести в село Панчарево и ще бъде разположен на ул. \"Самоковско шосе\" № 230, пред районна администрация \"Панчарево\".", "date": "2018.07.11", "title": "От Столична община събират опасни отпадъци"}
{"url": "https://news.bg/politics/karanikolov-dazhdovete-a-ne-yazovirite-sa-vinovni-za-navodneniyata.html", "text": "Дъждовете, а не язовирите са виновни за наводненията и бедствените положения. Тази позиция заяви министърът на икономиката Емил Караниколов в ефира на bTV. Той напомни, че и пострадалите хора изтъкват, че такива дъждове не са виждали.Караниколов благодари на служителите на Главна дирекция пожарна безопасност. Основното бе да не се случи инцидент, напомни министърът. Той акцентира, че от миналата седмица е обнародван в Държавен вестник закон, които определя собствеността на безстопанствените язовири.Той се отнася за язовирите, чиито собственици не могат да ги поддържат и общините не могат да се грижат за тях. Тези язовири ще бъдат на Министерство на икономиката. \"Това се отнася за цяла България\", обясни икономист номер едно.\"Нека първо да запозная колегите си в Министерски съвет\", пожела Караниколов преди да изнася подробности.Той обясни, че парите за спешни ремонти ще идват от държавата.\"Парите със сигурност трябва да дойдат от държавния бюджет, това е отговорност на държавата\", отсече Караниколов. Има язовири в тежко състояние, призна министърът.Караниколов е категоричен, че трябва да има Закон за горивата. \"Горивото е акцизна стока, трябва да има закон като всички такива стоки. Той трябва да защитава интересите на всички - малки, големи, средни\", обясни икономическият министър и добави, че законодателят трябва да намери този баланс. По думите му всички лобистки текстове трябва да бъдат премахнати. \"В този сектор има сива икономика и законът трябва това да регулира\", убеден е Караниколов.Според него няма сътресения в малката коалиция на Обединените патриоти. Коалицията била стабилна. \"При диалог се намира най-доброто решение\", посочи министърът. ", "date": "2018.07.11", "title": "Караниколов: Дъждовете, а не язовирите са виновни за наводненията"}
{"url": "https://news.bg/int-politics/kitay-se-zareche-da-otvarne-na-udara-na-sasht-s-mitata-za-200-mlrd-dolara.html", "text": "Китай разкритикува остро последната заплаха на САЩ за увеличаване на митата като \"напълно неприемлива\" ескалация на тяхната търговска война и се зарече да защити своите \"изконни интереси\", съобщава \"Асошиейтед прес\".Министерството на търговията на Китай не разкри конкретни детайли в какво ще се състои ответният удар, но Пекин по-рано заплаши с \"всеобхватни мерки\". Това предизвика опасения, че може да надхвърли увеличаването на митата от страна на Вашингтон, като наруши операциите на американските компании в Китай.Спираловидният конфликт заради жалбите на САЩ относно китайската технологична политика доведе до предупреждения, че може да охлади глобалния икономически растеж. Вашингтон обвинява Пекин в кражба или притискане на компании да предоставят технологии и притеснителни планове за подкрепяно от държавата разработване на роботи и други области, които биха могли да подкопаят американското индустриално лидерство.Вчера американските власти обявиха списък с китайски стоки на стойност 200 млрд. долара, които евентуално биха могли да бъдат ударени с 10% мито, включително риба, ябълки и аларми срещу крадци. Американските власти допълниха, че това е в отговор на провала на Пекин да промени политиката и да отвърне на последното увеличение на митата от страна на САЩ, увеличавайки собствените си мита върху американски стоки.\"Напълно неприемливо е американската страна да публикува списък с мита по начин, който увеличава и ескалира напрежението\", се подчертава в изявление на китайското търговско министерство, като се допълва: \"За да защитим изконните интереси на страната и нейния народ, китайското правителство ще бъде принудено да наложи необходими контрамерки.\"В петък Вашингтон наложи допълнителни 25 процента мита върху вносни стоки от Китай на стойност 34 млрд. долара, включително медицинско оборудване, електроника и фабрични машини. Пекин отговори чрез налагането на подобни мита върху същата стойност американски внос, включително соя и портокалов сок.", "date": "2018.07.11", "title": "Китай се зарече да отвърне на удара на САЩ с митата за 200 млрд. долара"}
{"url": "https://news.bg/world/nevizhdanata-ot-36-g-prirodna-katastrofa-v-yaponiya-otne-zhivota-na-blizo-180-dushi.html", "text": "Проливни дъждове предизвикаха невиждани от десетилетия наводнения и свлачища в Западна Япония през миналата седмица. Броят на загиналите достигна най-малко 176 души. Милиони японци са евакуирани, а десетки са безследно изчезнали. Страната на изгряващото слънце не е регистрирала подобно нещо от 36 г., информира \"Ройтерс\".Осведомителната агенция посочва няколко причини за високия брой на загиналите.Като първа причина се посочва екстремното метеорологично време. Утихващият тайфун Prapiroon е преминал в проливен дъжд в резултат на топъл въздух от Тихия океан - подобно явление причини сериозни наводнения в Югозападна Япония точно преди една година, когато загинаха десетки хора.Дъждът през последните седмици е безпрецедентен. Експерти алармират, че поройните дъждове ще зачестяват, вероятно заради глобалното затопляне.Правителството започва да осъзнава, че трябва да предприеме действия за намаляване на въздействието от глобалното затопляне, каза професор Такаши Окума от Университета Ниигата.От 2005 г. задължават местните власти в Япония да създадат и разпространят карти, на които се посочват местата с риск от наводнения и свлачища. До 2013 г. 95% от общините са излезели с такива карти за места с наводнения и 81% за свлачища, обявиха от правителството.Но експерти предупреждават, че много жилища в Япония са построени в рискови райони преди изискването от 2001 г. да се разпространят такива карти.Град Курашики в префектура Окаяма, който е сериозно засегнат от наводнения, има подобна карта от 2016 г.Въпреки нарежданията и съветите местните жители да се евакуират, които може да са оповестени твърде късно, някои жители изглежда са пренебрегнали предупрежденията, защото не знаят къде да отидат или как да се придвижат.Окума добави, че Япония е добре подготвена при земетресения, но не и при потенциални бедствия като наводнения и свлачища.След няколко по-малки бедствия през последните години правителството изготвя планове за подобряване на контрола при наводнения и планиране при евакуация.", "date": "2018.07.11", "title": "Невижданата от 36 г. природна катастрофа в Япония отне живота на близо 180 души"}
{"url": "https://news.bg/crime/spetsprokurorite-gotovi-s-obvineniyata-sreshtu-ivancheva.html", "text": "Специализираната прокуратура е приключила разследването за корупция срещу кмета на столичния район \"Младост\" Десислава Иванчева, заместник-кмета Биляна Петрова и бившия кмет на общината Петко Дюлгеров. Разследването продължи по-малко от 3 месеца, посочват от прокуратурата.В понеделник и вторник прецизираните обвинения са предявени на всеки от тримата. От днес, 11 юли 2018 г., започва предявяване на материалите по делото на обвиняемите и защитата им.В най-кратки срокове след това Специализираната прокуратура ще внесе в Специализирания наказателен съд обвинителен акт.Припомняме, тримата обвиняеми по делото , като акцията по задържането на кметицата Иванчева и заместничката й Биляна Петрова се осъществи в центъра на столицата - на кръстовището срещу Спортната палата - показно и . Бившият кмет Дюлгеров бе задържан отделно.Според обвинението задържането е заради получаване на подкуп от 70 000 евро. От тогава до момента Десислава Иванчева и останалите се намират в ареста, въпреки опитите на . На нейно място в общината бе назначен, отново след скандал обаче, арх. Румен Русев.Десислава Иванчева категорично отхвърля обвиненията, твърдейки че те са инсценировка и политически удар срещу нея и гражданското управление на район \"Младост\". По думите ѝ .Припомняме, че , като кандидат на сдружение на граждани, протестиращи срещу застрояването на квартала. Изборите бяха предсрочни, след като предишния кмет на \"Младост\" - избран от ГЕРБ - подаде оставка. ", "date": "2018.07.11", "title": "Спецпрокурорите готови с обвиненията срещу Иванчева"}
{"url": "https://news.bg/int-politics/rusiya-otvrashta-na-gartsiya-goni-dvama-gratski-diplomati.html", "text": "Русия отговаря огледално на експулсирането на руски дипломати от Гърция, съобщиха от руското външно министерство, уточнявайки, че Москва ще експулсира двама гръцки дипломати.От руското ведомство подчертаха, че такава реакция на подобни действия била установена практика.Андрей Климов, който е заместник-председател на Комисията по външните работи към Съвета на федерацията (горната камара на руския парламент), заяви, че Русия ще изгони двама гръцки дипломати. По думите му, без такъв отговор, Москва \"няма да може да осигури безопасността на своите служители\".Климов добавил, че Русия никога не била разглеждала Гърция като съюзник и партньор в Европа. \"Гърция е част от НАТО, само това е достатъчно\", подчерта той.По-рано стана ясно, че правителството на Гърция е решило да експулсира двама руски дипломати и да забрани влизането в Гърция на още двама, обвинявайки ги в намеса във вътрешните работи и незаконни действия срещу националната сигурност на Гърция.По-конкретно, Атина обвинява руските дипломати в опити за добиране до и разпространяване на информация, както и за подкупване на гръцки държавни служители, които са се провалили.Инициативата е вследствие на множество координирани опити за увеличаване на влиянието на Русия в Гърция, включително дейността на Имперското православно палестинско общество.Допълва се, че Русия се намесва в деликатен вътрешен въпрос като споразумението между Гърция и Бившата югославска република Македония относно името.", "date": "2018.07.11", "title": "Русия отвръща на Гърция, гони двама гръцки дипломати"}
{"url": "https://news.bg/tourism/skok-na-noshtuvkite-v-luksoznite-hoteli-spryamo-may-2017-g.html", "text": "С повече от една четвърт се е увеличил броят на нощувките в луксозни хотели през май 2018 г. спрямо същия месец през 2017 г. Това сочат данни на Националния статистически институт. Ръст от 26.4% има в броя на нощувките през май тази година в хотелите с 4 и 5 звезди. През май 2018 г. в хотелите с 4 и 5 звезди са реализирани 80.0% от общия брой нощувки на чужди граждани и 35.3% - на българи. В местата за настаняване с 3 звезди са осъществени 14.7% от нощувките на чужди граждани и 32.4% - на българи, докато в останалите места за настаняване - с 1 и 2 звезди - те са съответно 5.3 и 32.3%.\nНад 15% пък е ръстът при броя на пренощувалите в местата за настаняване през май 2018 г. в сравнение със същия месец на 2017 г. Общо 582.0 хил. души са нощували в местата за краткосрочно настаняване през месеца. 28.7% повече са и 4.6% е рътът при българите. Българските граждани, нощували в местата за настаняване през май 2018 г., са 286.2 хил. и са реализирали средно по 1.9 нощувки. Чуждите граждани са 295.8 хил., като 76.1% от тях са нощували в хотели с 4 и 5 звезди и са реализирали средно по 3.5 нощувки.Общата заетост на леглата в местата за настаняване през май 2018 г. е 23.6%, като се увеличава с 2.5 процентни пункта в сравнение с май 2017 година.Най-висока е заетостта на леглата в хотелите с 4 и 5 звезди - 31.0%, следват местата за настаняване с 3 звезди - 18.5%, и с 1 и 2 звезди - 14.3%.Приходите от нощувки през май 2018 г. достигат 78.3 млн. лв. Това представлява ръст с 27.2% повече в сравнение с май 2017 година.Регистрирано е увеличение на приходите както от чужди граждани - с 37.6%, така и от български граждани - със 7.0%.Общият брой нощувки в хотели, мотели, къмпинги, хижи и други места за краткосрочно настаняване е 1 571.8 хил. Това бележи увеличение с 20% през май 2018 г. спрямо петия месец от предходната година.През разглеждания период в страната са функционирали 2 345 места за настаняване с над 10 легла.", "date": "2018.07.11", "title": "Скок на нощувките в луксозните хотели спрямо май 2017 г"}
{"url": "https://news.bg/world/megaprotsesat-v-germaniya-sreshtu-neonatsist-za-10-ubiystva-zavarshi-s-dozhivotna-prisada.html", "text": "Германски съд осъди неонацистката Беате Цшепе на доживотен затвор за 10 убийства, информира \"Ройтерс\".Тя беше призната за виновна по обвинения в 10 убийства. Цшепе е единственият оцелял член от тричленната неонацистка банда \"Националсоциалистически ъндърграунд\", чиито членове убиха осем турци, един грък и германски полицай за период от 7 г. от 2000 г.43-годишната Цшепе отрича да е участвала в убийството на Уве Бьонхарт и Уве Мундлос. Те са се самоубили през 2011 г., когато полицията случайно се натъкнала на бандата. Двамата ѝ съучастници Уве Бьонхарт и Уве Мундлос се самоубиха на 4 ноември 2011 г. Но тя, според адвоката й, се чувства морално виновна, че не ги е спряла.Според прокурорите групировката е избирала хора, най-вече имигранти, които са имали малък бизнес, за да всеят ужас в чужденците и да ги подтикнат да напуснат Германия.Решението бе взето в края на дело, започнало през май 2013 г. Случаят обаче бе белязан от скандали и проблеми.", "date": "2018.07.11", "title": "Мегапроцесът в Германия срещу неонацист за 10 убийства завърши с доживотна присъда"}
{"url": "https://news.bg/world/otroveniyat-s-novichok-vav-velikobritaniya-veche-ne-e-v-kritichno-sastoyanie.html", "text": "Чарли Роули, отровеният с новичок в град Еймсбъри, графство Уилтшър, вече не е в критично състояние, съобщиха от болницата, цитирана от британски медии.Полицията за кратко е разговаряла с Роули във връзка с разследването за установяване какъв контакт е имал с нервнопаралитичния агент.Припомняме, Чарли Роули беше намерен в безпомощно състояние заедно с приятелката си 44-годишната Доун Стърджис в град Еймсбъри - на около 10 километра северно от Солсбъри, където бяха отровени Сергей и Юлия Скрипал. Доун Стърджис почина в неделя вечерта. Смъртта й се разглежда като убийство.Тази сутрин здравните власти съобщиха, че Роули повече не е в критично състояние. Тази нощ състоянието му се е подобрило. Здравословното му състояние е сериозно, но стабилно.", "date": "2018.07.11", "title": "Отровеният с новичок във Великобритания вече не е в критично състояние"}
{"url": "https://news.bg/world/tramp-napravil-sveta-po-opasno-myasto-pritesneni-povecheto-britantsi.html", "text": "Повечето британци с негативно мнение за американския президент Доналд Тръмп. Мнозинството смята, че държавният глава на САЩ е направил света по-опасно място.Това показва ново социологическо проучване на Guardian/ICM.Британците също са на мнение, че той е нечестен и не биха искали премиер на Великобритания като Доналд Тръмп.33% от британците заявяват, че той е станал президент на САЩ заради подкрепата на Русия, а 28 на сто казват, че Доналд Тръмп не управлява САЩ благодарение на Кремъл.63% от британците са убедени, че Тръмп е направил света по-опасно място, докато 16% не са съгласни.На въпрос дали ще има успешен Брекзит, ако Тръмп е премиер на Великобритания, 29% вярват в това, а 47% не са съгласни.23% от анкетираните заявяват, че Доналд Тръмп е по-добър лидер от британския премиер Тереза Мей, а 45% не са съгласни.Повече от половината респонденти (53 на сто) не са съгласни, че президентът на САЩ върши добра работа, а 22% заемат противоположна позиция.Дали искат политик като Тръмп да е министър-председател на Обединеното кралство, 63% от британците се обявяват категорично против, а 20% биха подкрепили такъв политик.На въпрос дали президентът на Щатите е честен и казва истината, 60 на сто от анкетираните отговарят, че той лъже, а 17% са на мнение, че може да му се вярва.В проучването са участвали 2 013 г. То е проведено в периода 6-9 юли 2018 г.", "date": "2018.07.11", "title": "Тръмп направил света по-опасно място, притеснени повечето британци"}
{"url": "https://news.bg/politics/siderov-yadosan-na-simeonov-i-ochakva-izvinenie.html", "text": "Лидерът на Атака Волен Сидеров е ядосан на колегата си Валери Симеонов. Приемам декларацията на НСФБ като неколегиално поведение, обясни пред медиите той след разговора с патриотите.Разговор между двамата по Закона за горивата не е имало. Какво да говоря след декларация, която ме изобличава в неистина, в лъжа на практика, отсече националистът. Това е удар по честта и достойнството ми, очаквам извинение, допълни Сидеров. Той посочи, че винаги, когато е грешал, се е извинявал, но имало негови колеги, в чийто речник думата \"извинявай\" не съществувала. Достойният човек се извинява, каза лидерът на Атака.Той недоумява защо Симеонов нарича закона лобистки, а депутати от НФСБ са съвносители на закона на Ревизоро. \"Аз държа на името и честта си. Аз съм направил Валери Симеонов политик и няма да позволя някой да ми обяснява как да искам съгласието му\", коментира Волен Сидеров.\"Това не е казарма. Моите коалиционни партньори трябва да разберат, че не са фелдфебели\", каза още той. Тук не е плаца, така че по-добре да се вслушват в това, което казвам, ако искат да бъдат политици, посъветва Сидеров.Той не искал да развали коалицията.", "date": "2018.07.11", "title": "Сидеров ядосан на Симеонов и очаква извинение"}
{"url": "https://news.bg/int-politics/merkel-se-ozabi-na-tramp-germaniya-bila-nezavisima-ot-rusiya.html", "text": "Германският канцлер Ангела Меркел, отговаряйки на нападките на американския президент Доналд Тръмп за това, че Германия е \"пленник на Русия\", подчерта при пристигането си на срещата на върха на страните членки на НАТО в Брюксел, че страната ѝ е напълно независима от Москва и се ръководи от свои собствени политики и решения.Според Меркел Германия понастоящем е независима страна, за разлика от Източна Германия от времената на Студената война, в която тя е отраснала и която тогава беше контролирана от Съветския съюз.\"Много съм щастлива, че днес сме обединени в свобода, Федерална република Германия. Заради това можем да кажем, че можем да провеждаме наши независими политики и да вземаме независими решения. Това е много добре, особено за хората в Източна Германия\", подчерта Меркел.Канцлерката също така коментира, че Германия \"прави много\" за НАТО, въпреки обвиненията на Тръмп, че Европа не плаща достатъчно за отбраната си.\"Германия е вторият най-голям доставчик на войници, най-голямата част от нашия военен капацитет се предлага на НАТО и до днес имаме силен ангажимент към Афганистан. С това ние също така защитаваме интересите на САЩ\", допълни тя и увери, че страната ѝ желае да увеличи военните си разходи, съгласно споразумението на страните от НАТО в Уелс през 2014 г.\"До 2028 г. ние ще увеличим разходите си с 28 на сто в сравнение с 2014 г. Като се имат предвид тези факти, аз уверено се присъединявам към тази среща\", изтъкна още Меркел.По-рано днес, по време на работна закуска с генералния секретар на НАТО Йенс Столтенберг, Тръмп подчерта, че Русия ще контролира 70 процента от територията на Германия, след като газопроводът \"Северен поток-2\" бъде построен.", "date": "2018.07.11", "title": "Меркел се озъби на Тръмп, Германия била независима от Русия"}
{"url": "https://news.bg/world/svetat-e-po-opasno-myasto-v-sravnenie-s-predi-2-g.html", "text": "Повечето хора по света вярват, че светът е по-опасно място днес в сравнение с преди две години. Хората са обезпокоени от политически мотивираното насилие и угрозата от използване на оръжия за масово поразяване.Това показва проучване на Фондация \"Глобални предизвикателства\", цитирано от \"Ройтерс\".Периодът съвпада с президенството на Доналд Тръмп. Конфликтът, ядрените или химическите оръжия се възприемат като по-големи рискове в сравнение с ръста на населението и климатичните промени.60% от анкетираните казват, че опасността е нараснала.Резултатите от изследването са публикувани преди срещата на върха на НАТО в Брюксел, която ще се проведе днес и утре.\"\", обяви Матс Андерсън, заместник-председател на фондацията.Андерсън поясни, че напрежението между НАТО и Русия, продължаващите конфликти в Сирия, Йемен и Украйна, ядреното напрежение с КНДР и Иран карат хората да се чувстват под заплаха.Друго проучване на фондацията след срещата между лидера на КНДР Ким Чен-ун и президента на САЩ Доналд Тръмп разкрива, че хората като цяло не са се успокоили.По-малко от 1/3 от близо 5 000 респонденти отговарят, че са по-малко обезпокоени от опасността да бъдат използвани оръжия за масово поразяване.Според експерти има все по-голяма вероятност от война, тъй като нестабилността често е предвестник на конфликти.Нагласите се базират на отговорите на повече от 10 000 души в 10 държави, които са анкетирани от агенция ComRes през април тази година.", "date": "2018.07.11", "title": "Светът е по-опасно място в сравнение с преди 2 г. "}
{"url": "https://news.bg/politics/moskovski-i-svilenski-si-razmeniha-udari-pod-krasta-za-letishte-sofiya.html", "text": "Транспортната комисия поряза червените в желанието им да се спре концесията на летище \"София\". Червеният депутат Георги Свиленски припомни, че нееднократно левицата е настоявала да се дебатира темата. Парламентът обаче останал изолиран от решението.Припомняме, тази сутрин  Закон за изменение и допълнение на закона за концесиите, с който да се състави списък със забранени за концесиониране предприятия.Летище \"София\" е изградено летище, с изградена инфраструктура, подчерта той. То реализира приходи и увеличава пътникопотока си. Затова нямало нужда летището да бъде концесионирано. Летището няма генерален план, подчерта социалистът.БСП пита дали и персоналът на летището ще бъде запазен. Червените не приемат аргумента с парите от концесията да се спаси БДЖ. Правителството можело да спаси железницата, без да отдава на концесия летището.Транспортният министър Ивайло Московски отговори, че заради грешно водена политика държавните оператори са изтласкани. Държавата е доказала, че не е добър управител на летище \"София\", обясни той. Премиерът Бойко Борисов обаче звънна на министъра в този момент. Депутатите проявиха разбиране двамата да си приключат разговора.След това Московски захапа левицата, че по времето на Сергей Станишев сме загубили \"едни 27 милиона лева\" от летището. С 80% е нараснало частното участие в управление на летищата в Европа от 2010 до 2016. Голяма част от летищата в Европа се управляват от частния сектор - между 70-80%. Удачният начин за управление на летищната инфраструктура е този, категоричен бе Ивайло Московски.Според него летище \"София\" трябва да получи своето развитие. Процедурата е стартирала абсолютно прозрачно, увери той и генерален план за летището има. Московски е категоричен, че максимално е защитен интересът на държавата и по думите му никой на никого нищо не подарявал.Това е нормална, стандартна практика в цяла Европа, посочи Московски и допълни, че това е нормален икономически инструмент.Минимум 1,2 милиарда лева ще са инвестициите в летището. Държавата ще получава 10% от печалбата на летището. Сделката за аутобана била историческа. Все някой умен човек ще се запита защо досега не е правено така, подчерта Ивайло Московски и предизвика опозицията с призив да отворим всички сделки в транспорта.Да ги отворим, аз съм Ок, не се даде Георги Свиленски.Не виждам защо това ви е темата, така отговори на питането на червения депутат къде ще е третият терминал. Той ще е в южната част на летището. Правите политическо заяждане в момента, обвини Московски социалиста и обясни, че говорил с икономически грамотни червени и те му декларирали подкрепа за концесията на летище \"София\".Припомняме, идеята за  бе възобновена веднага след формиране на третия кабинет \"Борисов\" и в началото на  обяви намеренията на правителството да възобнови процедурата, спряна от служебния кабинет.От .Месец по-късно Московски посочи септември 2017 г. като срок за , с международен консултант. Летище София е един от един от най-големите държавни активи, с изключение на енергийните.Това ще е втори опит летище \"София\" да се даде на концесия, след като о на Румен Радев, като преди това имаше и .  отдаването на концесия с аргумент, че държавата ще е само на загуба. Според плановете с приходите от концесия трябва да се оздравят Българските държавни железници.", "date": "2018.07.11", "title": "Московски и Свиленски си размениха удари под кръста за летище \"София\""}
{"url": "https://news.bg/world/turtsiya-saobshti-prichinata-da-zakupi-ruski-s-400.html", "text": "Решението на Турция да се сдобие с руски зенитно-ракетен комплекс С-400 е свързано със спешната необходимост на страната да защити въздушното си пространство.Това заяви външният министър на Турция Мевлют Чавушоглу на форума NATO Engages, провел се в рамките на срещата на върха на Алианса в Брюксел, информира ТАСС.\"Турция е суверенна държава, която е длъжна да приеме всички необходими мерки за защита на границите си\", каза той.Чавушоглу разказа, че в продължение на 10 г. Анкара е молила САЩ да доставят подобна система, но искането им в крайна сметка не се е увенчало с успех.Турция се обърна към други съюзници на НАТО, но безуспешно. Следователно ние приехме руското предложение, разясни той.Министърът подчерта, че Турция не вярва в санкциите, но ако съюзник предприеме такава стъпка, Анкара ще отговори.През декември 2017 г. Турция официално сключи договор с Русия за закупуване на С-400 за 2,5 милиарда долара. Междувременно Чавушоглу съобщи, цитиран от Анадолската агенция, че Турция очаква да получи първата партида С-400 преди края на 2019 г.", "date": "2018.07.11", "title": "Турция съобщи причината да закупи руски С-400"}
{"url": "https://news.bg/int-politics/izrael-udari-s-raketa-peytriat-dron-doshal-ot-siriya.html", "text": "Израелските военни са изстреляли ракета \"Пейтриът\" по безпилотен самолет, който се е приближил от Сирия и е навлязъл в израелското въздушно пространство, съобщиха от израелската армия, цитирани от местните медии.От армията уточниха, че безпилотният самолет е бил прихванат от ракетата, след като е навлязъл 10 км в израелска територия, като увериха, че заплахата е била премахната.Според израелските въоръжени сили изстрелването на ракетата е задействало сирените за ракетна опасност близо до израелско-сирийската граница в Голанските възвишения и населени места в Северен Израел.Жителите на северния град Сафед са разказали, че са видели ракета \"Пейтриът\" да лети над главите им. \"Имаше много голям шум, жителите излязоха навън, имаше някакви туристи, които се уплашиха на главната улица\", посочи местна жена.Премиерът на Израел Бенямин Нетаняху днес е на посещение в Русия, като ще се срещне с руския президент Владимир Путин в Кремъл. Това ще бъде третата среща между двамата държавни ръководители през последните 6 месеца, като тя ще се състои в сянката на успешната офанзива на силите на сирийския президент Башар Асад в Южна Сирия и изтеглянето на бунтовниците от района, както и опитите на Израел да попречи на Иран да засили позициите си в Сирия.Напрежението по северната граница на Израел със Сирия е високо през последните седмици. В неделя Сирия обвини Израел, че е атакувал военновъздушна база близо до Хомс, известна с това, че в нея се намират ирански сили.", "date": "2018.07.11", "title": "Израел удари с ракета \"Пейтриът\" дрон, дошъл от Сирия"}
{"url": "https://news.bg/world/mareshki-s-podkrepa-v-truden-moment-za-marin-lyo-pen.html", "text": "Спряното финансиране на \"Национален сбор\" на Марин льо Пен е атака срещу опозицията във Франция.Това се казва в позиция на лидера на партия ВОЛЯ Веселин Марешки, разпратена до медиите.Марешки застава зад своя партньор от Движение за Европа на нациите и свободите - \"Национален сбор\" на Марин льо Пен, който е останал без финансиране по решение на съда.Според него продължават опитите да се заглуши популярността на патриотичните партии в Европа.\"Факт е, че именно партии като \"Национален сбор\" на Марин льо Пен първи дръзнаха да кажат истината за окаяното състояние на ЕС и за слабото лидерство в Европа, довело до поредица от политически грешки през последните години\", подчертава се в позицията и се допълва, че ВОЛЯ е убедена, че във всяка една държава опозицията има право да развива свободно своята дейност, да изказва своите политически възгледи, защото свободата е изконно право в демократична Европа.\"Спряното финансиране на \"Национален сбор\" на Марин льо Пен е атака срещу най-голямата опозиция във Франция. Това само показва страха на статуквото от неизбежната промяна в ЕС\", изтъква лидерът на ВОЛЯ Веселин Марешки.", "date": "2018.07.11", "title": "Марешки с подкрепа в труден момент за Марин льо Пен"}
{"url": "https://news.bg/politics/demokratichna-balgariya-zakonat-za-gorivata-obsluzhva-kartelni-interesi.html", "text": "Законопроектът за горивата брутално противоречи и на българската Конституция, и на общностното право на ЕС и като такъв със сигурност ще бъде отменен някой ден. Това става ясно от позицията на обединение Демократична България (ДБ), публикувана малко преди да бъде приет на второ четене в парламента Закона за горивата.Докато не бъде отменен, този закон ще обслужи интересите на картела, а именно - да е смазал конкуренцията в бранша, прогнозират новите сини.\"А сметката, и то на два пъти, ще сме я платили отново всички ние - гражданите през високите картелни цени. Ще сме я платили втори път и като данъкоплатци, заради неминуемата наказателна процедура от ЕК, подобно на наложената в момента заради законодателните промени на същите \"законотворци\" в ЗДДС от 2016г., с които малките търговци на горива бяха задължени веднъж да внасят и същевременно - да обезпечават втори път същото дължимо ДДС!\", припомнят от дясната политическа формация.От \"Демократична България\" подкрепят протестите на малките и средни участници на пазара на горива и всички коректни търговци в България. С позицията си от партията застават зад техните искания за свободен от картели и монополисти пазар и работещи държавни регулатори, които остояват конкуренцията.От новата политическа формация обещават, че чрез своя евродепутат (Светослав Малинов -б.р.) ще уведомят ЕК за поредното безобразие, което сегашната власт извършва в България. Чрез него в ЕП ще достигне и информация за \"явно лобисткото увеличаване на акциза върху бездимните цигари и упражнявания нерегламентиран натиск от данъчни и административни органи върху протестиращия бизнес\", се казва в позицията на ДБ.Създаването и стимулирането на картели в българската държава е запазена марка на БСП и ГЕРБ се казва в политическото изявление. Цели сектори на българската икономика бяха превзети от тройната коалиция чрез държавни регулации, които забиват нож в гърба на малкия и среден бизнес, и обслужват близки до властта олигарси, а ГЕРБ не направиха нищо да променят този арогантен подход на управление.Не само че запазиха статуквото, като поддържат до момента съществуващите картели, но и създават нови. Такъв бе случаят с новия Законопроект за създаване на камара на превозвачите, изтеглен позорно от парламента след масирани граждански протести, такива са случаите и с т.нар. \"закон за горивата\", въвеждащ неизпълними за малките търговци финансови и административни пречки пред работата им и с увеличаването на акциза по средата на годината за бездимните цигари, пишат от \"Демократична България\".", "date": "2018.07.11", "title": "Демократична България: Законът за горивата обслужва картелни интереси"}
{"url": "https://news.bg/energy/i-frenski-kompanii-se-spryagat-pri-izbora-na-strategicheski-investitor-za-aets-belene.html", "text": "Възможностите за участие на френски компании в процедурата за избор на стратегически инвеститор за АЕЦ \"Белене\" обсъдиха българският енергиен министър Теменужка Петкова и посланикът на Франция в България Ерик Льобедел.Енергийният министър представи решението на правителството да търси възможност за реализацията на проекта за изграждане на втора атомна централа в България съвместно със стратегически инвеститор. Проектът трябва да стане на пазарен принцип и без предоставяне на държавна гаранция. Чрез отделяне на активите и пасивите на проекта в отделно дружество.Припомняме, мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ. Темата за проекта АЕЦ \"Белене\" обаче стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.На \".\"Това ще е отлична възможност за продължаване на съвместното сътрудничество между България и Франция в областта на атомната енергетика\", подчерта Петкова.По време на срещата двамата дискутираха и изпълнението на приоритета на българското правителство за диверсификация на източниците и маршрутите за доставка на природен газ.\"Заедно с Европейската комисия продължаваме работа по реализацията на концепцията за изграждане на газоразпределителен център на българска територия, който да е и платформа за търговия с природен газ. Напредват дейностите по изграждане на интерконектора Гърция-България - в ход са всички обществени поръчки за неговото строителство\", информира министър Петкова френския посланик.Посланик Льобедел благодари за оказаната  на дълбоко в Черно море от страна на френската компания Тотал.Припомняме, ден по-рано имаше среща между министър Петкова и ръководството на фирма Тотал, които проучват българската акватория на Черно море за наличие на нефт и газ.По време на срещата френският дипломат изтъкна, че във Франция първото председателство на България на Съвета на ЕС се счита за безспорен успех.В рамките на председателството сме се справили с предизвикателствата в областта на енергетиката, заяви министър Петкова. \"Затворихме досиетата за енергията от възобновяеми източници, за енергийната ефективност и за регламента за управление на Енергийния съюз. Те са основополагащи за законодателния пакет \"Чиста енергия за всички европейци\", както и за изграждането на Енергийния съюз\", каза министър Петкова.\"След едногодишни дебати постигнахме общ подход и по регламента за Агенцията на ЕС за сътрудничество между енергийните регулатори\", допълни министърът на енергетиката.", "date": "2018.07.11", "title": "И френски компании се спрягат при избора на стратегически инвеститор за АЕЦ \"Белене\""}
{"url": "https://news.bg/politics/predlagat-shefa-na-razuznavaneto-ni-za-generalen-konsul-v-myunhen.html", "text": "Председателят на Държавната агенция Разузнаване\" Драгомир Димитров ще бъде предложен за генерален консул на България в Мюнхен, съобщи БНР, позовавайки се на правната система на Министерския съвет.Смяната на постовете трябва да бъде съгласувана с президента.До месец май 2017 г. на поста генерален консул в Мюнхен бе Антоанета Байчева, но тя стана началник на политическия кабинет на външния министър Екатерина Захариева.Припомняме, на .Димитров е кадрови разузнавач. През 2002 г. за кратко е ръководител на полицията във Велико Търново, а по-късно се .", "date": "2018.07.11", "title": "Предлагат шефа на разузнаването ни за генерален консул в Мюнхен"}
{"url": "https://news.bg/int-politics/7-darzhavi-ot-nato-podpisaha-da-kupuvat-obshto-boepripasi-za-voennomorskite-si-sili.html", "text": "Седем съюзнически държави от НАТО подписаха в Брюксел писмо за намерение за многонационално сътрудничество за осигуряване на боеприпаси при морски конфликт. Това стана в Брюксел по време на срещата на върха на НАТО, гласи съобщение на сайта на НАТО.Съгласно това споразумение Белгия, Франция, Италия, Холандия, Полша, Португалия и Испания планират да комбинират покупки на боеприпаси, за да постигнат по-ниски цени. Потенциалното създаване на общи решения за складиране би могло да намали още повече разходите. Планът обхваща широк спектър от видове боеприпаси, включително ракети земя-въздух, торпеда и оръжия.Помощник генералният секретар на НАТО за инвестициите в отбраната Камил Гранд приветства инициативата и я нарече \"важна първа стъпка по пътя към създаването на европейски запаси от висококачествени морски боеприпаси за посрещане на нашите развиващи се нужди. С течение на времето това ще увеличи оперативната съвместимост, способността ни да споделяме нашите боеприпаси и да работим гладко и ефективно заедно, независимо от обстоятелствата\", заяви Гранд.Тази инициатива следва сходни усилия от съюзниците и партньорите на Алианса в областта на въздуха и земята. Първите съвместни придобивки се очакват в близко бъдеще.", "date": "2018.07.11", "title": "7 държави от НАТО подписаха да купуват общо боеприпаси за военноморските си сили"}
{"url": "https://news.bg/crime/zatvornik-izbyaga-tozi-pat-ot-bolnitsa.html", "text": "Затворник избяга от пловдивската болница \"Свети Георги\". Той бил настанен там за лечение преди седмица, съобщи bTV.Мъжът, временно лишен от свобода, е в неизвестост от сряда на обед. Той е бил на лек режим и затова пред болничната му стая не е имало охрана.Новината бе потвърдена от директора на затвора в Пловдив Божил Иванов.В момента полицията в града издирва избягалия затворник.Припомняме, това е втори подобен случай в Пловдив за месец. На 26 юни от Трето районно управление в Пловдив избяга  Петър Петров. След няколко дни той се предаде сам в родния си град Монтана.На 21 юни сутринта осъденият . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години. Той бе и с вертолет.По-рано осъдените . Двамата излязоха от затвора през централния вход, след като стреляха с пистолет по охраната.По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.През април пловдивският затворник  избяга от работна площадка. След две седмици издирване той беше върнат в затвора.", "date": "2018.07.11", "title": "Затворник избяга, този път - от болница"}
