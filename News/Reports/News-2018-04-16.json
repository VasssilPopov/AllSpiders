{"url": "https://news.bg/world/air-france-s-oferta-kam-stachkuvashtite-si-sluzhiteli.html", "text": "Френският авиопревозвач Air France съобщи, че е подал оферта към стачкуващите си служители в опит да разреши проблема с тях и прекрати протестите им, предаде \"Ройтерс\".Той предлага допълнително увеличение на заплатите с 1% за тази година, като общото увеличение е 2 процента. За 2019 г., 2020 г. и 2021 г. Air France обяви, че предлага общо увеличение на заплатите от 5 на сто, което е равно на 1,65% годишно.Авиокомпанията съобщи, че очакваната загуба от стачките, включително планираните за 17 и 18 април, е била 220 млн. Евро (272 млн. Долара).Офертата за заплащане е отворена до 20 април.По-рано компанията обяви, че седемдневната стачка на работниците от февруари струва 170 милиона евро (209 милиона долара).Служители на компанията стачкуват с искане за по-високо заплащане.През тази седмица се очакват нови протести. Синдикати отбелязват, че служителите заслужават финансов стимул след години на строги икономии. Заплатите практически са замразени от 2011 г.Стачните действия съвпадат с тези на работниците от държавната железопътна компания SNCF, а също така с протести на ученици, държавни служители и други.От SNCF обявиха в понеделник, че стачките вече са коствали на компанията около 100 милиона евро.", "date": "2018.04.16", "title": "Air France с оферта към стачкуващите си служители "}
{"url": "https://news.bg/world/kitay-vodi-na-sasht-i-yuzhna-koreya-v-globalnata-nadprevara-za-5g.html", "text": "Китай има малка преднина пред Южна Корея и САЩ в надпреварата по разработване на пето поколение безжични мрежи или 5G, показва американско проучване, цитирано от АФП.Изследването е изнесено от Американската организация на телекомуникационната индустрия (CTIA). В него се отбелязва, че САЩ изостават в усилията си да разработят ултрабързи безжични мрежи, които ще са необходими за самоуправляващи се автомобили, телемедицина и други технологии.Проучването е изготвено от изследователската компания Analysys Mason. От него става ясно, че всички големи доставчици в Китай имат конкретни дати за пускане на новата мрежа и правителството е поело ангажимент да разпредели целия спектър.В проучването са включени 10 държави. В първата група са САЩ, Китай, Южна Корея и Япония, а във втората ключови европейски пазари като Франция, Германия и Великобритания. Сингапур, Русия и Канада са в третата група.Според експерти 5G мрежата ще донесе важни икономически ползи за лидерите и това изоставане в САЩ може да се отрази негативно., предупреди Мередит Бейкър, президент на CTIA.Проучването разкрива, че Европа е била водеща при откриването на 2G, Япония при 3G и САЩ при 4G.Още тази година ще пуснат първите търговски 5G мрежи, а догодина в САЩ, Южна Корея и Япония.", "date": "2018.04.16", "title": "Китай води на САЩ и Южна Корея в глобалната надпревара за 5G"}
{"url": "https://news.bg/world/iran-otgovori-na-es-imame-razlichni-tsennosti-za-choveshkite-prava.html", "text": "Иран обяви, че санкциите на ЕС срещу Техеран за нарушаване на човешките права са заради \"различни ценности\", но те не трябва да възпрепятстват диалога с Европа, информира АФП.\"Ние имаме различни мнения с европейските страни и с ЕС\", каза говорителят на иранското външно министерство Бахрам Гасеми.\"Това е частично заради различни ценности между нашия регион, Ислямска република Иран и ЕС, особено по отношение на човешките права\", добави той.През миналата седмица ЕС взе решение за удължаване на санкции срещу 82 лица и една компания с една година за \"сериозно нарушаване на човешките права в Иран\".По думите на говорителя диалогът с ЕС трябва да продължи в \"конструктивна атмосфера на добра воля\".\"През следващите месеци ще има няколко делегации за обсъждане на различни теми и не само човешките права\", посочи Гасеми и допълни: \"Надявам се, че това може да се случи в по-положителна атмосфера\".Санкциите не са свързани с ядрената сделка от 2015 г.", "date": "2018.04.16", "title": "Иран отговори на ЕС: Имаме различни ценности за човешките права"}
{"url": "https://news.bg/finance/sluzhiteli-na-nap-skochiha-sreshtu-rakovodstvoto-rabotelo-kato-ednolichen-targovets.html", "text": "Между 300 и 500 данъчни служители излязоха на протест в София.Служителите на Националната агенция за приходите (НАП) недоволстват срещу планираните масови съкращения в системата. Съкращенията предвиждат звеното \"Оперативен контрол\" да бъде закрито.Един от организаторите на протеста от КТ \"Подкрепа\" Николай Наков заяви, че изпълнителният директор на НАП Галя Димитрова е заплашила с уволнение 300 души.Той подчерта още, че Димитрова обвинява целия \"Оперативен контрол\" в корупция. Той цитира чл. 31 от Конституцията, който гласи, че всеки е невинен до доказване на противното. По думите му, от конституции, закони и споразумения нищо не се изпълнява, а в НАП се работело като \"едноличен търговец\".Старши инспектор в отдел \"Оперативен контрол\" Владимир Дамянов коментира, че са били уведомени, че ще бъдат уволнени от изпълнителния директор на НАП с писмо на вътрешната страница на НАП. Той добави, че това бил новият бизнес план на изпълнителния директор - без да иска разрешение от никого, без да уведоми управителния съвет на НАП.На въпрос какви мерки трябва да се вземат, той заяви, че не би поискал оставката на ръководството на НАП, защото трябва да има лични мотиви за това, но от Министерството на финансите ако имат повече информация, трябва да вземат нещата под контрол.Засега протестът е мирен, без освирквания. Начална точка на демонстрацията беше сградата на Териториалната дирекция на НАП София град на ул. Аксаков 21. Протестното шествие минава по ул. \"Иван Шишман\", през пл. \"Народно събрание\", ул. \"Московска\", ул. \"Дунав\" и бул. \"Дондуков\" до крайната си точка - сградата на централното управление на НАП.На някои от издигнатите плакати се четеше: \"Защо Илияна Христова, Бойко Атанасов и др. шефове от НАП не са отстранени от длъжност?\"; \"Специалната прокуратура защо все още не се е произнесла по сигнал на граждани срещу Илияна Христова и Бойко Атанасов и прикрива ли шефовете на НАП?\"; \"Питаме! Арестуваните данъчни жертва на шефовете ли са?\"Организатори на протеста са КТ \"Подкрепа\", Федерацията на независимите синдикати от държавното управление и организации към КНСБ. Демонстрацията беше съпровождана с парчето на \"Бийтълс\" \"Let it be\".След като пристигнаха пред централното управление на НАП, протестиращите започнаха да скандират \"Оставка!\", \"Всеки ден ще е така до победата!\" и \"Много сме, силни сме!\".Николай Наков направи изявление пред входа на НАП, като каза, че оттук нататък следват съдебни дела и протести за начина, по който работи данъчната система.От КНСБ добавиха \"бъдете силни и смели, ние сме до вас и ще успеем\".Протестиращите от своя страна поискаха лична среща с премиера Бойко Борисов и отправиха призив към него да не се подвежда от хора, които не показват какво се случва в НАП.Те отправиха и апел към министъра на финансите Владислав Горанов да не се излагат на риск приходите от държавния бюджет.За финал на протеста протестиращите настояха за оставката на шефа на НАП Галя Димитрова. Те поискаха министърът на финансите да приеме нейната оставка.Като мото на протеста се обособи рефренът \"Ще се борим заедно срещу корупцията\".", "date": "2018.04.16", "title": "Служители на НАП скочиха срещу ръководството, работело като \"едноличен търговец\""}
{"url": "https://news.bg/world/sasht-ne-sa-gotovi-sas-sanktsiite-sreshtu-rusiya-koyato-predvaritelno-uvedomila-damask-za-udarite.html", "text": "Президентът на САЩ Доналд Тръмп обмисля нови санкции срещу Русия, докато в същото време Сирия твърди, че предварително е била уведомена от Москва за атаката на Запада, съобщава \"Ройтерс\".Белият дом обяви, че обмисля допълнителни санкции срещу Русия след атака с химически оръжия в Сирия, но все още не е взето окончателно решение.Според \"Индипендънт\" коментарът на говорителя на Белия дом Сара Сандърс е в противоречие с изказването на посланика на САЩ в ООН Ники Хейли, която вчера обяви, че САЩ ще наложат санкции на Русия в понеделник.\"\", поясни говорителят.Днес говорителят на Кремъл Дмитрий Песков заяви, че Москва разглежда санкциите на САЩ като форма на нелоялна конкуренция и всеки отговор ще бъде в съответствие с руските интереси.Междувременно високопоставен представител от регионален съюз, подкрепящ Дамаск, заяви, че сирийското правителство и съюзниците са евакуирали базите благодарение на предупреждение от Русия.Припомняме, в събота сутринта САЩ, Великобритания и Франция нанесоха удари по обекти на сирийската армия.\"\", уточни източникът.", "date": "2018.04.16", "title": "САЩ не са готови със санкциите срещу Русия, която предварително уведомила Дамаск за ударите"}
{"url": "https://news.bg/regions/trima-postradali-pri-udar-mezhdu-taksi-i-marshrutka-v-sofiya.html", "text": "Трима души са пострадали при катастрофа между маршрутно такси и обикновено такси в столицата.Сблъсъкът е станал в столичния ж.к. \"Овча купел\", на кръстовището на бул. \"Президент Линкълн\" и ул. Монтевидео\", информира bTV. Инцидентът е станал около 15:30 ч. Пострадалите са транспортирани в \"Пирогов\" и ВМА.В Спешното на \"Пирогов\" е докаран един от пострадалите. След проведените прегледи и изследвания, пациентът остава в \"Пирогов\" с комоцио (мозъчно сътресение), съобщиха от пресцентъра на болницата. ", "date": "2018.04.16", "title": "Трима пострадали при удар между такси и маршрутка в София"}
{"url": "https://news.bg/crime/shofyorkata-predizvikala-katastrofata-kray-vakarel-ostava-v-aresta.html", "text": "Съдът остави в ареста шофьорката, обвинена за тежката катастрофа на магистрала \"Тракия\" край Вакарел, при която загинаха шестима души и 20 бяха ранени. Цвета Таскова е обвинена за причиняване на смърт по непредпазливост след катастрофата между нейната кола и автобус, в който се намираха загиналите и ранените.Според съда е налице обосновано предположение, че тя е извършила това, в което е обвинена, като не е проявила необходимата отговорност на пътя.Заради тежестта на престъплението, наказанието, което я грози, е от над 5 години лишаване от свобода.Освен това беше взет предвид и фактът, че деянието е извършено в кратко време, след като е хваната да шофира след употреба на алкохол.\"Искам да изкажа искрени съболезнования, не мога да опиша съжалението. Не очаквам да ме разберат, но съжалявам, съжалявам\", каза пред съда Цвета Таскова.\"Разпитани са над 30 свидетели. От тях личи неадекватни действия от страна на обвиняемата. Тя е започнала изпреварване, като е допуснала да настъпи удар и вследствие на което е настъпила смъртта на 6 лица. Това престъпление е по непредпазливост. Представлява и лична трагедия за самата обвиняема\", заяви Мирослав Ангелов, наблюдаващ прокурор, цитиран от Нова телевизия. Той допълни, че Таскова не е била внимателна на пътя и така се е стигнало до тежкия инцидент.Според прокуратурата шофьорът на автобуса няма никаква вина за инцидента. Затова и поискаха на Таскова да се наложи най-тежката мярка - задържане под стража.\"Липсва автотехническа експертиза, която да определи мястото на удара, разположението на автомобилите спрямо разделителната линия на платното за движение\", репликираха от защитата на Таскова и допълниха, че за няколко дни разследване е невъзможно да се установи фактическата обстановка, защото делото е сложно.29-годишната Цвета Таскова е работила като барман по черноморските курорти. Една от причините съдът да я остави в ареста е, че е възнамерявала да работи по курортите в Гърция, а това може да доведе до укриването ѝ. ", "date": "2018.04.16", "title": "Шофьорката, предизвикала катастрофата край Вакарел, остава в ареста"}
{"url": "https://news.bg/world/ozho-ekipite-ni-ne-sa-dopusnati-v-duma.html", "text": "За пореден ден експертите от Организацията за забрана на химическите оръжия (ОЗХО) не са били допуснати в Дума. Това заяви Ахмет Узумджу, генералният директор на Организацията, цитиран от АП. Това се случва 2 дни, след като екипът е пристигнал в страната. По думите му, Сирийските и руски войски са попречили на експертите. Те са се оправдали със съображения за сигурност. Очаква се 22-ма да бъдат разпитани като свидетели. Заместник-министърът на външните работи на Русия Сергей Рябков по-рано отхвърли твърденията, че на инспекторите на ОЗХО им е било попречено да посетят сирийския град Дума, където беше извършена атака с химическо оръжие, съобщават руските медии. по сирийски правителствени обекти, които според тях се използват за производството на химически оръжия. При нападението бяха изстреляни 105 ракети.Размирният град Дума, в сирийския анклав Източна Гута, бе арена на сражения между окупиралите го бунтовници и правителствените войски, които се бореха да го отвоюват. Бунтовниците се съгласиха да се изтеглят от Дума. ", "date": "2018.04.16", "title": "ОЗХО: Екипите ни не са допуснати в Дума"}
{"url": "https://news.bg/world/v-es-pritesneni-ot-naprezhenieto-mezhdu-belgrad-i-prishtina.html", "text": "Външните министри на ЕС притеснени от ескалацията на напрежение между Белград и Прищина.Западните Балкани бяха сред водещите теми от дневния ред на Съвета \"Външни работи\", който се проведе днес в Люксембург.България бе представена от заместник-министър председателя и министър на външните работи Екатерина Захариева.Те подчертаха необходимостта от разрешаване на проблемите чрез диалог.Подчертана бе важността на присъединяването на държавите от Западните Балкани към позициите на ЕС по линия на Общата външна политика и политика за сигурност.Министър Екатерина Захариева информира колегите за хода на подготовката на Срещата на върха ЕС-Западни Балкани, която ще се проведе на 17 май в София. Нейната цел е да отправи ясно политическо послание за подкрепа, както и да потвърди европейската перспектива на целия регион.\"\", каза Захариева.Първите дипломати на 28-те обсъдиха също развитието на отношенията с Русия, като потвърдиха позицията на ЕС, че пълното изпълнение на договореностите от Минск остава ключово условие за съществена промяна в отношенията.Външните министри на ЕС потвърдиха подкрепата си за Съвместния план за действие по ядрената програма на Иран. Обсъдени бяха по-нататъшните стъпки на ЕС за продължаване на изпълнението на споразумението от всички страни по него.", "date": "2018.04.16", "title": "В ЕС притеснени от напрежението между Белград и Прищина"}
{"url": "https://news.bg/world/diplomatsiyata-za-siriya-ne-raboti-zaradi-vetoto-na-rusiya-obyavi-mey-pred-parlamenta.html", "text": "Дипломацията за Сирия не работи заради ветото на Русия.Това заяви премиерът на Обединеното кралство Тереза Мей по време на изслушване в Камарата на общините във връзка с проведените удари в арабската държава.В събота сутринта при координирани действия САЩ, Франция и Обединеното кралство нанесоха удари по цели на сирийската армия.Според Мей намесата през уикенда е имала за цел да \"облекчи човешкото страдание\", а не смяна на режима или намеса в гражданската война., подчерта тя.Мей изброи атакуваните места, от които повечето са военни обекти или съоръжения за разработване на химически оръжия. По думите й военната операция е била за \"максимално унищожаване на запасите от химически оръжия\". Тя приветства подкрепата на западните държави.Британският премиер обвини Русия за влошаващата се хуманитарна криза в Сирия. Министър-председателят подчерта, че Москва не се е опитала да предотврати използването на химически оръжия в конфликта и постоянно е използвала правото си на вето в ООН за блокиране опитите за организиране на разследване.Мей е убедена, че химическата атака е извършена от сирийската армия, защото опозицията и ДАЕШ (\"Ислямска държава\") нямат възможности да проведат подобно нападение.Ударите бяха не само морално оправдани, но и правно легитимни, вярва премиерът.Тереза Мей отхвърли критиката към стратегията й, заявявайки, че \"не сме направили това, защото президентът Тръмп е поискал да го направим. Направихме го, защото вярваме, че е правилното нещо, не сме сами. Има голяма международна подкрепа за предприетите от нас действия\".След премиера думата взе лидерът на опозицията.Председателят на Лейбъристката партия Джереми Корбин заяви, че премиерът трябва да се отчита пред парламента, а не пред Тръмп. Той повтори призива си да се позовават на War Powers Act и при всяка бъдеща военна операция премиерът предварително да търси одобрението на парламента.Корбин вярва, че действията на Лондон са \"юридически съмнителни\". Според него доказателствата сочат към сирийския лидер Башар Асад, но и други групи са използвали такива оръжия.", "date": "2018.04.16", "title": "Дипломацията за Сирия не работи заради ветото на Русия, обяви Мей пред парламента"}
{"url": "https://news.bg/world/46-ma-raneni-pri-poreden-protest-sreshtu-sarkisyan-v-armeniya.html", "text": "Най-малко 46 души са били ранени при пореден протест в арменската столица Ереван, предадоха световните информационни агенции. До сблъсъци между демонстранти и органите на реда се е стигнало в понеделник. Полицаите са използвали шокови гранати и водни оръдия. Шестима от ранените са полицаи. Сред пострадалите е и опозиционен лидер. Хиляди недоволни са взели участие в акцията. Те са скандирали \"Армения без Серж\" и \"Серж е лъжец\". Припомняме, че това е поредна демонстрация срещу опитите на експрезидента Серж Саркисян да остане на власт. Той беше назначен за премиер от своя наследник на поста президент Армен Саркисян.Очаква се Серж да встъпи в длъжност утре. Неговата партия е решена това да се случи, въпреки общественото недоволство. Бившата съветска република премина към парламентарна форма на управление.Встъпването в длъжност на Армен Саркисян позволява спорните промени на Конституцията от 2015 г. да влязат в сила, превръщайки страната в парламентарна република със силен премиер.Политическата промяна беше инициирана от отиващия си президент Серж Саркисян, който няма роднинска връзка с новия държавен глава, и беше одобрена на референдум, като 63% от избирателите подкрепиха промените.Прокуратурата е започнала разследване след масовите протести. ", "date": "2018.04.16", "title": "46-ма ранени при пореден протест срещу Саркисян в Армения "}
{"url": "https://news.bg/politics/rumen-radev-da-ne-stoi-razkrachen-mezhdu-rusiya-i-es-nastoya-plevneliev.html", "text": "Президентът Румен Радев трябва да се определи дали е с Русия или с Европейския съюз, а не да стои разкрачен. За това настоя бившият държавен глава Росен Плевнелиев пред БиТиВи.Според него ако Радев продължи да се държи по същия начин, няма да има тежест в ЕС. \"Ако реши да върви на изток, трябва да се определи\", настоя Плевнелиев.Той каза още, че \"не един и двама президенти\" са му звъняли да му кажат, че Радев се опитва да сее разделения в ЕС.\"Едно от нещата, които казаха, е, че Радев говори едно с тях на четири очи, а се случва съвсем друго на гласуванията по повод санкциите срещу Русия\", поясни Плевнелиев. Той не пожела да каже точно с кого е разговарял.Бившият президент критикува и твърдението на Радев, че от срещата с руския патриарх Кирил няма протокол.\"Държавността започва от президентската институция, която е гарант за баланса и спазването на правилата от всички. Когато президентът не води протокол от срещата с патриарха, когато българският президент коленичи и целува ръка, това тотално разрушава устоите на българската държавност\", категоричен е Плевнелиев.Той коментира също, че \"Радев бос, по мускули, по потник, роклята на първата дама\" също са неща, които не помагат на българската държавност.", "date": "2018.04.16", "title": "Румен Радев да не стои разкрачен между Русия и ЕС, настоя Плевнелиев"}
{"url": "https://news.bg/finance/sakrashteniya-v-shtata-na-nap-nyama-da-ima-uveri-goranov.html", "text": "Съкращения в щата на Националната агенция за приходите (НАП) няма да има. Това обяви финансовият министър Владислав Горанов, цитиран от БНР.\"Промените засягат 3% от служителите на НАП, като числеността на отдел \"Фискален котрол\" ще бъде увеличена с числеността на отдел \"Оперативен контрол\", поясни министърът.По думите му, промените целят да защитят малкия и среден бизнес, който нееднократно се е оплаквал от действия на държавните служители на терен.\"Тук, разбира се, има и вътрешнопроцесни неща в НАП, които тепърва ще се подобрят, като например да няма едни и същи фиксирани екипи, които да се сраснат с терена и да се сприятелят или сближат с обектите на контрол, като по този начин се изкушат взаимоотношенията им да прераснат в друг тип. С много организационни мерки това ще бъде направено така, че да се случва доста по-трудно\", увери финансовият министър. ", "date": "2018.04.16", "title": "Съкращения в щата на НАП няма да има, увери Горанов"}
{"url": "https://news.bg/world/gartsiya-osvobozhdava-osemte-turski-voynitsi-prez-may.html", "text": "Осемте турски военнослужещи, които избягаха в Гърция след неуспешния опит за преврат в Турция през юли 2016 г., ще бъдат освободени през май, тъй като изтича максималният срок за задържане от 18 месеца.Тази информация разкри правосъдният министър на Гърция Ставрос Контонис, цитиран от \"Катимерини\".\"\", каза той пред радио 24/7, допълвайки, че няма искане от Турция да бъдат съдени в Гърция.Гръцкият съд отхвърли три искания на турските власти за екстрадирането им. Анкара ги обвинява, че са участвали в преврата. Но според гръцкия съд те няма да получат справедлив процес в Турция.Анкара обвинява Атина, че укрива терористи.Контонис отхвърли опасенията, че войниците могат да бъдат отвлечени от турските тайни служби.\"\", увери той.", "date": "2018.04.16", "title": "Гърция освобождава осемте турски войници през май"}
{"url": "https://news.bg/world/sasht-i-velikobritaniya-obviniha-rusiya-v-kibershpionazh.html", "text": "САЩ и Обединеното кралство обвиняват Русия, че подкрепя хакери, които са инфектирали компютърни мрежи с вируси по света в кибершпионска кампания, информира \"Ройтерс\".Хакерската кампания е насочена към правителствени агенции, бизнеси и важна инфраструктура.Американски и британски представители заявиха пред журналисти, че те планират да излязат със съвместно предупреждение за атаките, конкретно насочени към рутери, които са ключова част от интернет инфраструктурата.Според представителите кибершпионажът може да бъде използван като средство за офанзивни действия в бъдеще.", "date": "2018.04.16", "title": "САЩ и Великобритания обвиниха Русия в кибершпионаж"}
{"url": "https://news.bg/world/johanis-otkazva-da-uvolni-antikoruptsionniya-shef.html", "text": "Румънският президент Клаус Йоханис обяви в понеделник, че е отказал искането на правителството да освободи популярния в страната главен прокурор за борба с корупцията, Лаура Кьовеши, предаде АФП.Той е отхвърлил предложението на министъра на правосъдието Тудорел Тоадер, защото не е убеден от аргументите му.Тоадер започна процедурата през февруари, като я обвини за \"увреждане на образа\" на Румъния, след като Кьовеши критикува съдебните реформи на правителството.Освен че предизвикват улични протести у дома, тези реформи пораждат тревоги в чужбина, че Румъния може да се оттегли в борбата си срещу корупцията.Повече от 108 000 души са подписали онлайн петиция, призовавайки Йоханис да не отхвърля прокурора.Тя си спечели силни врагове в Румъния, тъй като много от осъдените са близки до управляваща лява партия.По-рано тази година Кьовеши заяви, че агенцията е разследвала рекорден брой случаи през 2017 г. въпреки \"безпрецедентните атаки\" на политическите органи.", "date": "2018.04.16", "title": "Йоханис отказва да уволни антикорупционния шеф"}
{"url": "https://news.bg/world/tramp-siriya-ne-e-svalila-nito-edna-raketa-v-sabota.html", "text": "Сирия не е свалила нито една ракета в събота. Това е заявил американският президент Доналд Тръмп. Той е направил изявлението на кръгла маса във Флорида, предадоха световните информационни агенции. По думите му, Дамаск не е свалил нито една от стотиците ракети, които САЩ, Великобритания и Франция изстреляха сутринта в събота. Така той опровергава твърденията на Русия, че Сирия е прихванала поне 71% от ракетите.Това твърдение е било направено от Игор Конашенков, говорител на руското военно министерство. Според него, ПВО на Сирия е показало почти 100-процентова ефективност. Припомняме, че ударите бяха извършени заради химическата атака по-рано в сирийския град Дума, при която загинаха 50 души, а стотици други бяха ранени. За нея Западът обвини Дамаск. Междувременно, от ОЗХО обявиха, че за пореден ден инспекторите им не са допуснати в сирийския град Дума, за да проведат разследване. Сирийски и руски военни са ги спрели от съображения за сигурност. ", "date": "2018.04.16", "title": "Тръмп: Сирия не е свалила нито една ракета в събота "}
{"url": "https://news.bg/crime/spetsprokuraturata-obvini-trima-za-nezakonen-boen-arsenal.html", "text": "Специализираната прокуратура обвини трима за незаконно притежаване на големи количества оръжия и боеприпаси, съобщиха от прокуратурата. Мъжете са от Монтана и Казанлък.На 13 април 2018 г. при спецакция, водена от Специализираната прокуратура, са иззети общо 14 пистолета от различни марки, автомати \"Скорпион\" и \"Берета\", незаконна ловна пушка, над 1000 патрона с различен калибър. Оръжията са иззети от едно помещение и автомобил, боеприпасите са били държани на различни места, в т.ч. в местността \"Разсадника\" в покрайнините на Монтана.Двама от обвинените вече са осъждани за незаконно държане на оръжия и боеприпаси. Единият от тях е в изпитателен срок на условна присъда, постановена му от Районния съд в Монтана през 2017 г.", "date": "2018.04.16", "title": "Спецпрокуратурата обвини трима за незаконен боен арсенал"}
{"url": "https://news.bg/world/v-kanada-obmislyat-dekriminalizirane-na-vsichki-narkotitsi.html", "text": "Месеци преди Канада да се превърне в първата държава от Г-7, която напълно е легализирала марихуаната, политици в северноамериканската страна призовават за декриминализиране притежанието и употребата на всички нелегални наркотици, пише \"Гардиън\".Членове на Либералната партия на премиера Джъстин Трюдо настояват правителството да направи още една крачка напред и да декриминализира всички наркотици.Това е само една от многото идеи, които ще бъдат обсъдени на национална конференция на партията в източния град Халифакс тази седмица.Някои либерали смятат, че не е правилен стандартният подход към младите, че наркотиците са лошо нещо и е нормално заловените с тях да бъдат хвърляни в затвора.Според тях налагането на наказания за притежание и употреба на наркотици просто обслужва доходоносния черен пазар, отклонява ресурси от правоприлагащите органи и маргинализира тези, които вече са изолирани от обществото.Искането за декриминализиране на наркотиците идва на фона на кризата с опиати в Канада и САЩ, която е отнела живота на хиляди хора. През миналата година 4 000 канадци са починали вследствие употребата на опиати.", "date": "2018.04.16", "title": "В Канада обмислят декриминализиране на всички наркотици"}
{"url": "https://news.bg/int-politics/komunisti-s-opit-da-gatnat-statuyata-na-eksprezidenta-na-sasht-hari-truman-v-atina.html", "text": "Група привърженици на Гръцката комунистическа партия се опитаха да съборят статуята на бившия американски президент Хари Труман в централната част на Атина по време на протест срещу въздушните удари по Сирия от страна на САЩ, Великобритания и Франция в събота, съобщава \"Ройтерс\".Протестиращите са влезли в сблъсъци с полицията, която е използвала сълзотворен газ, за да разпръсне тълпата. Най-малко трима протестиращи са били ранени, като главите им са били разкървавени, уточнява очевидец на събитията.Няколкостотин привърженици на комунистическата партия са участвали в демонстрацията.", "date": "2018.04.16", "title": "Комунисти с опит да гътнат статуята на експрезидента на САЩ Хари Труман в Атина"}
{"url": "https://news.bg/crime/deloto-sreshtu-petar-moskov-za-vaksinite-ne-tragna.html", "text": "Специализираният съд не даде ход на делото срещу бившия здравен министър в правителството Борисов - 2 Петър Москов.Причините са отсъствието на юридически лица от страна на Министерство на здравеопазването и на фирмата \"Бул Био НЦЗПБ\" ЕООДОсвен това от защитата изтъкнаха, че на практика не са имали реален срок за запознаване с материалите по делото, които са 95 тома, тъй като уведомлението за днешното разпоредително заседание е получено едва на 10 април.Преди заседанието бившият министър Петър Москов заяви, че и до този момент не съжалява за извършения от него внос на ваксини и е убеден, че истината ще излезе наяве в подкрепа на обществения интерес. Той коментира и че трябва да се прецени дали държавата е внесла ДДС в републиканския бюджет.Съдът не уважи исканията на защитата за оттегляне на прокурор Емил Петров с аргумент, че той е незаконно командирован от СГС и е в нарушение на Закона за съдебната власт.Припомняме,  във връзка с вноса като дарение на ваксините \"Пентаксим\", \"Еувакс Б\" и \"Тетадиф\". Подсъдими са и трима от \"Бул Био НЦЗПБ\" ЕООД.Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения. Москов е приел дарение от Министерство на здравеопазването на Турция под формата на 100 хил.дози ваксина за деца \"Пентаксим -0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната.Заради действията на Москов здравното ведомство е ощетено с 325 233,87 лв. Неимуществените вреди пък са свързани с това, че авторитета на МЗ пада и се създава недоверие в у гражданите за дейността по ваксиниране на деца.Това определя деянието като особено \"тежък случай\". Законът предвижда наказание \"лишаване от свобода\" от 3 до 10 г.Второто обвинение на бившия здравен министър е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\". От това са произтекли значителни вреди за \"Бул Био\" ЕООД в размер на 427 788,31 лв. с ДДС, 2097, 96 лв. застраховки и 12 221,22 лв. транспортни разходи.Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество. Тези действия са довели до щети в размер на 110 003, 46 лв.Съдът насрочи следвата дата за делото за 18 юни 2018 от 10 часа. ", "date": "2018.04.16", "title": "Делото срещу Петър Москов за ваксините не тръгна"}
{"url": "https://news.bg/society/branshovi-organizatsii-zashtitiha-lipsata-na-mantinela-ot-dvete-strani-na-am-trakiya.html", "text": "Българска браншова камара \"Пътища\" излиза със Становище във връзка с твърдения в медии, че възможна причина за  в района на 27-ми километър на АМ \"Тракия\" посока София е липсата на предпазна ограничителна система за пътища - мантинела.\"Автомагистрала \"Тракия\" е изградена и рехабилитирана през годините при стриктно спазване на правилата по действащата и до сега Наредба за проектиране на пътища\" съобщават от камарата.\"В този участък терена е равнинен и в напречно сечение е изпълнен стандартен пътен профил - пътно платно в нулев профил , стабилизиран банкет и облицован пътен окоп с наклон 1:3. Нормативно, при подобни участъци, проектно не се изисква предпазна ограничителна система (мантинела). Това се отнася както за действащите към момента на строителството и рехабилитацията нормативни документи, така и съгласно последните, изцяло хармонизирани с европейската практика спецификации и стандарти\", обясняват от браншова камара \"Пътища\".Изразявайки своето съчувствие към близките на загиналите и пострадалите при трагичния инцидент, камарата призовава да бъдат прекратени спекулациите, целящи отклоняване на вниманието от действителните причини за катастрофата и насочването към несъществуващи проблеми в пътната инфраструктура.Становище публикуват и от българска браншова организация \"Пътна безопасност\". Те обясняват, че \"трасето на тази част от АМ Тракия е изградено през 1978 г. и e рехабилитирано в периода 1997 - 1998 г. Настилката е асфалтова, в добро състояние, липсват повреди и разрушения. По време на катастрофата настилката е била суха и чиста от замърсявания. Има пътна маркировка в добро състояние, положена е през есента на 2017 г. Ситуацията на маркировъчните елементи отговаря на изискванията на Наредба №2 на МРРБ, МВР и МТИТС от 2001 г. за сигнализацията на пътищата с пътна маркировка\".Стоманените предпазни огради са поставени според изискванията на \"Технически правила за приложение на стоманени предпазни огради по Републиканските пътища\". Съгласно изискванията на по-новите \"Технически правила за приложение на ограничителни системи за пътища (ОСП) по Републиканската пътна мрежа\", на мястото на ПТП има предпазна ограда в разделителната ивица. Няма изискване да се поставя ограда от страната на банкета при относително равен крайпътен терен.Те допълват, че в редица медии е дадена гласност на теза, че в нормативните актове има изискване по цялата дължина на автомагистралите да има предпазна ограда от двете страни. Както в Технически правила от 1994 г., така и в действащите към момента Техническите правила от 2010 г., няма такова изискване.Пътно ограничителните системи, които се монтират в Република България, трябва да отговарят на:Организацията коментира, че всяка държава членка на Европейския съюз разработва свои собствени правила, които опредлелят класовете на видовете огради. Приетите в България \"Технически правила за приложение на ограничителни системи за пътища по Републиканската пътна мрежа\", на АПИ от 2010 г. имат за цел да определят критериите за използване на различни видове и конструкции предпазни съоръжения за пътища. Същите са еквиваленти с тези в Германия и много други европейски държави, допълват те.За сравнение във Франция изискванията са доста по-ниски, отколкото от приетите в Германия и България:БДС EN 1317:2 определя следните класове на действие:Работата на компетентните органи е да опредли скоростта, с която се е движил автобуса, неговата маса, дали е имал или не спирачен път, ъгъла на отклонение и т.н. За тази цел все повече европейски страни се използват компютърни симулации за въстановка на пътни инциденти /Белгия, Франция, Германия/, обясняват от българска браншова организация \"Пътна безопасност\".", "date": "2018.04.16", "title": "Браншови организации защитиха липсата на мантинела от двете страни на АМ \"Тракия\""}
{"url": "https://news.bg/int-politics/makron-ne-mozhel-da-vbie-klin-mezhdu-turtsiya-i-rusiya.html", "text": "Отношенията на Турция с Русия са твърде силни, за да бъдат разрушени от президента на Франция.Това обяви турският външен министър Мевлют Чавушоглу, след като Еманюел Макрон коментира, че подкрепата на Анкара за ракетните удари в Сирия е показала, че тя се е \"отделила\" от Русия, информира \"Ройтерс\".На съвместна пресконференция с генералния секретар на НАТО Йенс Столтенберг в Анкара, Чавушоглу добави, че отношенията на Турция с Русия не са алтернатива на нейните отношения с НАТО, Франция и САЩ.", "date": "2018.04.16", "title": "Макрон не можел да вбие клин между Турция и Русия"}
{"url": "https://news.bg/society/kzd-obsazhda-nasilieto-nad-detsa-v-gabrovskiya-dom-hrizantema.html", "text": "В Комисията за защита от дискриминация (КЗД) ще обсъдят случая с агресията спрямо деца в Център за настаняване от семеен тип за деца и младежи с увреждания \"Хризантема\" в Община Габрово, съобщиха от КЗД.Решението за самосезиране е взето по доклад на Баки Хюсеинов, зам.-председател на Комисията. Повод за доклада са излъчените в медийното пространство репортажи с кадри от насилие - вербално и физическо, спрямо децата от страна на служителки, работещи в Центъра.Припомняме, в края на януари бяха показани видеозаписи в дом за деца с увреждания в Габрово, където са  от две от служителките в дома.Тогава в дома в Габрово живееха 7 деца и 3-ма младежи с увреждания. По-късно почти . В прокуратурата беше образувана една обща преписка по четири сигнала.", "date": "2018.04.16", "title": "КЗД обсъжда насилието над деца в габровския дом \"Хризантема\""}
{"url": "https://news.bg/world/britanskite-leybaristi-s-ekspertno-mnenie-udarite-v-siriya-nezakonni.html", "text": "Лейбъристката партия на Великобритания публикува експертно мнение, в което се заявява, че извършените в Сирия въздушни удари са незаконни, пише \"Гардиън\".Припомняме, САЩ, Обединеното кралство и Франция бомбардираха военни обекти на сирийските правителствени сили. Това е първият координиран удар на Запада срещу армията на президента Башар Асад.Том Уотсън, заместник-председател на лейбъристите, публикува правно мнение от 5 страници, в което се казва, че проведените бомбардировки са незаконни. Мнението е на Дапо Аканде, професор по международно публично право в Оксфордския университет.Правното становище на Аканде:Противоположно на позицията на правителството, нито Хартата на ООН, нито обичайното международно право позволяват военни действия на базата на доктрината за хуманитарна интервенция. Има много малка подкрепа от държави за подобно изключение на забраната за използване на сила. Великобритания е една от малкото държави, които подкрепят такъв правен принцип, но мнозинството държави категорично го отхвърлят.Правната позиция на правителството на Обединеното кралство пренебрегва правилата на международното право, отнасящи се до използването на сила, тъй като обичайното международно право не преодолява правилото в Устава на ООН, забраняващо използване на сила. Така позицията на Лондон би подкопала върховенството на Хартата на ООН.Дори и да е използвана доктрината за хуманитарна намеса в международното право, ударите срещу Сирия изглежда, че не отговарят на анализа на правителството. Предприетите от британското правителство действия не са директно насочени към \"непосредствена и неотложна помощ\" по отношение предотвратяване на конкретно зло, предприети са преди инспектори от Организацията за забрана на химическите оръжия да достигнат до засегнатия район.Позицията на правителството може да бъде използвана и от други държави по света, което може да доведе до риск от злоупотреби и прекомерно използване на сила при случаи на хуманитарна криза. Поради тази причина други държави и много експерти не са склонни да подкрепят доктрината за хуманитарна интервенция.", "date": "2018.04.16", "title": "Британските лейбъристи с експертно мнение: Ударите в Сирия незаконни"}
{"url": "https://news.bg/crime/neka-silata-bade-s-vas-pozhela-tsatsarov-na-mladite-yuristi-ot-pu.html", "text": "\"Нека силата бъде с вас\", пожела главният прокурор Сотир Цацаров на абсолвентите от Випуск 2017 на Юридическия факултет на ПУ \"Паисий Хилендарски\" на церемония по връчване на дипломите.\"Утрешният ден ще е такъв, какъвто го направите вие. И утрешният ден ще има своите герои, и това ще бъдете вие\", допълни той.В Деня на Конституцията главният прокурор връчи свидетелството за завършено висше юридическо образование на отличника на випуска - Кристиан Райчев, който завършва с успех 5.99., и му подари статуетка на лъв, като символ на силата и фототипно издание на \"История славянобългарская\".", "date": "2018.04.16", "title": "Нека силата бъде с вас, пожела Цацаров на младите юристи от ПУ"}
{"url": "https://news.bg/int-politics/tramp-se-ozabi-na-rusiya-i-kitay-devalvirali-valutite-si.html", "text": "Американският президент Доналд Тръмп обяви в профила си в \"Туитър\", че Русия и Китай играят игрички, девалвирайки валутите си, докато САЩ продължават да повишават лихвените проценти.\"Русия и Китай играят играта \"Девалвация на валутата\", докато САЩ продължават да повишават лихвените проценти. Това е неприемливо!\", отсече американският държавен глава.Експерти коментират, че не разбират защо Тръмп се опитва да обвързва американските лихвени проценти с курса на валутите на Русия и Китай. Допълва се, че Русия е увеличила покупката на чуждестранни валути през тази година, но причината, поради която рублата се срина напоследък, е заради санкциите на САЩ.Междувременно говорителят на Кремъл Дмитрий Песков коментира, че Русия разглежда санкциите на САЩ като форма на нечестна конкуренция и всеки неин отговор ще бъде в съответствие с интересите на Русия.\"Стремежът за санкции срещу Русия се превръща във фикс идея. Ние все още смятаме тези санкции за незаконни... и сме убедени, че всеки икономист може да види открити опити за изтласкване на руски компании от световните пазари\", изтъкна Песков.\"Това не е нищо повече от международно заграбване на активи\", добави той.", "date": "2018.04.16", "title": "Тръмп се озъби на Русия и Китай - девалвирали валутите си"}
{"url": "https://news.bg/world/noviyat-vatreshen-ministar-na-slovakiya-hvarlya-ostavka.html", "text": "Словашкият вътрешен министър Томаш Друкер обяви, че подава оставка, информира \"Ройтерс\".Друкер пое поста само преди няколко седмици на фона на масови протести с искане за уволнение на шефа на полицията след убийството на журналиста Ян Куциак.Министърът поясни, че няма причина, за да уволни шефа на полицията Тибор Гаспар, но усеща, че проблемът остава източник на дълбоко разделение на обществото.Десетки хиляди словаци организираха поредица от протести с искане оставката на Гаспар, за да се осигури щателно разследване на убийството на Куциак през февруари.", "date": "2018.04.16", "title": "Новият вътрешен министър на Словакия хвърля оставка"}
{"url": "https://news.bg/world/nezhnata-strana-na-donald-tramp.html", "text": "Нямаше да съм мъжът, който съм днес, ако тя не беше до мен.Тези мили думи написа американският президент Доналд Тръмп за жена си в e-mail покани, които разпрати до отбрани по повод рождения ден на половинката му Мелания. Той също така нарича жена си своя скала и фундамент, пише Daily mail.Американският президент разкрива, че Мелания е основата на тяхното семейство, а семейството е едно от най-големите житейски удоволствия.Да служиш като първото семейство на Америка е наистина голяма привилегия, допълва той.Този месец нашето семейство е в очакване на един много специален ден, присъединете се към нас за отбелязването на рождения ден на първата дама и моята красива, скъпа на сърцето ми и изключителна съпруга Мелания, казва още Тръмп.Тя е невероятна майка за нашия син, пише президентът и не спира с хвалбите - \"Гордея се с нейните постижения.\"", "date": "2018.04.16", "title": "Нежната страна на Доналд Тръмп"}
{"url": "https://news.bg/politics/tsvetanov-nay-hubavo-e-da-si-prezident-samo-namirash-kusuri.html", "text": "\"Най-хубаво е да си президент в България. Нищо не зависи от теб, само намираш кусури. Такъв коментар направи председателя на ПГ на ГЕРБ Цветан Цветанов от Смолян на , когато и Радев не отрече намерението си да създаде собствена политическа партия.Цветанов захапа Румен Радев и с питането: \"Макар и президентът да е посещавал различни общини в България, колко от проблемите им е решил?\"Той припомни  с кмета на града.\"Когато обаче после стана време за същинското решаване на проблемите, кметът дойде при нас. Той бе независим кандидат, подкрепен от БСП, но това означава ли, че не трябва да работим заедно? Не е важно от коя партия си, а дали те е грижа за хората\", категоричен бе председателят на ПГ на ГЕРБ.\"Уважавам президентската институция, но за съжаление Румен Радев, заедно с БСП, има антиевропейско поведение\", допълни още Цветан Цветанов.Цветан Цветанов коментира и зачестилите инциденти по пътищата като негативна тенденция към връщане на най-черните времена. Цветан Цветанов споделя препоръката от ЕС, че преди всичко трябва да се промени манталитетът на българския водач.\"Това съветвам и аз - да се уважават всички участници в движението\", посочи той.По думите му глобите в България са високи, като единственото, което може да се подобри, е събираемостта им. \"Не бива да очакваме обаче от МВР да бъдат пъдари на пътя. Най-важна е превенцията. Затова още от ученическа възраст децата трябва да бъдат възпитавани като толерантни бъдещи водачи и да им се дават лошите примери на недобросъвестните шофьори\", обясни той.", "date": "2018.04.16", "title": "Цветанов: Най-хубаво е да си президент... само намираш кусури"}
{"url": "https://news.bg/world/izrael-nyama-da-pozvolim-na-rusiya-da-ni-ogranichava-v-regiona.html", "text": "Военният министър на Израел Авигдор Либерман заяви, че страната му няма да позволи Русия да ограничава действията й в региона, пише \"Таймс оф Израел\".В интервю за новинарския сайт Walla военният министър отказа да потвърди, че Израел е отговорен за атака срещу ирански сили в сирийска база през миналата седмица, въпреки че високопоставен израелски източник потвърди, че еврейската държава стои зад нападението.\"\", подчерта министърът.В същото време Либерман поясни, че Израел е успял да преодолее \"търкане\" с Москва и двете държави са в постоянен контакт.Според него Иран действа срещу Израел чрез Хамас и Хизбула.Министърът се закани, че няма да позволят Газа да се превърне в \"ирански фронт\".", "date": "2018.04.16", "title": "Израел: Няма да позволим на Русия да ни ограничава в региона"}
{"url": "https://news.bg/comments/triumfat-na-orban-i-smeshniyat-plach-na-levicharite.html", "text": "На 8 април водената от унгарския премиер Виктор Орбан партия ФИДЕС и коалиционният партньор Християндемократическа народна партия спечелиха смазваща победа на парламентарните избори в Унгария, постигайки квалифицирано мнозинство. Предстои трети пореден, и общо четвърти, мандат за унгарския национален лидер.Международната прогресивна общественост в лицето на левичарите, които нерядко погрешно наричаме \"либерали\", веднага започна да вие на умряло, повтаряйки несъстоятелни мантри за \"погазване на демокрацията\", \"контрол върху медиите\", \"популизъм\" и \"разправа с гражданското общество\".Нека да видим защо тези мантри са напълно несъстоятелни.Първото обвинение към унгарския премиер е, че на практика е елиминирал демокрацията и е установил авторитарен режим. Като довод се дава факта, че на последните избори управляващата коалиция получи 49% от гласовете, но взе 66% от депутатските места. Според критиците на Орбан управляващите са преначертали избирателните райони в своя полза, респективно, във вреда на опозицията.В действителност, всяка избирателна система, различна от чисто пропорционалната, дава възможност за подобни отклонения. А Унгария не е единствената европейска държава, която използва частично или изцяло мажоритарна система. Докато в Унгария системата е смесена, то в стари демокрации като Великобритания и Франция се използва изцяло мажоритарна такава. Към тези страни обаче няма упреци, че са недемократични. А когато във Франция на едни парламентарни избори Националният фронт на Марин льо Пен взе 13% от гласовете, но само 1 от местата в Националното събрание, същите тези \"защитници на демокрацията\" не видяха нищо нередно в това. Отгоре на всичко атаките са не срещу системата, която позволява такива диспропорции, а към политическата сила, която в този случай е била облагодателствана. Много принципно, няма що...Истината е, че джеримендърингът* помага, но в кошара (т.е. в урните) не вкарва. И тук е моментът да припомня, че у нас през 2009г. управляващата тройна коалиция въведе мажоритарен елемент в изборните правила, като 31 от мандатите (по един във всеки избирателен район) се избираха мажоритарно. Скритият замисъл на управляващите тогава беше, че партиите в коалицията ще си помагат взаимно във всеки район и така ще оберат мандатите, докато разединената опозиция няма да може да се споразумее за подобни съвместни действия и така всичките 31 мандата ще отидат за партиите от тройната коалиция. Само че нещата се обърнаха. В известен смисъл това преля чашата на търпението и българските избиратели наказаха партиите от тройната коалиция за всичките й безобразия. А конкретно за мажоритарните мандати - ами почти всичките бяха спечелени от опозиционната тогава партия ГЕРБ.Второто обвинение е, че ФИДЕС е спечелила изборите заради правителствен контрол върху медиите. ОК, да приемем, че такъв контрол съществува. Само че, според \"Репортери без граници\" Унгария е на 71-во място в света по свобода на медиите. Докато в България например, която е с 38 места по-надолу, от основната управляваща партия не смеят и да мечтаят за такава победа. А в Македония, която е дори след нас в същата класация, и където се предполага, че медиите са още по-сервилни към управляващите, от ВМРО-ДПМНЕ дори не успяха да задържат властта. Значи, не е заради медиите, а има нещо друго...Широко тиражирано обяснение за победата на Орбан е, че в предизборната кампания той е залагал основно на популизма и конкретно на страха на унгарците от масова нелегална имиграция. Застъпниците на тази теза обаче нямат отговор на въпроса, защо в други европейски държави (България, Хърватия, Чехия), където също има подобни настроения, не се получават аналогични резултати.Далеч по-близо до истината би било едно друго обяснение, според което - да, страхът от нелегалните имигранти изигра някаква роля, но тази роля не беше основната. Далеч по-важно за успеха на Орбан бе обстоятелството, че в предишните два мандата той стабилизира унгарската икономика, което пък доведе до повишаване на благосъстоянието на населението. Преди това социалистите бяха докарали страната до 12% безработица и Унгария трябваше да бъде спасявана от Международния валутен фонд (за сравнение към момента безработицата е под 4%). Тоест, Орбан след Дюрчани се явява нещо като Костов след Виденов, само дето унгарските избиратели не са толкова късопаметни, че след 8 години да върнат социалистите на власт.В първите дни след изборите се появи и полуновината, че правителството на Орбан готви облагане с данък на неправителствените организации, които получават финансиране от чужбина. Впоследствие се оказа, че данъкът върху международните траншове важи само за тези НПО-та, които \"подпомагат нелегалната имиграция\", но левичарите вече бяха погребали \"гражданското общество\" в Унгария. Искам обаче да попитам същите оплаквачи знаят ли какво ще им се случи, ако основат НПО в САЩ или Израел, например, и тръгнат да се бъркат в местната политика, финансирани от чужда държава? Последствията варират от \"силни усещания\" в места като Гуантанамо, през обвинения в шпионаж до \"безследно изчезване\" в добрите традиции на МОСАД... В случая Орбан постъпва доста меко, тъй като може спокойно да криминализира всички НПО-та, които се финансират от държави извън ЕС.Изобщо, целият вой на левичарите срещу Орбан си е един \"смешен плач\"...Изборните резултати в Унгария всъщност показват пропорциите такива, каквито би следвало да бъдат в една нормална ситуация - мощна десница, която доминира безапелационно; втората по сила партия е националистическа (\"Йоббик\"), която няма съществени идеологически различия с ФИДЕС, а основно обвинява Орбан в корупция и превземане на икономиката чрез свои хора; левицата е разпокъсана и маргинализирана (социалистите, които преди десетилетие докараха Унгария до катастрофа, сега едва прескочиха бариерата за коалиции). Възходът на левицата обикновено е или в резултат на икономически сътресения, или е следствие от морална деградация на обществото, или и двете. В Унгария обаче явно нищо от това не е налице - икономиката е относително стабилна, а обществото проявява завиден имунитет срещу заразата на \"културния марксизъм\".Така че, уважаеми левичари, свиквайте! Орбан, Курц-Щрахе, Тръмп и Качински са само началото. Ще продължим да ви бием на избори - с много, често, и завинаги. Демокрация, какво да се прави...", "date": "2018.04.16", "title": "Триумфът на Орбан и смешният плач на левичарите"}
{"url": "https://news.bg/int-politics/turtsiya-svali-znameto-na-gartsiya-ot-ostrov-v-egeysko-more.html", "text": "Турският премиер Бинали Йълдъръм потвърди, че бреговата охрана на Турция е свалила гръцкото знаме на островче в източната част на Егейско море, чийто суверенитет се оспорва от Анкара, съобщават гръцките и турските медии.Говорейки в Истанбул, Йълдъръм предупреди, че Турция \"няма да толерира ескалация на напрежението от страна на съседна Гърция\".В петък група гърци са издигнали гръцкото знаме на островчето Андрофотос.Местният сайт samos24.gr съобщи, че трима гърци са пристигнали с лодка на о. Андрофотос и са издигнали гръцкото знаме на най-високата точка на необитаемия остров. Те са направили и няколко снимки на мисията си.\"Бреговата охрана предприе необходимите действия и свали знамето оттам. Препоръчваме на Гърция, в контекста на добросъседството, да избягват провокативни действия, които ще увеличат напрежението\" между двете съседки и съюзници в НАТО, изтъкна Йълдъръм.Турция има териториални претенции към островчето.Йълдъръм твърди, че инцидентът е подобен на случилото се по време на кризата на остров Имия (турците го наричат Кардак) през 1996 г., когато двете съюзнички от НАТО бяха на ръба на военен сблъсък. Тогава четирима гърци от съседния остров Калимнос, включително кметът и собственикът на стадо овце, останало на островчетата, издигнаха гръцкото знаме на Имия.От своя страна външният министър на Турция Мевлют Чавушоглу подчерта: \"Не предприемайте никакви опасни действия; нашите войници могат да предизвикат инцидент.\" Изказването му беше направено по време на съвместна пресконференция с генералния секретар на НАТО Йенс Столтенберг.Междувременно говорителят на гръцкото правителство Димитрис Цанакопулос заяви, че няма данни за \"нарушение на териториалната цялост на Гърция\".Напрежението между Турция и Гърция нарасна през последните месеци заради териториални спорове в Егейско море, заради отказа на Гърция да върне осем турски военнослужещи, които избягаха там след опита за преврат срещу турския президент Реджеп Тайип Ердоган през 2016 г., както и заради арестуването от страна на Турция на двама гръцки войници, които бяха навлезли на турска територия по погрешка.", "date": "2018.04.16", "title": "Турция свали знамето на Гърция от остров в Егейско море"}
{"url": "https://news.bg/politics/rumen-radev-ne-vizhda-kakvo-se-stroi-na-stroitelnata-ploshtadka-balgariya.html", "text": "Икономиката е неразривно свързана с политиката. Това обясни президентът Румен Радев в лекция пред студентите от УНСС. Реалните ползи от политиката се измервали във висок жизнен стандарт, а не с ПиАр блъфове, по думите му. Успехите на страната ни са в демократичната Конституция, пазарната икономика, членството в ЕС и НАТО. Усъвършенства се инфраструктурата, похвали Румен Радев. Голям обем от еврофондовете са усвоени. Въпреки това сме на челни позиции по смъртност и обезлюдяване, а милиони хора живеят в бедност. Пенсиите у нас били шокиращо ниски.Държавният глава разкритикува варварския начин на приватизация у нас и на унищожаването на земеделието. Делът на сивата икономика спъвала реалната икономика. Привличаме инвестиции чрез социален дъмпинг, по мнението му. Държавният бюджет се използвал за потушаване на социално недоволство и протести. Радев критикува неефективната администрация и липсата на електронна администрация.Неефективната институционална среда е виновна за тежкото положение в страната, според президента.Защита, предвидимост и сигурност, иска той. Не трябвало безкритично да се подкрепя Народното събрание, тъй като често има хаотични законодателни промени. Румен Радев отбеляза, че все по-често, между две четения, се приемат значителни промени. Тежестта на общественото обсъждане трябва да е изнесено в началото на законодателния процес, изтъкна държавният глава. Липсата на прозрачност пречи на икономиката. Едни и същи фирми служебно печелели обществени поръчки за водни цикли и магистрали. Програмата за саниране била несправедлива. Нямало механизъм за контрол, а пък фирми с неясни капитали изкупували енергетиката и телекомуникацията.Според Румен Радев в държавата няма воля да се защити обществения интерес. Да станем богата държава, но колко богата, пита Румен Радев. Какво означава да бъдем богати, продължи той и се позова на Гьоте: \" Светлина, повече светлина.\"България прилича повече на строителна площадка, но какво се строи, не се вижда, защото е тъмно, подчерта той.Едни хора отиват за строителен материал,а някой друг им го краде, защото е тъмно, изтъкна Румен Радев. Някой в тъмното пък е ръководител на строежа. Крайно време е да включим прожекторите, настоя президентът. Прокуратурата и съдът имат последен шанс като върнат доверието към себе си, смята той. Всички корумпирани трябва да бъдат заловени, независимо от кои среди са. Нужни са хора с адекватна култура и образование.Той приветства всяка политика за инвестиции в образованието. Според Радев с увеличение на учителски заплати и ремонт на училище нямало как да се повиши качеството на образованието. В някои държави в детските градини се изучавали информационни технологии. Не упреквам никого, изтъкна Румен Радев и настоя за инвестиции в децата, а не да се влагат пари в стиропор. Радев обеща, че ще работи с такова правителство.Моят призив е по-малко оръжие, повече диалог, това заяви държавният глава Румен Радев за положението в Сирия. Военният ефект бил пренебрежим. Минус един милиард е финансовият ефект от атаката. Основно държавите, атакували Сирия, обаче постигат вътрешни ефекти. Тази операция доказа, че ООН е все по-често пренебрегвана, изтъкна държавният глава. Ситуацията в Сирия се различава от двете войни в Залива, Косово и Либия. Сега всеки преследвал собствени интереси.Не могат в тази ситуация да се прилагат стратегии от отминали конфликти, подчерта президентът. Само едно изтърване на нервите, на една грешка и сме на ръба на директен сблъсък, предупреди той.", "date": "2018.04.16", "title": "Румен Радев не вижда какво се строи на строителната площадка България"}
{"url": "https://news.bg/crime/seriozni-propuski-v-sistemata-nalagat-reforma-v-zatvorite.html", "text": "Сериозни пропуски в системата налагат реформа в местата за лишаване от свобода, коментира в Пловдив главният прокурор Сотир Цацаров. Нужно е създаването на един затвор, в който да лежат всички престъпници с най-тежки присъди и трябва да се увеличи броят на надзирателите, както и техните заплати, съобщава БНТ. Ниските възнаграждения водят до текучество, незаети места и корупционни практики, допълни Цацаров.\"Разследването при нас се води за опит за убийство, както и за бягство от места за лишаване от свобода. До този момент не ми е известно МВР да е постигнало някакъв напредък в издирването. Има места, където един надзирател отговаря за 49 лишени от свобода. Има места, където съотношенията граничат 1:19, което общо взето се смята при сегашното положение за добро до към 1:24, 1:30 и т.н. Тези констатации се повтарят всяка година\", обясни главният прокурор.Цацаров коментира, че трябва да се инвестира и в сигурността на местата за лишаване от свобода, защото сегашното състояние на затворите е извън всякакви нормални стандарти. \"Няма нищо лошо, нищо нередно да кажем, че трябва да се забрани всякакво внасяне на предмети отвън, освен тези, които са от първа необходимост, както и че всички затворници с такъв режим трябва да бъдат с униформи и трябва да бъдат при абсолютно еднакви условия. Докато това не се постигне, докато не се осигури необходимото материално и техническо осигуряване на надзирателите, всичкото това ще се повтаря всеки и всеки път\", допълни Цацаров.Издирването на  продължава активно и властите призовават всеки, който има информация за тях, да се свърже с полицията. До момента от двамата няма и следа.Припомняме, на 5 април вътрешният министър Валентин Радев съобщи, че в ведомството са получени . По думите на министъра едва 30 от сигналите е вероятно да са достоверни. Въпреки това всички сигнали се проверяват.Бягството на двамата стана повод опозицията в лицето на БСП да поиска оставката на министърът на правосъдието Цецка Цачева и вътрешният министър Валентин Радев.", "date": "2018.04.16", "title": "Сериозни пропуски в системата налагат реформа в затворите"}
{"url": "https://news.bg/politics/premierat-borisov-udostoen-s-ordena-na-nezavisimostta-na-kosovo.html", "text": "Президентът на Косово Хашим Тачи удостои българския премиер Бойко Борисов с Ордена на независимостта за заслугите му за свободата и независимостта на страната. Отличието се връчва по случай 10-годишнината от обявяването на независимост на Косово, съобщиха от Министерски съвет.Този орден е за личните Ви заслуги и лична ангажираност в подкрепа на Косово, за заслугите на българския народ за развитието на приятелските отношения между двете страни, за предстоящата среща в София. Знаем, че българите навсякъде ще ни посрещат и навсякъде ще усещаме българския дух, посочи президентът на Косово Тачи.В отговор Борисов заяви, че приема ордена като знак към българския народ, който изстрада войната, но винаги е подкрепял борбата за свобода, независимост, демокрация, мир и просперитет на целия регион.Посещението на министър-председателя Бойко Борисов в Косово започна със среща с президента на страната Хашим Тачи. На нея се обсъдиха възможностите за задълбочаване на евроинтеграцията на страните от Западните Балкани и гарантирането на мира и сигурността в региона.", "date": "2018.04.16", "title": "Премиерът Борисов удостоен с Ордена на независимостта на Косово"}
{"url": "https://news.bg/world/konservatorite-iskat-da-varzhat-ratsete-na-merkel-za-reformata-na-makron-v-evrozonata.html", "text": "Членове на консервативния блок на германския канцлер Ангела Меркел в парламента се опитват да й ограничат мястото за маневри по отношение на реформата в еврозоната.Информацията съобщава \"Ройтерс\", позовавайки се на проект на предложение преди заплануваната за четвъртък среща между канцлера и френския президент Еманюел Макрон.Предложението ще бъде обсъдено на среща на блока във вторник. Заместник-председателят на парламентарната група на консерваторите Катя Лейкерт подчертава в предложението, че страните членки на еврозоната сами трябва да си отговарят за поетите рискове.Документът отразява силната съпротива на консерваторите парите на германските данъкоплатци да се прахосват според промени във валутния съюз, които са предлагани от Макрон.\"\", пише в предложението.\"\", се допълва още, като се настоява депутатите в Бундестага да запазят правото си на решение за отпускане на финансова помощ на други страни членки в еврозоната.Макрон предлага общ бюджет на еврозоната за преодоляване на външни икономически проблеми.В документа пише, че Германия и Франция не трябва да действат като специален съюз в ЕС.В друг документ Лейкерт и други двама високопоставени депутати подчертават, че всяко реформиране на Европейския стабилизационен механизъм в Европейски валутен фонд трябва да бъде разглеждано като независима институция, която не е под контрола на Европейската комисия.", "date": "2018.04.16", "title": "Консерваторите искат да вържат ръцете на Меркел за реформата на Макрон в еврозоната"}
{"url": "https://news.bg/politics/25-partii-ne-sa-podali-godishnite-si-otcheti.html", "text": "137 партии са подали в Сметната палата годишните си финансови отчети и списъците на дарителите си за 2017 г., спазвайки изискванията за представянето им и предвидения в Закона за политическите партии (ЗПП) срок, съобщава Сметната палата.Не са подали годишни финансови отчети общо 25 партии, като от тях действащи са 18 партии: ПП \"Благоденствие-обединение-градивност\", ПП \"Българска индустриално аграрна партия\", ПП \"Български земеделски съюз\", ПП \"Вот-Консерватори\", ПП \"Гражданска сила\", ПП \"Движение за равноправен обществен модел (ДРОМ)\", ПП \"Движение народен юмрук за защита на пенсионери, безработни и социално слаби граждани\", ПП \"Другата България\", ПП \"Европейска сигурност и интеграция (ЕСИ)\", ПП \"Либертас България\", ПП \"Народняшка земеделска партия Никола Петков\", ПП \"Национално патриотично обединение\", ПП \"Обединена България\", ПП \"Политическо движение заедно за Сливен\", ПП \"Роден край\", ПП \"Съюз на демократичните партии и движения ЕРА-3\", ПП \"Федерация активно гражданско общество\" и ПП \"Черноморец\".Останалите 7 партии, които не са подали отчети, са прекратени през 2017 г.: ПП \"Български граждани ЗБОРИМ\", ПП \"Движение за благоденствие и възход\", ПП \"Камара на експертите\", ПП \"Национално движение за свобода и демокрация (НДСД)\", ПП \"Обединена партия на пенсионерите в България (ОППБ)\", ПП \"Партия движение за социална солидарност\" и ПП \"Съюз на репресираните в България след 09.09.1944 г.\"Сметната палата ще уведоми прокуратурата за това, че 4 от неподалите отчети партии правят това нарушение за втора поредна година: ПП \"Български земеделски съюз\", ПП \"Гражданска сила\", ПП \"Народняшка земеделска партия Никола Петков\" и ПП \"Национално патриотично обединение\". Според чл. 40, ал. 1, т. 4 от ЗПП - \"Софийски градски съд постановява разпускане на политическа партия когато \"не е подала годишните си финансови отчети пред Сметната палата за две последователни години\", като \"Решението на съда се постановява по иск на прокурора\".Освен това, отчетите на 2 партии - ПП \"Национално движение за стабилност и възход (НДСВ)\" и ПП \"Нова сила\", са подадени в срок, но не са спазени изискванията на Закона за политическите партии относно формата, съдържанието и начина на подаване.Съгласно Закона за политическите партии, ще бъдат глобени всички партии, които не са представили отчети, както и тези, чийто отчети не отговарят на изискванията. Имуществената санкция е в размер от 5000 до 10 000 лв.Сметната палата публикува списъци на политическите партии: чиито годишни финансови отчети за 2017 г. са представени в Сметната палата в законовия срок и отговарят на изискванията на Закона за политическите партии; чиито годишни финансови отчети за 2017 г. са представени в Сметната палата в законовия срок, но не отговарят на изискванията на Закона за политическите партии; непредставили в Сметната палата годишните си финансови отчети за 2017 г. съгласно изискванията на Закона за политическите партии; които са получили държавна субсидия през 2017 година, съгласно чл. 34, ал. 6 от ЗПП.Предстои Сметната палата да започне ежегодния си одит на финансовата дейност, приходите, разходите и управлението на предоставеното имущество на политическите партии, които през предходната година са получавали държавна субсидия, ползвали предоставени им помещения - държавна или общинска собственост, и са участвали в избори.", "date": "2018.04.16", "title": "25 партии не са подали годишните си отчети"}
{"url": "https://news.bg/world/upravlyavashtite-v-polsha-razvarzvat-kesiyata-za-podpomagane-na-detsata-i-vazrastnite.html", "text": "Управляващите консерватори в Полша обещаха данъчни отстъпки на малките компании и увеличаване на разходите за децата, възрастните и инфраструктура, информира \"Ройтерс\".Осведомителната агенция коментира, че действията на партията идват на фона на предстоящите избори в страната. Освен това в последните седмици \"Право и справедливост\" изгуби подкрепа сред избирателите и дори е изпреварена от либералите.На годишна конференция на управляващата партия през уикенда беше взето решение за увеличаване на разходите.Премиерът Матеуш Моравецки обеща да намали данъка върху доходите на малкия и среден бизнес от 15% на 9 на сто и да отделят 7 милиарда долара през следващите няколко години за подобряване качеството на живот на възрастните хора.Моравецки каза още, че правителството ще увеличи помощите за майки с четири или повече деца, а децата ще получават по 90 долара на година за разноски. Отделно около 1 милиард долара ще бъдат отделени за подобряване на местните пътни артерии.През есента в страната ще се проведат местни избори, през 2019 г. са запланувани изборите за парламент, а 2020 г. за президент.", "date": "2018.04.16", "title": "Управляващите в Полша развързват кесията за подпомагане на децата и възрастните"}
{"url": "https://news.bg/world/protesti-v-siriya-i-irak-sreshtu-atakata-na-zapada.html", "text": "Стотици сирийци се събраха на площад в столицата Дамаск, за да подкрепят въоръжените сили на Сирия, които обявиха, че успешно са се противопоставили на безпрецедентна атака на Запада през уикенда, информира АП.Държавната телевизия излъчи на живо демонстрацията на площад \"Омаяд\". Протестиращите развяваха флага на Сирия и похвалиха постиженията на армията.\"\", скандираха демонстрантите, имайки предвид президента Башар Асад.Вчера пък хиляди иракчани излязоха по улиците на няколко града, за да протестират срещу извършените от САЩ, Великобритания и Франция удари в Сирия.\"\", скандираха протестиращите на площад \"Тахрир\" в Багдад.\"Не на Америка, не на бомбардировките в Сирия\", призоваваха участниците.Някои от тях запалиха флага на САЩ.", "date": "2018.04.16", "title": "Протести в Сирия и Ирак срещу атаката на Запада"}
{"url": "https://news.bg/politics/momchil-nekov-terminat-planinski-produkt-pomaga-na-regionite.html", "text": "Целта за въвеждане термин \"качество на планински продукт\" е да помогнем на общностите в планинските региони. Това заяви евродепутатът Момчил Неков,Основното което им даваме, е видимост и възможност на затворен цикъл на производство в самите планини. Тези продукти да участват конкурентноспособно на пазарите. Над 40% от територията ни е планинска. България може да една от първите държави-членки в ЕС - петата, която да въведе този термин за качеството на планинските продукти.Основните пазари са в равнините. България има много добра кулинария, но не предоставяме качествен продукт. Ако продължаваме по същия начин, ще загубим българския вкус и ще продължим да потребяваме полски ябълки, турски домати, македонски дини. Това ли искаме, запита реторично Неков.Италия, Франция, Австрия и Румъния са въвели този термин. Това е много нова мярка по регламент 2014 г. Целта е този термин да стане общоевропейски. Когато си от първите, можеш да влияеш на процесите, смята Неков.Хора в тези региони са склонни да правят по-рано семейство, ако им дадем възможност за достойно заплащане на тяхното производство - мед, растениевъдство, животновъдство, даваме им инструмент в ръцете, обясни евродепутатът.60% от българите подкрепят въвеждане на термина за качество \"планински продукт\" в България, цитира Неков данните на проучване на АФИС. 27 % смятат, че може би ще има добър ефект, 10% нямат мнение, като само 3% са против.\"От изследването стана ясно, че основните привърженици на това нововъведение са живеещите в столицата, по-заможната част от населението, хората с високо образование и добро здраве; това са и хората, склонни да плащат повече за подобен тип продукти\", коментира Стефан Георгиев, социолог от агенцията, провела изследването.43% от анкетираните дават положителен отговор, че ако се въведе термина за качество \"планински продукт\", ще имат доверие в качеството на продуктите, върху чиито опаковки има знак.", "date": "2018.04.16", "title": "Момчил Неков: Терминът \"планински продукт\" помага на регионите"}
{"url": "https://news.bg/world/izrael-prizna-che-za-parvi-pat-e-udaril-iranski-tseli-v-siriya.html", "text": "Израел призна, че за първи път е атакувал ирански цели в Сирия, пише \"Аарец\".Високопоставен израелски военен е признал пред колумниста на \"Ню Йорк таймс\" Томас Фридман, че Израел е ударил базата T-4 за ирански безпилотни самолети в Сирия миналата седмица.\"За първи път атакувахме ирански цели - обекти и хора\", поясни източникът.Представителят подчерта, че въоръжени ирански безпилотни самолети са навлизали във въздушното пространство на Израел, което е \"начало на нов период\".За първи път виждаме Иран директно да прави нещо срещу Израел, добави военният.По време на атаката Израел уби седем членове на силите \"Кудс\", включително и полковник Мехди Дехган, който е ръководил звено с безпилотници в базата T-4, източно от Хомс. ", "date": "2018.04.16", "title": "Израел призна, че за първи път е ударил ирански цели в Сирия"}
{"url": "https://news.bg/crime/pochti-16-g-se-tochi-delo-za-sobstvenost-varhu-pozemlen-imot-v-bankya.html", "text": "15 години, 10 месеца и 10 дни е продължило дело за собственост върху поземлен имот в Банкя. Докато трае производството някои от страните по делото са починали и се наложило да бъдат привлечени техни наследници. Въпреки сложността на делото, от Инспектората на ВСС признават, че в случая има забавяне. Делото е част от проверката на Инспектората към ВСС на 188 заявления от граждани за бавно правосъдие. От тях за основателни са признати 69. Срокът на проверката е 1 октомври - 31 декември 2017 г.Делото е започнало през август 2001 г. Тогава трима ищци предявяват искове за установяване на правото на собственост върху имота. Приключва през юни 2017 г. През тези 15 години, 10 месеца и 10 делото е разгледано само на две инстанции.Първоинстанционното производство в Софийския районен съд (СРС) е продължило 3 години и 4 месеца. Проведени са 12 съдебни заседания. Голяма част от тях са отложени, тъй като съдът е допускал безкритично доказателствените искания на страните. Многократното отлагане на съдебните заседания за събиране на доказателства е забавило производството с близо една година.Във въззивното производство в Софийски градски съд (СГС), продължило 12 години и 6 месеца, са допуснати много забавяния, причинени от действията на съда.Основната причина за продължителността на въззивното производство е големият брой на съдебните заседания - 16, и интервалите, през които те са насрочвани - от 5 до 9 месеца.12 от всички 15 отлагания на съдебните заседания са заради събиране на доказателства. Съдът не е дисциплинирал участниците в процеса към по-добра организация и прецизност при предявяване на доказателствените искания и събирането на доказателства, гласи проверката на Инспектората.Освен това два пъти съдът е бездействал и с това приключването на делото е забавено допълнително. Първият път - когато СГС е върнал делото на първоинстанционния съд за произнасяне по молба на ищците за допълване на съдебното решение. СРС се е произнесъл за по-малко от месец и е изпратил отново делото на СГС за продължаване на съдопроизводствените действия. Следващото съдебно заседание пред СГС е проведено 3 години по-късно, без наличие на основателна причина.При втория случай администрирането на касационната жалба на един от ответниците срещу решението по делото е продължило 15 месеца. Тя е върната на жалбоподателя, тъй като той не е отстранил допуснатите в нея нередовности. Съдът се е забавил 6 месеца по произнасянето на искането за правна помощ. Заради тази и другите нередности приключването на въззивното производство е забавено с 9 години.Отчетът на Инспектората към ВСС за установените нарушения на правото на разглеждане и решаване на делата в разумен срок за периода 1 октомври - 31 декември 2017 г. може да се прочете на интернет страницата на ИВСС - http://www.inspectoratvss.bg/bg/page/16.", "date": "2018.04.16", "title": "Почти 16 г. се точи дело за собственост върху поземлен имот в Банкя"}
{"url": "https://news.bg/economics/balgariya-e-sred-liderite-po-rast-s-11-na-zaplati-v-es.html", "text": "Данни за производителността на труда от Евростат показват, че у нас тя е нараснала с 1.7% през 2017 година, съпоставено с 2016 година. Така България се класира на 9-то място по увеличение на производителността на труда сред страните - членки. Средно за целия ЕС ръстът е 0,8%. Преди нас с по-висока производителност са страни от Централна и Източна Европа - Естония, Литва, Румъния, Латвия, Полша, Чехия, Словения, Унгария, съобщава БТПП.България e сред лидерите по ръст на заплати. За последната година данните показват, че разходите на работодателите за труд само в частния сектор нарастват с 11% спрямо 2016 година. Единствено Румъния има по-голям ръст по отношение разходите за труд в ЕС през 2017 година - 12,9%. В основната си част на разходите за труд това са разходи за заплати, които формират около 81%, а останалите са разходи за социални и здравни осигуруровки и данъци (около 19%).Производителността на труда и разходите за труд не се движат успоредно, а напротив, те са в съотношение 6:1. БТПП отбелязва, че е важно темповете да се движат паралелно нагоре и да няма дисбаланси.Влияние върху ръста на разходите за труд оказва и административно наложената минимална заплата от 510 лв. през 2017 г., която е увеличена с 11% спрямо 2016 година. Осигуровките също са увеличени с 1% и това дава отражение също в нарасналите разходи за труд.БТПП коментира, че средната работна заплата в края на 2017 г. достига 1095 лв., а за София надвишава 1476 лв. С най-висок ръст в заплащането през 2017 г. се отчита в следните сектори: операции с недвижими имоти, административни дейности, образование, търговия, производство.", "date": "2018.04.16", "title": "България e сред лидерите по ръст  с 11% на заплати в ЕС"}
{"url": "https://news.bg/world/es-nyama-da-posledva-sasht-v-novi-sanktsii-sreshtu-rusiya.html", "text": "Външните министри на страните членки на ЕС изглежда, че е малко вероятно да се присъединят към САЩ, които се очаква днес да наложат нови икономически санкции на Русия или Сирия заради атаките с химически оръжия, информира \"Ройтерс\".В събота сутринта беше извършена първата координирана въздушна атака на западни държави срещу сирийското правителство.Министрите провеждат среща в Люксембург след извършената от САЩ, Великобритания и Франция атака.\"\", каза британският министър на външните работи Борис Джонсън пред журналисти преди разговорите.В Люксембург министрите ще излязат със съобщение, с което ще си запазят възможността за налагане на нови визови рестрикции и замразяване на активи на сирийци, които са обвинени от Запада за връзки с извършената на 7 април химическа атака в Дума. Но дипломати смятат, че днес няма да се вземат решения, особено за налагане на санкции на руснаците.Посланикът на САЩ в ООН Ники Хейли съобщи, че ще наложат нови икономически санкции на Русия, насочени конкретно към компании, които са свързани с оборудване, отнасящо се до химически оръжия.Но евродипломати поясниха, че не е възможно ЕС да последва Вашингтон. В миналото мерки на ЕС са налагани няколко месеца по-късно след предприети от САЩ действия.Междувременно генералният секретар на НАТО Йенс Столтенберг заяви пред турския канал NTV, че ударите на Запада представляват \"ясен сигнал\" към правителството на Башар Асад и държавите, които подкрепят сирийския президент.\"\", каза той и похвали подкрепата на Турция по време на операцията.", "date": "2018.04.16", "title": "ЕС няма да последва САЩ в нови санкции срещу Русия?"}
{"url": "https://news.bg/int-politics/sasht-rusiya-mozhe-da-e-zalichila-dokazatelstva-za-himicheskata-ataka-v-siriya.html", "text": "Русия може да е подправила доказателства в района на атаката с химически оръжия в сирийския град Дума. Това обяви посланикът на САЩ в Организацията за забрана на химическите оръжия (ОЗХО), призовавайки организацията да осъди продължаващата употреба на забранени химически оръжия.Коментарите на американския представител са били направени по време на закрито заседание на ОЗХО, свикано след химическата атака на 7 април в Дума, който се намира близо до столицата Дамаск. При нападението с отровен газ бяха убити десетки хора, включително жени и деца.\"Отдавна се очаква ОЗХО да осъди сирийското правителство заради неговия химически терор и да изиска международна отговорност за онези, които са отговорни за тези отвратителни действия\", изтъкна американският посланик Кенет Уорд.\"Ние смятаме, че руснаците може да са посетили мястото на атаката. Опасяваме се, че те може да са подправили доказателства там с намерението да осуетят опитите на мисията на ОЗХО да проведе ефективно разследване\", допълни представителят на САЩ.По-късно руският външен министър Сергей Лавров отрече Русия да е подправяла доказателства на мястото на предполагаемата химическа атака. \"Мога да гарантирам, че Русия не се е намесвала\", като руснаците продължават да отричат, че изобщо е имало атака с химически оръжия на 7 април. САЩ, Великобритания и Франция изстреляха в петък повече от 100 ракети по три обекта, за които се предполага, че са свързани с разработването на химически оръжия, което разгневи Москва, която е военен поддръжник на Сирия и която заплаши да отвърне на удара.Американският президент Доналд Тръмп заяви, че ударите са постигнали целта си за подкопаване на сирийското правителство да произвежда и използва химически оръжия отново в нарушение на Конвенцията за химически оръжия.Инспекторите на ОЗХО са посетили районите в Дума, където те целяха да съберат проби, да разпитат свидетели и да съберат доказателства, за да определят дали са били използвани забранени токсични боеприпаси.Дипломатически източник е заявил пред \"Ройтерс\", че може да са били заличени доказателства, въпреки че инспекторите договориха достъп със сирийските власти.Сирия и Русия отричат да са били използвани химически оръжия при финалната офанзива на сирийската армия, при която град Дума беше отвоюван обратно, който досега беше контролиран от бунтовниците.Британският посланик в ОЗХО заяви, че от 2014 г. са били регистрирани 390 твърдения за употребата на забранени химикали в Сирия и че провалът на ОЗХО да предприеме действия рискува да позволи \"по-нататъшно варварско използване на химически оръжия\".", "date": "2018.04.16", "title": "САЩ: Русия може да е заличила доказателства за химическата атака в Сирия"}
{"url": "https://news.bg/crime/do-nedelya-patna-politsiya-kontrolira-skorostta-u-nas.html", "text": "От днес - 16 април до края на седмицата - 22 април се провежда операция на Пътна полиция за контрол на скоростта в България. Акцията е инициирана от Европейската мрежа на службите на Пътна полиция (TISPOL) и освен у нас, засилени проверки ще се извършват във всички страни, членки на Европейски съюз.\"Скоростта е един от основните фактори за възникване на тежки пътни инциденти. Това е и причината TISPOL да заложи в графика си ежегодно да се провеждат по две операции за контрол на скоростта\", обясни главен инспектор Росен Рапчев от отдел \"Пътна полиция\" при Главната дирекция \"Национална полиция\".По думите му, по време на последната аналогична операция, проведена у нас, са констатирани общи 18 955 нарушения. Това, според данните на \"Пътна полиция\", е над средното за Европейския съюз. Налага се изводът, че у нас превишаването на скоростта е един от най-сериозните проблеми и причини за пътнотранспортни произшествия, обясни РапчевВ тази връзка, той се обръща към водачите с апел да шофират със съобразена скорост и да проявяват повече толерантност на пътя. Само така, с общи усилия и отговорност, може да се намалят тежките пътни инциденти.", "date": "2018.04.16", "title": "До неделя пътна полиция контролира скоростта у нас"}
{"url": "https://news.bg/int-politics/asad-ne-mozhe-da-bade-chast-ot-reshenieto-za-siriya-otseche-germaniya.html", "text": "Сирийската криза се нуждае от договорено решение, включващо всички сили в региона. Това обяви външният министър на Германия Хайко Маас, добавяйки, че не може да си представи някой, който е използвал химическо оръжие срещу собствения си народ, да бъде част от този процес, съобщава \"Ройтерс\".Маас е бил попитан дали сирийският президент Башар Асад може да бъде част от решението на кризата в Сирия.\"Ще има решение, включващо всеки, който има влияние върху региона\", коментира германският първи дипломат пред журналисти при пристигането си на срещата на външните министри на страните членки на ЕС в Брюксел.\"Никой не може да си представи някои, който използва химически оръжия срещу собствения си народ, да бъде част от това решение\", подчерта Хайко Маас.", "date": "2018.04.16", "title": "Асад не може да бъде част от решението за Сирия, отсече Германия"}
{"url": "https://news.bg/crime/prokuraturata-iska-postoyanen-arest-za-shofyorkata-na-am-trakiya.html", "text": "Софийска окръжна прокуратура внесе искане за постоянен арест на шофьорката, предизвикала .Днес в 16 часа, по искане на Окръжна прокуратура - София ще се разглежда мярка за неотклонение спрямо обвиняема, задържана по обвинение за извършено престъпление - нарушаване на правилата за движение по пътищата при управление на МПС, в резултат на което по непредпазливост е била причинена смърт и телесни повреди на повече от едно лице.Разследването по делото продължава под наблюдението на ОП - София. Към момента са разпитани свидетели, иззета документация от фирмата - превозвач, назначени експертизи.Припомняме, при  загинаха 6 души, а 21 бяха ранени. Всички пострадали са настанени в столични болници.Според версията на свидетели за възникването на катастрофата син автомобил е ударил автобуса отстрани при опит за изпреварване, при което шофьорът на рейса е изгубил контрол и автобусът е влязъл в канавката. След това автобусът се обърнал, при което 6 души са загинали на място.", "date": "2018.04.16", "title": "Прокуратурата иска постоянен арест за шофьорката на АМ \"Тракия\""}
{"url": "https://news.bg/int-politics/sasht-obyavyavat-novi-sanktsii-sreshtu-moskva.html", "text": "Днес Вашингтон ще обяви нови санкции срещу Москва заради подкрепата на Кремъл за режима на Башар Асад в Сирия, предаде Би Би Си с позоваване на постоянната представителка на САЩ в ООН Ники Хейли.Очаква се санкциите ще бъдат огласени от министъра на финансите Стивън Мнучин.По думите на Хейли, те ще бъдат въведени на първо място срещу руски компании, които са свързани с Асад и с използването на химически оръжия.\"Асад знаеше, че Русия го подкрепя, знаеше, че Русия ще го защити в ООН и Асад постъпи безразсъдно, използва го (химическото оръжие - б. р.) по най-агресивен начин. Трябва да сме наясно ,че не можем да допуснем каквато и да било употреба на химическо оръжие.\" - коментира Хейли.Тя опроверга информациите, че президентът Доналд Тръмп смята да изтегли американските военни от Сирия в рамките на шест месеца.По-рано пресаташето на Белия дом Сара Сандърс обяви, че президентът Трмъп иска възможно най-скоро американските военни да се върнат от Сирия, но уточни, че мисията на САЩ остава непроменена - унищожаване на ИДИЛ и създаването на условия, при които възстановяването на групировката да бъде невъзможно. По думите й, Вашингтон очаква от съюзниците си да поемат повече отговорности по сигурността в региона.Преди изявлението на Сандърс френският президент Еманюел Макрон заяви в ефира на BFM TV, че е убедил Тръмп в необходимостта американците да останат в Сирия за дълъг период от време.Припомняме, в началото на месеца САЩ въведоха санкции срещу 38 руски бизнесмени, чиновници и компании.", "date": "2018.04.16", "title": "САЩ обявяват нови санкции срещу Москва"}
{"url": "https://news.bg/int-politics/komi-tramp-e-moralno-negoden-da-bade-prezident.html", "text": "Доналд Тръмп е морално негоден да бъде президент, заяви бившият директор на ФБР Джеймс Коми в първото си телевизионно интервю, след като Тръмп го уволни от поста през миналата година.Той даде обширно интервю пред ABC по повод на новата си книга \"Върховната лоялност\", съдържаща неизвестни досега детайли за отношенията му с настоящия президент.\"Нашият президент трябва да въплъщава уважение и зачитане на ценностите, представляващи същината на тази страна, най-важна от които е истината\", посочи Коми.\"Този президент е неспособен да направи това. Той е морално негоден да бъде президент.\" - подчерта ексшефът на ФБР.С интервюто му беше продължена размяната на остри реплики между него и Тръмп от последните дни.Малко преди появата на Коми пред ABC Тръмп го обвини, че лъже и заяви, че ексшефът на ФБР трябва да бъде в затвора.", "date": "2018.04.16", "title": "Коми: Тръмп е морално негоден да бъде президент"}
{"url": "https://news.bg/health/sastoyanieto-na-postradalite-pri-vakarel-se-podobryava.html", "text": "През изтеклата нощ има позитивна промяна в състоянието на пострадалите при катастрофата до Вакарел, настанени в многопрофилната болница \"Св. Анна\", съобщиха от лечебното заведение .Пациентите са стабилизирани и контактни и вече всички са на собствено дишане.Няма непосредствена опасност за живота им, но все още са възможни усложнения.Ако състоянието на пострадалите позволява, още днес ще им бъдат направени нови операции.Едната от пациентките трябва да бъде оперирана заради фрактура на китка и травми на гръбначни прешлени, а друга - заради фрактура на раменна кост.", "date": "2018.04.16", "title": "Състоянието на пострадалите при Вакарел се подобрява"}
{"url": "https://news.bg/society/otbelyazvame-93-godini-ot-atentata-v-sv-nedelya.html", "text": "Отбелязваме 93 години от атентата в черквата \"Света Неделя\". При атентата загиват 134 души. Ранените са около 500, част от тях умират по-късно от раните си и така броят на жертвите надвишава 200 души, сред тях и жени и деца.На  на Военната организация на Българската комунистическа партия взривяват покрива на църквата. В същото време в храма опечалени изпращат генерал Константин Георгиев, убит два дни по-рано.Целта на атентата е да бъде ликвидиран военният и политическият елит на страната, включително и Цар Борис III. Царят не е в църквата, той закъснява за опелото.През 1925 година, . Атентатът е най-големият терористичен акт в историята на България.След потушаването на Септемврийското въстание от 1923 г. БКП е забранена от Върховния касационен съд, но продължава дейността си в нелегалност. От партията отвръщат с ново насилие срещу гоненията към нейни активисти.", "date": "2018.04.16", "title": "Отбелязваме 93 години от атентата в \"Св. Неделя\""}
{"url": "https://news.bg/finance/danachnite-izlizat-na-protest-v-sofiya.html", "text": "Данъчните излизат на протест в София. Служители на Националната агенция по приходите (НАП) недоволстват срещу планираните масови съкращения в системата, съобщи БНР.Съкращенията предвиждат звеното \"Оперативни проверки\" да бъде закрито. Договорите на почти 300 служители, които работят там, се предвижда да бъдат прекратени от 1 май.Решението е в отговор на акцията на специализираната прокуратура в края на март. Тогава бяха арестувани 20 данъчни служители от същото звено по обвинение за участие в организирана престъпна група и изнудване на търговци.Припомняме, през март срещу 11 данъчни от столичната дирекция бяха повдигнати обвинения за участие в организирана престъпна група. Представителят на една от синдикалните организации в приходната агенция Николай Наков твърди, че все още вината им не е доказана и няма решение на съда.Данъчните ще шестват от сградата на столичната териториална дирекция на НАП до централното управление. Те искат лична среща с изпълнителния директор Галя Димитрова.", "date": "2018.04.16", "title": "Данъчните излизат на протест в София"}
{"url": "https://news.bg/politics/80-ot-avtobusite-nyamat-kolani-spored-sdruzhenieto-na-avtobusnite-prevozvachi.html", "text": "80% от автобусите нямат колани. Те още от завода не са конструирани да ползват колани. Това стана ясно от думите на Васил Пиронков, председател на Сдружението на автобусните превозвачи пред БНР. Повод за интервюто му е катастрофата край Вакарел от петък, 13 април, когато загинаха 6 души и бяха ранени 22.Той добави, че автобусите, произведени след 2007 - 2008 г., са с колани. \"Този процент не е повече от 20% от общия брой автобуси, които са лицензирани да извършват обществен превоз на пътници в страната\", заяви Пиронков. Според него основното е повишаване на културата на пътниците.Пиронков обясни, че коланите в автобусите са на кръста и за това не е сигурно, че при автобусната катастрофа на магистрала \"Тракия\" биха били полезни.В Закона за автомобилните превози се казва, че автобуси с курс до 30-50 км разстояние имат право на седящи и правостоящи, подчерта Пиронков. Според него дори в автобуса да има колани, хората не са задължени да ги сложат, а голяма част ще бъдат и правостоящи.\"Законът трябва да се разгледа много точно\", каза той. Ефектът ще бъде дори отрицателен, Според него трябва да се мисли за механизми, които да доведат до подновяване на автобусния парк.", "date": "2018.04.16", "title": "80% от автобусите нямат колани, според Сдружението на автобусните превозвачи"}
{"url": "https://news.bg/education/sistemata-za-priem-v-parvi-klas-nyama-kak-da-udovletvori-vsichki.html", "text": "Започва кампанията за прием на първокласници в София, а родителите могат да подават заявления в желаните училища, през тази година ще се кандидатства по нови критерии.Единната система за прием в първи клас за София няма как да удовлетвори всекиго, но тя се приема на база всеобщата нужда на града, коментира пред БНТ заместник-кметът на София Тодор Чобанов. 7-8 училища ще са по-натоварени при приема, но ще има и такива със свободни места, обясни той.Отпада критерият месторабота на родителите. Няма да има значение и кога са подадени документите в рамките на кампанията. Правилата, въведени от Министерството на образованието за прием в първи клас, важат за цялата страна. Напрежение обаче има в големите градове и най-вече в столицата.Очаква за първи клас да кандидатстват над 12 хиляди деца в столицата. Родители подадоха жалба в Комисията за защита от дискриминация срещу принципа на уседналост за бъдещите първокласници. Решението на комисията обаче ще стане ясно едва през месец май.Чобанов отбеляза, че имаме много либерален режим у нас, защото все пак има право на избор. Няма как да няма общо правило, там където има уседналост, се приемат най-бързо децата, за да може родителят да ги води в района, в който живее. Идеята е да натоварим равномерно образователната мрежа и детето да не пътува рано сутрин, коментира той.Адресът на майката е адресът на детето, затова и той е водещ в законодателството. При неизпълнение на критериите за уседналост просто няма да се ползват предимствата, но има достатъчно места в София. Той уточни, че дори и да не са приети в най-желаното, децата ще може да бъдат приети в други учебни заведения, където бройките няма да са заети.За улеснение на приема най-вероятно по-следващата година ще има софтуер, който ще извършва класирането и ще е доста по-справедливо определянето на това коя сграда в кой район се намира, обясни Чобанов.Чобанов определи критерият за месторабота на родителите като доста рисков, защото много родители успяват да си изфабрикуват документ за работно място, в което не работят.", "date": "2018.04.16", "title": "Системата за прием в първи клас няма как да удовлетвори всички"}
{"url": "https://news.bg/crime/mikrobus-s-detsa-e-katastrofiral-kray-voenniya-zavod-v-lyaskovets.html", "text": "Катастрофа между микробус, превозващ деца и лек автомобил е станала в неделя късно вечерта в района на Велико Търново, съобщи БНР.По първоначална информация в микробуса са пътували 9 момичета от юношеския отбор на ФК \"Олимпия\", сред които и възпитаници на СУ \"Сава Доброплодни\" в Шумен.По-късно от БНР уточниха, че в автобуса са пътували 12 деца. Всички деца са откарани за преглед в МБАЛ \" Св. Иван Рилски\", Горна Оряховица. Прегледани са и са прибрани в Шумен.По информация на МВР в буса са пътували 12 души, от които девет деца на възраст 15-17 години.Бусът се е обърнал на главния път София - Варна, в района на военния завод в Лясковец. Той е бил блъснат странично от лека кола, управлявана от 20-годишен мъж от Горна Оряховица.Шофьорът на леката кола започнал изпреварване, но не успял да се прибере в лентата си, и ударил калника на микробуса. Пробите за алкохол и на двамата водачи са отрицателни.Припомняме, в петък, 13 април, в катастрофа на АМ \"Тракия\" край Вакарел между , а 22 пътника бяха ранени.В събота, когато беше ден на национален траур, при нова катастрофа на АМ .", "date": "2018.04.16", "title": "Микробус с деца е катастрофирал край военния завод в Лясковец"}
{"url": "https://news.bg/int-politics/nad-59-000-siriytsi-sa-se-varnali-v-iztochna-guta.html", "text": "Над 59 хил. мирни жители са се върнали в Източна Гута от бежанските лагери. Това съобщиха от Центъра за примирие на враждуващите в Сирия, цитирани от РИА Новости.Началникът на руския център за примирие на враждуващите в Сирия ген.-майор Юрий Евтушенко назова точния брой - 59 003 души.\"Благодарение на усилията на руския център по примирие на враждуващите страни и правителството на Сирийска арабска република в домовете си от лагери за бежанци и временно приемане на лица са се върнали 59 003 жители на Източна Гута\", заяви той.Освен това, Евтушенко заяви, че руският център по примирие оказва многостранно съдействие в обезпечаване на свободната, безпрепятствена и безопасна работа на представители на специална мисия на Организацията по забрана на химическите оръжия да установи обективната информация за отровните вещества, използвани към мирни жители в град Дума.", "date": "2018.04.16", "title": "Над 59 000 сирийци са се върнали в Източна Гута"}
{"url": "https://news.bg/politics/frenskiyat-poslanik-u-nas-ubezhdava-ruskite-priyateli-da-igrayat-konstruktivna-rolya.html", "text": "Франция настоява за удари срещу Сирия през 2013 г. \"Няма Трета световна война след ударите в Сирия. С увереност можем да твърдим, че ударите бяха успешни и противовъздушната отбрана не беше ефикасна\", коментира пред НоваТВ посланикът на Франция у нас Ерик Льобедел.ООН обсъжда общ план, изготвен от Франция. Той съдържа четири точки - пълно унищожение на сирийската химическа програма; елиминиране на ИДИЛ; спиране на военните действия в Сирия и предоставяне на хуманитарна помощ; постигане на трайно политическо решение за проблемите в размирната страна.\"Всички, включително и Русия, знаят, че Сирия няма бъдеще, начело с Асад. Промени обаче могат да се случат постепенно. Трябва да убедим нашите руски приятели, че могат да играят конструктивна роля и конструктивно да отстояват интересите си в Сирия\", допълни Льобедел. От случилото се преди години в Либия трябва да се извлекат поуки, включително във връзка със Сирия, коментира той.Тези удари водят към война, а войната никога не е водила до нещо добро нито в Северна Африка, нито в Ирак, нито в целия този регион. Много интересно, че досега Западът не казваше, че Сирия може да придобива и употребява химически оръжия, коментира пред БНТ Ивайло Калфин, бивш министър на външните работи.\"Там е минавала Световната организация за ограничаване на химическото оръжие, а Сирия е страна, която е поела ангажимент да го ликвидира. Така, че ако имаше някакви данни, че се произвежда химическо оръжие, сигурно досега някой щеше да го каже и да реагира. Тезата за използване на химическо оръжие се използваше и при войната в Ирак, след което се стигна до извинението на Тони Блеър, че съжалява, че не е намерено и е бил подведен, а това подвеждане води до много тежки последствия, допълни той.Ударът беше очакван и по мое мнение напълно оправдан. Както показа опита и информацията, която излиза към този момент, тези удари бяха и достатъчно добре премерени, обясни Тодор Тагарев, бивш министър на отбраната.\"Ударът беше изцяло насочен към инфрастуктурата, средствата за производство, съхранение и използване на химически оръжия, които са не само забранени от конвенция, към която Сирия се е присъединила. Но също така те би трябвало да бъдат унищожени преди доста години, тогава когато Русия и САЩ се съгласиха да бъдат унищожени оръжията на Сирия, а Сирия каза - това са всички наши оръжия и това, което тя обяви като капацитет и като налични оръжия, беше унищожено\", коментира Тагарев.Според него, неколкократно след това, Сирия използва химически оръжия и след този пореден опит, няма как международната общност да не реагира на това използване на химическо оръжие.Съюзниците и САЩ удрят Сирия, за да отвлекат вниманието от вътрешни проблеми. \"Макрон се опитва да се прави на мъж. Тереза Мей пък не иска да се говори постоянно за Брекзит. Сериозни проблеми има и във Вашингтон\", коментира пред НоваТВ евродепутатът Ангел Джамбазки.Той сравнява предполагаемата химическа атака със \"сценария за голямата лъжа за химическите оръжия за Саддам Хюсеин\". Дори ООН не е заявило ясно одобрение на въздушните атаки от нощта срещу събота, смята той. \"Няма резолюция на съвета за сигурност на ООН, което е достатъчно показателно\", обясни Джамбазки.", "date": "2018.04.16", "title": "Френският посланик у нас убеждава руските приятели да играят конструктивна роля"}
{"url": "https://news.bg/education/kriteriyat-blizost-v-parvi-klas-izbyagva-zloupotrebi-s-registratsii.html", "text": "Водещият критерии за прием на децата в първи клас е близост, а от тази година и уседналост. Критерият близост има за цел да избегне злоупотребите на регистрациите, с цел записване, на които станахме свидетели миналата година. Това обяви министърът на образованието и науката Красимир Вълчев по повод тазгодишния прием на ученици в първи клас.\"Тази година няма да има недостиг на ниво София-град и Столична община и всяко едно дете ще може да бъде записано\", увери просветният министър и посочи, че може да не е на първото желание, което са посочили родителите му.По думите му българската образователна система е либерална система, която е регламентирана от закона и родителите могат да запишат детето си във всяко едно училище.\"Ние се надяваме всяко едно дете да бъде записано в най-близкото училище\", каза още той и допълни, че ако се приложи лотарийният принцип за прием, то тогава децата, които живеят до най-близкото училище няма да имат шанс да се запишат в него.Просветният министър изрази съжаление, че най-много злоупотреби е имало с критерия месторабота, според който всяко едно магазинче би могло да издаде бележки за заети в него. \"За съжаление, ако можеше да се контролира ефективно този критерии, то той можеше да се приложи\", уточни Вълчев.Асим Адемов, евродепутат от ГЕРБ от своя страна коментира, че настоящата инициатива \"Да върнем родителите в училищата\" има за цел да прекъсне една тенденция на отчуждаване на родителите от училищния живот на своите деца.", "date": "2018.04.16", "title": "Критерият близост в първи клас избягва злоупотреби с регистрации"}
{"url": "https://news.bg/politics/zam-ministar-bryuksel-iziskva-regionite-da-sa-minimum-s-800-000-zhiteli.html", "text": "Балансирано развитие на цялата територия на страната, е целта на новото регионално деление, което трябва да бъде готово до средата на годината. Предстои още една извънредна дискусия в сегашния Североизточен район на планиране. Това заяви заместник-министърът на регионалното развитие Деница Николова пред БНР.От трите предлагани варианта за ново райониране - с 6, 5 и 4 района, преобладава консенсус около разделяне на страната на 4 района - Дунавски, Западен, Черноморски и Тракийско-Родопски - тези райони да са устойчиви като население и обхват на територията. Брюксел изисква да няма региони с население, по-малко от 800 хиляди жители, информира Николова.Стремежът за новата регионална политика е да има силни региони, които в по-голяма степен да използват своите ресурси и потенциала си за икономическо развитие.За да се спре обезлюдяването на регионите, включително чрез вътрешна миграция, е необходимо да не се търси конкуренция между градовете.По думите на Николова дисбалансите са свързани с фокусирането на финансирането в по-големите градове в страната. В краткосрочен план центрове на растеж развиват своя потенциал, привличат инвестиции и по този начин би следвало да издърпват и развитието на околните населени места.\"В дългосрочен план обаче, когато фокусираме инвестиции само в големите населени места, това води след себе си своите негативи, а именно - точно тази вътрешна миграция и тя е свързана най-вече с това, че в големите населени места се фокусират и възможностите за повече заетост и по-добър стандарт на живот. Стремим се към това да имаме инвестиции на регионално ниво\", заяви Николова.По думите й след районирането трябва да се реши кои ще са структурите, които ще водят регионалната политика. По думите й тези структури не е задължително да бъдат нови, а може да са съществуващи такива. Новите структури обаче задължително трябва да включват в себе си и бизнеса, и неправителствения сектор, и гражданското общество, подчерта тя и добави, че към настоящия момент това не се забелязва. По думите й все още не ясно какви точно ще са структурите.След районирането предстои да се оптимизира броят на документите. \"Към момента множеството планови документи със сигурност не водят до добри резултати от гледна точка на регионално развитие\".Целта е в дългосрочен период да се постигне икономически ефект, но и да се търси възможност за преодоляване на негативния демографски тренд, който към момента е сериозно предизвикателство за всички региони на страната, допълни Деница Николова.", "date": "2018.04.16", "title": "Зам.-министър: Брюксел изисква регионите да са минимум с 800 000 жители"}
{"url": "https://news.bg/society/72-ot-samotnite-mayki-sa-na-praga-ma-bednostta.html", "text": "Самотното родителство в последните години се разширява. Над 90% от самотните родители са жени, информират от Българския фонд за жените. И докато в ЕС под половината са застрашени от бедност или социално изключване, данните за страната ни сочат, че 72% от 360 000 самотни майки в България са на прага на бедността, а близо 80% от тях са принудени да се грижат за децата си напълно сами.Те са единствен източник на доходи в семейството, а отсъствието на заетост, недостатъчните финансови приходи от труд и издръжки, високата степен на риск от безработица и практикуването на нископлатени трудови дейности са сериозна предпоставка за попадането на техните деца в състояние на детска бедност.Майки, които отглеждат децата си сами, в риск от бедност и преживели насилие, могат да получат нова професия чрез новата програма на Българския фонд за жените - \"Шанс за невидимите супер-майки\". Целта е да има по-сигурно бъдеще за тях и за децата им.Първият етап включва обучение на пет самотни майки. Жените, които ще получат шанс за гъвкаво работно време и професия, която харесват, са на възраст между 17 и 44 години. Децата им са между 6 месеца и 4-годишна възраст.От фондацията ще платят курс, който майките избират сами за придобиване или повишаване на професионалната квалификация. Петте жени ще получат и кариерна консултация, психологическа подкрепа, грижа за техните деца.", "date": "2018.04.16", "title": "72% от самотните майки са на прага ма бедността"}
{"url": "https://news.bg/crime/antikoruptsionnata-komisiya-da-proveri-kmeta-na-pazardzhik-iskat-ot-akf.html", "text": "Антикорупционният фонд сезира антикорупционната комисия за имуществото на кмета на Пазарджик Тодор Попов, съобщиха от АКФ.От Форума искат антикорупционната комисия да прецени дали има основание за наказание.В информация, разпратена до медиите, от АКФ пишат, че повече от 9 години Тодор Попов е в нарушение на законовите изисквания за деклариране на потенциален конфликт на интереси, защото няма информация за подадена декларация от кмета на интернет страницата на общината.Той е на тази длъжност от 2007 година и е бил длъжен като лице, което заема публична длъжност, в тримесечен срок от влизане на закона в сила (01.01.2009 г.) да подаде съответната декларация.Задължение за подаване на декларация като лице, заемащо висша публична длъжност Попов има и по новоприетия Закон за противодействие на корупцията и отнемане на незаконно придобито имущество (ЗПКОНПИ). Такава декларация също не е публикувана към настоящия момент, информират от АКФ.", "date": "2018.04.16", "title": "Антикорупционната комисия да провери кмета на Пазарджик искат от АКФ"}
{"url": "https://news.bg/economics/nsi-otchita-2-2-srednogodishna-inflatsiya.html", "text": "Индексът на потребителските цени за март 2018 г. спрямо февруари 2018 г. е 99.7%, месечната инфлация е минус 0.3%. Инфлацията от началото на годината (март 2018 г. спрямо декември 2017 г.) е 0.3%, а годишната инфлация за март 2018 г. спрямо март 2017 г. е 2.2%. Средногодишната инфлация за периода април 2017 - март 2018 г. спрямо периода април 2016 - март 2017 г. е 2.2%, отчете Националния статистически институт - НСИ.През март 2018 г. спрямо предходния месец цените на стоките и услугите в потребителските групи са се променили, както следва: хранителни продукти и безалкохолни напитки - намаление с 0.4%; алкохолни напитки и тютюневи изделия - увеличение с 0.3%; облекло и обувки - намаление с 0.5%; жилища, вода, електроенергия, газ и други горива - увеличение с 0.1%; жилищно обзавеждане, домакински уреди и принадлежности и обичайно поддържане на дома - намаление с 0.1%; здравеопазване - намаление с 0.1%; транспорт - намаление с 0.6%; съобщения - увеличение с 0.2%; развлечения и култура - намаление с 3.4%; образование - цените остават на равнището от миналия месец; ресторанти и хотели - увеличение с 0.1%; разнообразни стоки и услуги - увеличение с 0.6%.Намаляване на цените се отчита в следните хранителни продукти: бял хляб - с 0.4%, макаронени изделия - с 2.1%, трайни колбаси - с 1.1%, прясна и охладена риба - с 2.9%, пълномаслени и нискомаслени пресни млека - съответно с 1.1 и 0.1%, кисели млека - с 0.5%, сирене - с 0.5%, кашкавал и извара - с по 0.6%, яйца - с 1.2%, млечни масла - с 3.6%, домати - със 7.4%, краставици - с 19.8%, листни зеленчуци - с 6.4%, картофи - с 1.1%, захар - с 1.3%, оцет - с 0.7%, кафе - с 0.9%, какао - с 0.2%, минерална вода - с 1.2%, ракии - с 0.3%, и други.Увеличение на цените има на следните хранителни продукти: ориз - с 1.0%, брашно - с 0.7%, хляб \"Добруджа\" - с 0.2%, типов и ръжен хляб - с 1.4%, месо от едър рогат добитък - с 0.4%, месо от домашни птици - с 1.1%, малотрайни колбаси - с 0.5%, мляно месо (кайма) - с 0.1%, маргарин - с 3.5%, олио - с 0.7%, ябълки - с 3.5%, цитрусови и южни плодове - с 2.8%, зеле - с 4.5%, зрял лук - с 4.3%, кореноплодни зеленчуци (моркови и червено цвекло) - със 7.0%, зрял боб - с 1.6%, леща - с 1.7%, сол - с 0.2%, чай - с 2.4%, плодови сокове - с 2.8%, вина - с 1.0%, и други.В групите на нехранителните стоки и услугите е регистрирано намаление на цените при: облекло - с 0.2%, обувки - с 1.1%, течни горива за битови нужди - с 2.2%, хладилници - с 1.4%, перални и съдомиялни машини - с 0.9%, прахове за пране - с 0.3%, дизелово гориво - с 1.1%, автомобилен бензин А95Н - с 1.0%, автомобилен бензин А98Н - с 0.4%, газ пропан-бутан за ЛТС - с 4.9%, телевизори - с 3.0%, кина и театри - с 1.4%, пакетни услуги за почивка в страната - с 9.4%, хотели във ваканционни центрове и курорти - с 1.9%, продукти за лична хигиена - с 0.3%, и други.През разглеждания месец в групите на нехранителните стоки и услугите е регистрирано увеличение на цените при: цигари - с 0.4%, газообразни горива за битови нужди - с 0.1%, климатични инсталации - с 1.6%, препарати за почистване на съдовете - с 1.5%, метан за ЛТС - с 0.1%, пътнически автомобилен транспорт - с 0.5%, пътнически въздушен транспорт - с 5.2%, пощенски услуги - с 6.9%, цветарство - с 2.2%, услуги в ресторанти и кафенета - с по 0.1%, козметични продукти - с 1.7%, бръснаро-фризьорски услуги - с 0.2%, и други.Цените на лекарствените продукти са се намалили с 0.2%. Цените на лекарските услуги са се увеличили с 0.2%, а цените на стоматологичните услуги остават на равнището от предходния месец.Хармонизираният индекс на потребителските цени за март 2018 г. спрямо февруари 2018 г. е 99.8%, т.е. месечната инфлация е минус 0.2%. Инфлацията от началото на годината (март 2018 г. спрямо декември 2017 г.) е 0.2%, а годишната инфлация за март 2018 г. спрямо март 2017 г. е 1.9%.Средногодишната инфлация за периода април 2017 - март 2018 г. спрямо периода април 2016 - март 2017 г. е 1.4%.Според ХИПЦ през март 2018 г. спрямо предходния месец цените на стоките и услугите в потребителските групи са се променили: хранителни продукти и безалкохолни напитки - намаление с 0.3%; алкохолни напитки и тютюневи изделия - увеличение с 0.3%; облекло и обувки - намаление с 0.3%; жилища, вода, електроенергия, газ и други горива - увеличение с 0.1%; жилищно обзавеждане, домакински уреди и принадлежности и обичайно поддържане на дома - цените остават на равнището от миналия месец; здравеопазване - намаление с 0.1%; транспорт - намаление с 0.3%; съобщения - увеличение с 0.8%; развлечения и култура - намаление с 1.9%; образование - цените остават на равнището от миналия месец; ресторанти и хотели - намаление с 0.1%; разнообразни стоки и услуги - увеличение с 0.2%.Индексът на цените за малката кошница за март 2018 г. спрямо февруари 2018 г. е 99.8%, а от началото на годината (март 2018 г. спрямо декември 2017 г.) е 100.6%.През март 2018 г. цените на стоките и услугите от малката кошница за най-нискодоходните 20% от домакинствата са се променили спрямо предходния месец, както следва: хранителни продукти - намаление с 0.4%; нехранителни стоки - увеличение с 0.1%; услуги - увеличение с 0.1%.", "date": "2018.04.16", "title": "НСИ отчита 2,2% средногодишна инфлация "}
{"url": "https://news.bg/int-politics/v-germaniya-iskat-edinen-front-na-es-za-deeskalatsiya-s-rusiya.html", "text": "Германският министър по европейските дела Михаел Рот призова Европейския съюз да приеме единен фронт срещу Русия с цел намаляване на напрежението, предупреждавайки, че \"антируските рефлекси\" са толкова опасни, колкото и наивността спрямо националистическия курс на Русия, съобщава \"Ройтерс\".Позицията на Рот, представена в статия за в. \"Велт\", дойде на фона на признаци, че при управлението на консервативния канцлер Ангела Меркел и външния министър на социалдемократите Хайко Маас позицията на Германия към Русия се втвърдява, особено след покушението с нервнопаралитично вещество срещу бившия руски шпионин Сергей Скрипал в английския град Солсбъри, за което Западът хвърля вината върху Русия.Рот, чиито коментари изглежда отразяват по-проруските възгледи на Германската социалдемократическа партия, изтъква, че санкциите на Европа срещу Русия трябва да бъдат запазени, но с цел довеждане на Русия на масата на преговорите.\"Санкциите не са цел сами по себе си\", пише той и допълва: \"Те трябва да насърчават хората да се върнат на масата на преговори, за да се работи по разумни решения... Антируските рефлекси са също толкова опасни, колкото и наивното релативизиране на националистически ориентираните политики на руското ръководство.\"", "date": "2018.04.16", "title": "В Германия искат единен фронт на ЕС за деескалация с Русия"}
{"url": "https://news.bg/weather/oblachno-pochti-tiho-dazhdove-v-zapadna-balgariya.html", "text": "Днес ще има значителна облачност, предимно висока. Слънцето ще се прокрадва през облаците основно в източните райони, а в западните се очакват превалявания.С напредването на деня облачността постепенно ще се снишава от запад, като в следобедните часове в Западна България ще има дъждове.През нощта срещу вторник ще валежите ще обхванат и централните райони на страната.Максималните температури на повечето места ще бъдат между 19 и 24 градуса, по Черноморието около 11-12.Минималните са между 7 и 13 градуса.Очаква се слаб вятър от югоизток, в източните райони - до умерен.", "date": "2018.04.16", "title": "Облачно, почти тихо, дъждове в Западна България"}
{"url": "https://news.bg/press/bez-panika-po-temata-za-siriya-deos-se-samorazpusna-balkanite-i-koruptsiyata.html", "text": "Българските реакции на ракетните удари срещу химическия арсенал на Башар Асад са сред водещите теми на вестниците в понеделник.\"Докато Башар Асад ръководи Сирия, мир няма да има. Положителната стъпка е отстраняването му от власт, коментира събитията в Сирия в предаването \"Събуди се\" по Нова тв бившият външен министър Соломан Паси. Той уточни, че подобна теза е изразявал още през 2013 г. \"Това е хуманитaрна операция за спасяване на сирийските граждани от химическо оръжие\", описа удари на САЩ, Великобритания и Франция в Сирия Паси. И добави, че операцията е закъсняла. \"Ние имаме користен интерес от мирното решаване на този конфликт\", каза бившият министър в отговор на това, че България може да бъде залята от бежанска вълна, тъй като се намира близко до Сирия. \"7 г. се упражнява насилие срещу невинни хора в Сирия и това не покъртва сърцата. Можем ли с добро да решим този проблем - опитаха, не стана. Не стана с добро със Саддам Хюсен, Осама Бин Ладен...\", коментира Паси. Той каза, че позицията на България за конфликта е характерна за Европа. \"Българската позиция бе изразена и в общата позиция на НАТО. Европа като цяло е беззъба, тя залага на молитвите, отколкото на действията. Меркел подкрепи ударите с половин уста\", допълни бившият дипломат.\" - в. \"24 часа\".\"Няма недоверие между партньорските служби в НАТО, заяви днес в предаването \"Неделя 150\" на БНР вицепремиерът и министърът на отбраната Красимир Каракачанов. Относно предварителната информация по ударите срещу химически цели в Сирия той уточни: \"От нашите партньори се знаеше горе долу таймингът в следващите 72 часа, така че конкретно за приблизителното време е информация, която получихме от нашите служби\". Индикациите от Сирия към момента са, че това е еднократна военна акция, целяща да респектира правителството в Дамаск, а не дългосрочна военна кампания, след която да следва и сухопътна операция, подчерта военният министър. По думите му \"разрастване на войната в Сирия би било фатална грешка\". Красимир Каракачанов определи правителствената декларация за военните удари в Сирия като \"умерена\"...\" - в. \"Сега\".\"Въздушните удари в Сирия няма да повлияят на дипломатическите отношения София - Москва, но България е част от Европейския съюз и НАТО, част е от международната общност и няма как да приветстваме и да сме доволни от използването на химическо оръжие\", заяви министърът на външните работи Екатерина Захариева пред БТВ. Тя изрази надежда, че ситуацията ще се върне към международното право и дипломатическите разходи. \"Ескалацията между Москва и Вашингтон е налице. Тя ескалира постоянно\", допълни Захариева. \"От шестте доказани пъти, в които е използвано химическо оръжие в Сирия, за четири беше доказано със сигурност, че оръжието е използвано от Асад\", допълни Захариева. Според външния ни министър не е вероятно България да бъде потърсена, за да стане част от по-широка коалиция срещу правителството на Башар Асад. \"Това, към което се стреми цялата общност е да се премине към изпълнение на резолюцията на ООН\", каза Захариева...\" - в. \"Труд\".\"...На въпрос дали страната ни е напълно убедена, че режимът на сирийския президент Башар Асад е отговорен за химическата атака в Дума, Захариева коментира, че има много основателни съмнения за това... Според нея въздушните атаки в Сирия няма как да саботират разследването на ОЗХО дали в Дума наистина е използвано химическо оръжие. \"Международното право беше грубо нарушено с извършването на поредната химическа атака в Сирия. Разбира се, не е идеалната ситуация, в която няма решение на Съвета за сигурност на ООН за извършване на тези въздушни удари\", допълни външният ни министър. Според нея ударите в Сирия по никакъв начин няма да доведат до нова бежанска вълна.\" - в. \"Стандарт\".В. \"Стандарт\" цитира по темата и евродепутата Андрей Ковъчев: \"За мен това е ясен сигнал към сирийския президент Башар Асад, че няма да бъде толерирано никакво използване на забранени химически бойни отровни вещества срещу цивилното население. Тези събития бяха предшествани от една масирана пропагандна война, която целеше да ни убеди, че не е имало нападение с химическо оръжие (в сирийския град Дума - бел.ред.) и че това са изфабрикувани от Запада събития. Другата цел беше исторически да бъдем препратени към случилото се в Ирак. Аз нямам съмнение в това, което сме получили като информация от САЩ, Великобритания и службите, че наистина са използвани такива вещества. Операцията беше прецизен сигнал, който да покаже, че това не трябва да се допуска повече... Това е изключително тежък и жесток конфликт за гражданите на Сирия. Той има много неприятни последици и за Европа - бежанският поток, фактът, че този поток се използва в ЕС за дестабилизиране на страните-членки, както и за увеличаване на популизма. Евросъюзът по-никакъв начин не е виновен, напротив, европейците са първи, когато става въпрос за хуманитарна помощ, помощ за развитие. Ние отделяме голяма част от бюджета си за подобни цели в Африка и Близкия Изток. Ние сме жертва на този сблъсък на територията на Сирия. За мен е нелогично, когато някой обяснява как едва ли не ние искаме да приемаме терористи и да ги подкрепяме, за да се противопоставяме на Русия. Смятам подобна пропаганда за абсолютно безумна и непочиваща на никакви доказателства...\"Пренареждането на политическото пространство у нас също е сред темите на всекидневниците.\"Стремеж за обединение на цялата демократична общност изрази Атанас Атанасов, лидер на ДСБ и от дни съпредседател на новата дясна коалиция \"Демократична България\". В нея ДСБ си партнира с \"Да, България\" на Христо Иванов и партия \"Зелените\". \"На първо място трябва да предприемем действия да обединим цялата демократична общност, като концентрираме всички тези сили на едно място. Не е въпросът да се погрижим за един или друг партиен лидер. Въпросът е да обединим общността, която да ни даде сила да поискаме властта\", заяви Атанасов, запитан колко е отворена новата коалиция за разширяване. Той обяви, че в обединението има еднакво общо негативно отношение към начина на упражняване на властта и модела \"Борисов\", а проучванията показват, че близо две трети от хората не са доволни от начина, по който се упражнява властта. \"Набираме кураж да поискаме промяна на начина, по който се управлява страната - да се пречупи този застой, който се представя като стабилност\", каза още Атанасов. По думите му в момента са подменени институциите. \"Трябва да се борим на първо място за това да се възстанови парламентарната република, защото тя отдавна не съществува. У нас имаме авторитарно управление по един модел, основно насочен към това да бъдат усвоявани, или по-скоро присвоявани голяма част от общите пари, които се управляват от кабинета\", каза Атанасов. Запитан за тяхното участие в управлението на предния кабинет на Борисов, Атанасов обясни, че през 2014 г., отговаряйки на очакванията на избирателите си, са се опитали да бъдат коректив на едно общо управление. \"Твърде бързо разбрахме, че сме се заблуждавали, и излязохме в опозиция. Доброволно напуснахме властта, отказахме се, защото разбрахме, че не можем да управляваме заедно - заявените от Борисов реформи не се състояха. Още на първия завой - промяната на конституцията за съдебната реформа, напуснахме властта\", допълни той. Според него България не е равностоен партньор в ЕС и НАТО и не може да оползотворява това, което ни предлагат тези съюзи. \"Постоянно шикалкавим, постоянно гледаме на североизток и угаждаме на Путин. Днешните управляващи работят по следния принцип - те страшно много обичат европейските пари, но не обичат европейските правила и сътрудничество\", каза Атанасов. Според него българското правителство е прекалено предпазливо, когато трябва да вземе позиция по някакъв външнополитически въпрос, и не личи да си изпълнява съюзническите задължения към НАТО и ЕС. Атанасов смята, че българската позиция както по случая \"Скрипал\", така и по казуса с военните удари в Сирия е неясна.\" - в. \"Дневник\".\"Партия ДЕОС се саморазпуска. Това съобщиха от партията в мейл до медиите. Решението е било взето на днешното общо събрание. Мотивът е, че така се работи в полза на консолидацията на българското демократично пространство. \"Преди малко повече от четири години създадохме ДЕОС като политически инструмент за постигането на една България, в която всички ние с удоволствие работим и живеем, а децата ни учат и играят. От натрупания за това време политически опит установихме, че постигането на тази цел изисква повече и съвместни усилия, поставени на широка и здрава основа. В този смисъл разпознаваме настоящия момент като подходящ за обединяване на демократичната общност и даваме своя принос за нейната консолидация с взетото днес на Общо събрание решение за разпускане на партията. В духа на съвместните действия на демократичната общност от последната година и в контекста на положената първа стъпка със създаването на политическия съюз \"Демократична България\", насърчаваме своите членове, симпатизанти и избиратели да намерят начин да подкрепят активно създаването и поддържането на силна проевропейска алтернатива на управляващото мнозинство и на парламентарно представената му псевдоопозиция\", пише в декларацията на сайта на партията...\" - в. \"Сега\".\"Партията беше спрягана като бъдещ партньор на новото обединение \"Демократична България\", в което се включиха \"Да, България\", \"Демократи за силна България\" (ДСБ) и партия \"Зелените\". При създаването на новия политически проект беше съобщено, че са водени разговори с ДЕОС и БЗНС, но управителните органи на двете партии трябва да вземат решение дали и по какъв начин ще се включат в обединението. От БЗНС вече обявиха, че ще се допитат до структурите си. \"С настоящата стъпка даваме личен пример за отказ от тяснопартийни каузи в името на решаването на критично важни проблеми на българската демокрация в нейното днешно, силно увредено състояние, което ни прави естествени съюзници с други организации\", пише в позицията на ДЕОС. \"В духа на съвместните действия на демократичната общност от последната година и в контекста на положената първа стъпка със създаването на политическия съюз \"Демократична България\", насърчаваме своите членове, симпатизанти и избиратели да намерят начин да подкрепят активно създаването и поддържането на силна проевропейска алтернатива на управляващото мнозинство и на парламентарно представената му псевдоопозиция\", завършва декларацията на партията. ДЕОС беше учредена през 2014 г. Партията участва в местните избори през 2015 г. и във вота за парламент миналата година...\" - в. \"Дневник\".Балканите остават сред широко отразяваните теми във всекидневниците.\"Организираната престъпност и корупцията остават синоним за всяка държава от Западните Балкани. Това се казва в документ на Брюксел, който ще бъде публикуван на 17 април в Страсбург, отбелязва скопското електронно издание \"Локално\", като се позовава на Радио \"Свободна Европа\", чиято редакция разполага с копие от текста. Следващата седмица Европейската комисия ще обяви Пакет за разширяване, който оценява ситуацията в страните, които искат да се присъединят към 28-членния блок. В документа се подчертава, че проблемни точки в страните от региона остават онези, свързани с върховенството на закона, предаде \"Фокус\". Публичната администрация в страните в региона остава слаба и напредъкът в областта на свободата на изразяване е малък или никакъв. В текста за пореден път се подчертава, че двустранните спорове остават основни пречки в процеса на евроинтеграция, и в предходния период не е постигнато нито един резултат в решаването открити въпроси между съседните държави. Тазгодишният \"шампион\" ще бъде Албания, която ще получи препоръка за започване на преговори за присъединяване, а според Радио \"Свободна Европа\" Македония ще получи същата препоръка. За Черна гора се казва, че е постигнала много на хартия, но нищо на практика, а за Босна и Херцеговина - че отново забавя процеса на реформи. Пътят на Сърбия към ЕС продължава да бъде обвързан от преговорите за нормализиране на отношенията с Косово. Във връзка с Македония, в проекта доклада се изтъква, че за по-нататъшен напредък на държавата решаващи фактори са запазване и задълбочаване на инерцията в процеса на спешните приоритети за реформи. ЕК изразява готовност да подкрепи този процес в областта на съдебната власт, основните права и свободи, и сигурността на държавата. Позовавайки се на мерките, предприети в областта на миграцията, в документа се заключава, че помощта на Брюксел за региона е довела до отслабване на миграционни вълни. В тази връзка се признава ролята на Сърбия и Македония, които в документа са определени като \"доверени партньори\" в тази област. Но ЕК смята, че има място за безпокойство, когато става дума за трафик на хора и мигранти.\" - в. \"24 часа\".\"Мило Джуканович, който шест пъти беше премиер и веднъж държавен глава на Черна гора, вероятно ще получи втори мандат на президентските избори с над 50% от вота и се завръща на политическата сцена, сочат първите резултати, цитирани от медии в страната. Според първите частични резултати на социологическата агенция CeMi, наблюдаваща изборите, Джуканович печели 53.6%, Боянич - 34.2 на сто, първата жена кандидат-президент Драгиня Вуксанович - 7.8%, а от останалите четирима никой не получава повече от 3% от вота. Тези данни предстои да се потвърдят от изборната комисия и ако това се случи, той няма да има балотаж, за да е президент за втори път (но първи в историята на Черна гора като независима държава). Джуканович, най-ярката фигура в политиката на Черна гора и след разпадането на Югославия, и след отделянето ѝ от Сърбия, е спорна личност в политиката на страната. Привържениците му обаче изтъкват, че именно той е повел страната към Запада, превръщайки я в част от НАТО и давайки ѝ перспектива за членство в Европейския съюз. Той беше кандидатът на управляващата Демократична партия на социалистите (ДПС), чийто лидер е той и от която беше премиер от парламентарните избори в есента на 2016 г. Част от партиите, подкрепящи основния му противник Боянич, са привърженици на доскоро традиционните отношения с Русия. Миналия месец Джуканович обяви, че иска да се върне на политическата сцена в името на доброто бъдеще на Черна гора. Този четвъртък той каза за \"Ройтерс\", че би приветствал затопляне на отношенията с Русия - четири години след като страната му се присъедини към санкциите заради украинската криза.\" - в. \"Дневник\".", "date": "2018.04.16", "title": "Без паника по темата за Сирия, ДЕОС се саморазпусна, Балканите и корупцията… "}
{"url": "https://news.bg/int-politics/milo-dzhukanovich-pecheli-prezidentskiya-vot-v-cherna-gora.html", "text": "Бившият премиер и бивш президент на Черна гора Мило Джуканович печели над 54 на сто от гласовете на президентските избори, които се проведоха в страната в неделния ден, предаде БНР. Данните са обобщени след обработка на 70 процента от бюлетините, съобщиха от управляващата Демократична партия на социалистите, чийто лидер е Джуканович.На второ място е кандидатът на опозицията Младен Боянич с 40 процента от гласовете, а на трето - единствената жена в битката за президентския пост Драгиня Вуксанович с 4 процента.Джуканович, който доминира на политическата сцена в Черна гора, и неговата Демократична партия на социалистите управляват малката адриатическа република от близо 30 години.Ако резултатите покажат, че никой от седмината кандидати не получава повече от половината гласове, след две седмици - на 29 април, ще се проведе балотаж.", "date": "2018.04.16", "title": "Мило Джуканович печели президентския вот в Черна гора"}
{"url": "https://news.bg/politics/uvolniha-direktora-na-priroden-park-strandzha.html", "text": "Уволнен е дългогодишният директор на природен парк \"Странджа\" инж. Стефан Златаров, известен с премахването на незаконния комплекс \"Златна перла\" край Царево, съобщи \"Дневник\".Уточнява се, че става дума за дисциплинарно уволнение, със заповед от Изпълнителната агенция по горите, която е разписана на 22 януари 2018 г. Документът му е бил връчен на 10 април 2018 г., след като той се е върнал от продължителен болничен.Стефан Златаров потвърди информацията пред \"Дневник\", като обясни, че смята за \"несериозно и неоснователно\" посоченото като административно нарушение и причина за уволнението му - увеличение на заплатите на експертите в дирекцията чрез преразпределение на заложения за това бюджет.По думите му от Агенцията по горите са търсели най-малкото нещо, за да го уволнят. Запитан каква е реалната причина според него, Златаров коментира, че преди да бъде назначен на поста директор, е работил като горски инспектор.\"Засякохме незаконна сеч и реагирахме с колегите, отидоха нещата в прокуратурата, но делото още не е приключило, това е една от причините,\" поясни той.Според служители на дирекцията на парка, пожелали анонимност, уволнението на дългогодишния директор, е свързано също и с наскоро публикувания за обществено обсъждане Общ устройствен план на община Царево, който предвижда сериозно застрояване по Южното Черномирие (например край Синеморец), както и заради казуса с наемателя на нудисткия плаж Делфин.При предишното обсъждане на плана за Царево през 2008 г. дирекцията на природен парк \"Странджа\" беше единствената държавна институция, която гласува \"против\" на Висшия експертен екологичен съвет.", "date": "2018.04.16", "title": "Уволниха директора на природен парк „Странджа“"}
{"url": "https://news.bg/int-politics/30-000-slovatsi-poiskaha-ostavki-i-novi-izbori.html", "text": "Около 30 хиляди души излязоха на протест в Братислава с искане за оставката на шефа на полицията Тибор Гаспар и спецпрокурора Душан Ковачик, както и за провеждане на нови избори, предаде Дойче веле.Протестиращите се опасяват, че ако Гаспар и Ковачик останат на постовете си, разследването за убийството на журналиста Ян Куцияк няма да се проведе адекватно.Агенция \"Франс прес\" отбелязва, че скоро новият вътрешен министър Томаш Друцкер ще вземе решение дали шефът на полицията да остане или да бъде отстранен.Президентът на страната Андрей Киска по-рано коментира, че Гаспар трябва да бъде освободен от поста, за да бъде възстановено доверието на хората в полицията.Припомняме, журналистът Ян Куцияк и неговата приятелка бяха убити на 25 февруари. В един от последните си материали, публикуван в портала aktuality.sk след смъртта му, Куцияк обвини приближени на премиера Роберт Фицо във връзки с италиански бизнесмени, обвързани с мафията. Самият Фицо отхвърли обвиненията.След масови протести премиерът и двама министри - вътрешният Роберт Калиняк и министърът на културата Марек Мадарич, подадоха оставки.", "date": "2018.04.16", "title": "30 000 словаци поискаха оставки и нови избори"}
{"url": "https://news.bg/world/nasa-izstrelva-teleskop-za-izdirvane-na-izvanzemen-zhivot.html", "text": "Ако метеорологичното време и технологични проблеми не попречат, най-амбициозното издирване на извънземни светове около най-ярките звезди ще започне днес с изстрелването на най-новия телескоп на НАСА за проучване на екзопланети, пише \"Гардиън\".След финални приготовления през уикенда, телескопът TESS (Transiting Exoplanet Survey Satellite) ще бъде изстрелян днес в 18,32 часа местно време (23,32 часа британско време) от космодрума Кейп Канаверал във Флорида. Това е първата възможност за изстрелване на ракетата с телескопа в прозорец, който ще остане отворен до юни.Апаратурата е в размер на 200 милиона долара. Това е първата подобна мисия на агенцията с ракета Falcon 9 на компанията на Илон Мъск SpaceX, която получи сертификат за такива мисии през февруари 2018 г.Телескопът ще бъде изведен във висока елиптична орбита, което не е опитвано преди. Телескопът ще достига разстояние като до Луната и след това ще се връща към Земята. Всяка орбита ще отнема по около 14 дни.TESS е като продължение на \"Кеплер\", който промени разбирането на учените за планетите извън Слънчевата система. Когато \"Кеплер\" беше изстрелян през 2009 г., астрономите знаеха за съществуването на извънземни светове, но имаха малка идея за техния брой и размер. До миналия месец телескопът е открил повече от 2 300 екзопланети. На базата на наблюденията на телескопа астрономите сега вярват, че Млечният път е дом на най-малко 2 милиарда потенциално обитаеми планети, където температурите не са драстични. Но учените не могат да погледнат по-отблизо с \"Кеплер\".И тук идва TESS, който ще прекара две години в наблюдение на най-ярките 200 000 звезди. Повечето няма да са на повече от 300 светлинни години.С телескопа астрономите ще могат да потвърдят планетарната маса и възрастта на новите планети.Учените се надяват да засекат 500 планети с размер като на Земята и вероятно 20 000 нови светове.През 2028 г. Европейската космическа агенция планира да изпрати сондата Ariel за проучване на атмосферата на 1000 екзопланети, които са с размер от Земята до Юпитер.След като Falcon 9 изведе TESS, учените ще изпитат системите, сензорите и камерите на апарата в продължение на 60 дни. Първите данни се очакват през юни, които учените ще обработват в продължение на няколко месеца.", "date": "2018.04.16", "title": "НАСА изстрелва телескоп за издирване на извънземен живот"}
{"url": "https://news.bg/regions/dilar-na-17-godini-zadarzhaha-v-studentski-grad.html", "text": "17-годишен столичанин е задържан в Седмо РУ в София за разпространение на наркотициПолицията го е заловила аа 12 април в ж.к. \"Студентски град\" в момент на сделка. При обиска у младежа полицаите открили 11 пликчета, съдържащи растителна маса - марихуана, 4 пакетчета с вещество на бучки и прах, и 13 таблетки.Назначената експертна справка показва, че иззетите вещества са: марихуана - 9 г, кокаин - 1.77 г и екстази.И двамата - и продавачът, и купувачът - първаначално са били задържани за 24 часа.17-годишният дилър е привлечен като обвиняем по чл. 354 а от Наказателния кодекс и му е наложена мярка за неотклонение \"задържане под стража\" за срок до 72 часа. Клиентът е разпитан като свидетел и освободен.", "date": "2018.04.16", "title": "Дилър на 17 години задържаха в \"Студентски град\""}
{"url": "https://news.bg/world/skandali-klatyat-stola-na-premiera-na-yaponiya.html", "text": "Премиерът на Япония Шиндзо Абе вероятно ще подаде оставка през юни, след като два скандала сринаха рейтинга му до историческо дъно, а също така носи риск да навреди на позициите на партията си преди изборите през следващата година.Това заяви един от популярните политически лидери в Япония Джуничиро Коидзуми, цитиран от \"Гардиън\".Бившият премиер в периода 2001-2006 г. заяви пред седмично списание, че Абе е в \"опасна ситуация\" заради скандалите и добави: \"\".Пред списание Aera Коидзуми поясни, че Абе може да навреди на шансовете на Либералдемократическата партия на изборите за горна камара през следващото лято, ако си затвърди лидерското място на партийните избори през септември.Репутацията на премиера е сериозно засегната от обвинения в кронизъм (шуробаджанащина). Твърди се, че Абе или жена му са замесени в продажбата на държавна земя с голяма отстъпка на училище, което има връзки с крайни националисти в Осака. Министър-председателят отрича обвиненията и уверява, че ще подаде оставка, ако бъдат доказани.Наскоро финансовото министерство призна, че имената на премиера, съпругата му и финансовия министър са изтри от документи, свързани със сделката.Също се разпространява информация, че Абе е използвал влиянието си, за да помогне на приятел да се сдобие с разрешително за откриване на училище за ветеринарна медицина.Социологическо проучване на Nippon TV от неделя показва, че рейтингът на Абе се е сринал до 26,7% - най-ниското ниво от декември 2012 г., когато поема управлението.През уикенда около 50 000 души поискаха оставката на премиера.Тази седмица Абе е на посещение в САЩ за разговори с президента Доналд Тръмп за КНДР и търговията.", "date": "2018.04.16", "title": "Скандали клатят стола на премиера на Япония"}
{"url": "https://news.bg/int-politics/turtsiya-ne-podkrepya-nito-iran-nito-rusiya-nito-sasht-za-siriya.html", "text": "Турция не застава заедно със или срещу която и да е държава относно Сирия и нейната политика в региона е различна от тази на Иран, Русия и САЩ. Това обяви турският вицепремиер Бекир Боздаг, цитиран от \"Ройтерс\".Коментарите на Боздаг, който е и говорител на правителството, бяха в отговор на въпрос на журналист за по-ранно изказване на френския президент Еманюел Макрон, който посочи, че подкрепата на Турция за ракетните удари срещу Сирия е показала, че е \"отделена\" от Русия.САЩ, Великобритания и Франция изстреляха повече от 100 ракети срещу Сирия в събота сутринта в \"еднократен удар\", обяви Пентагонът, оправдавайки атаката с доказателства, че сирийският президент Башар Асад е отговорен за атака с химически оръжия, при която е бил използван като минимум хлор.\"Политиката на Турция относно Сирия не е да застава с или срещу която и да е страна. Няма промяна в политиката, която Турция провежда\", изтъкна Боздаг пред журналисти в Катар.\"Ние нямаме единна политика със САЩ по въпроса с \"Отрядите за народна защита\", а позицията на Турция не се е променила. Ние също така сме против безусловната подкрепа за сирийския режим и сме в противоречие с Иран и Русия по този въпрос\", коментира още той.Въпреки че Турция си сътрудничи с Русия и Иран за прекратяване на част от насилието в Сирия, Анкара отдавна настоява, че президентът Башар Асад трябва да напусне властта и подкрепи бунтовниците, сражаващи се срещу него. Основните поддръжници на Асад са Москва и Техеран.Турция също така е в обтегнати отношения с Вашингтон заради подкрепата на САЩ за \"Отрядите на народна защита\" на сирийските кюрди, които Анкара разглежда като терористична организация, свързана с Кюрдската работническа партия (ПКК), която води от повече от три десетилетия бунт срещу турската държава.Турция подкрепи въздушните удари на САЩ, Великобритания и Франция, посочвайки, този ход е изпратил послание до Асад.Боздаг заяви, че Турция не се колебае да работи заедно с която и да е страна, която защитава \"правилните принципи\" относно Сирия.", "date": "2018.04.16", "title": "Турция не подкрепя нито Иран, нито Русия, нито САЩ за Сирия"}
{"url": "https://news.bg/politics/prezidentat-ne-izklyuchi-vazmozhnostta-da-sazdade-partiya.html", "text": "Президентът Румен Радев не изключи възможността да създаде партия. Той направи лаконичен коментар по темата пред студенти в УНСС, където изнесе лекция.Въпросът му бе зададен от студентка, която го похвали, че е политикът с най-висок рейтинг и ползващ се с най-високо доверие. Дали заради тези факти смята да създаде свой политически проект, запита тя.\"Президентът е президент на всички българи\", каза държавният глава, но допълни, че не би се разсърдил на българските граждани, ако счетат, че е необходимо да се създаде такъв нов негов политически проект.Припомняме, според социологическо проучване на АЛФА Рисърч от 29 март само президентът Радев прави изключение от високата критичност към политиците, която имат българите. Според данните на проучването към март  на страната.Малко по-рано, на 20 февруари, социологическо проучване на ТРЕНД показа, че 63% от запитаните са дали  Румен Радев. Представителното изследване е проведено сред 1004 пълнолетни българи по метода \"лице в лице\" между 1 и 8 февруари.Българското правителство не е съгласувало позицията си с държавния глава за ударите в Сирия, призна Румен Радев пред медиите. По мнението му обаче служба \"Военна информация\" и ДАР си свършили работата.На въпрос за предстоящата му визита в Русия, Румен Радев заяви, че засега се планира тя да е в Москва на 21 и 22 май. Все още обаче се уточнявали датите. Засега Владимир Путин няма да идва в България.Българският световен, културен и цивилизационен принос не може да става залог на политическо противопоставяне, заяви президентът и защити тезата, че точно във времена на конфронтация ние трябва да поддържаме диалога. \"Трябва да се търсят общите интереси\", посочи държавният глава.Националната сигурност винаги е актуален проблем, така президентът аргументира смяната на темата . Той очаква да чуе какви са мерките на страната за неутрализация на рисковете и заплахите пред нашата сигурност. Ще се разгледа ситуацията в Сирия, но и на Балканите. Обстановката на Балканите не е от най-спокойните, притеснен е Радев. На Консултативния съвет ще се обсъди и модернизация на армията.Малко преди въпроса държавният глава изнесе лекция пред студентите от УНСС в рамките на Младежкия икономически форум. В лекцията си Румен Радев засегна широк кръг от вътрешно-политически проблеми, като разкритикува корупцията, неефективната администрация, работата на съдебната система, стратегиите за демографската криза, образованието и социалните дейности. Държавният бюджет се използвал за потушаване на социално недоволство и протести. В критиката си държавният глава стигна и до варварския начин на приватизация у нас и унищожаването на земеделието. Делът на сивата икономика спъва реалната икономика. Привличаме инвестиции чрез социален дъмпинг, по мнението му. ", "date": "2018.04.16", "title": "Президентът не изключи възможността да създаде партия"}
{"url": "https://news.bg/world/es-podkrepi-udarite-na-zapada-sreshtu-silite-na-asad.html", "text": "ЕС подкрепи операцията на САЩ, Великобритания и Франция срещу сирийските правителствени сили.В събота сутринта трите държави нанесоха първи координирани удари по обекти на въоръжените сили на Сирия.На среща външните министри на страните членки на ЕС се съгласиха да подкрепят бомбардировките.В съобщението на министрите се казва, че сирийският конфликт е навлязъл в осмата си година и продължава насилието и бруталното нарушаване на международното право, включително погазване на човешките права и международното хуманитарно право от всички страни, както и повторно използване на химически оръжия от сирийския режим и ДАЕШ (\"Ислямска държава\").Допълва се, че сирийският режим е отговорен за катастрофалната хуманитарна ситуация и за страданието на сирийския народ.Ние категорично осъждаме продължаващото и повтарящото се използване на химически оръжия от режима в Сирия, включително и последната атака в Дума, която е грубо нарушение на международното право, се казва в декларацията., се подчертава в документа на външните министри.Уточнява се, че Брюксел няма да жали сили за постигане на траен мир в арабската държава.Министрите предупредиха, че ЕС обмисля допълнителни санкции срещу Сирия заради атаката в Дума.\"\", се казва в декларацията.Външните министри потвърдиха позицията на ЕС, че не може да има военно решение на конфликта в Сирия.В отговор на журналистически въпрос дали според нея Русия е склонна на диалог, външният министър Екатерина Захариева заяви, че ЕС ще използва цялото си влияние, за да се постигне решение в рамките на Съвета за сигурност на ООН за възстановяване на съвместния механизъм на ООН и Организацията за забрана на химическото оръжие за разследване, като в този смисъл политическият диалог не е възможен без участието на Русия.Захариева потвърди участието на България в конференцията за Сирия, която ще се проведе следващата седмица под председателството на ЕС и ООН. Конференцията е конкретен израз на подкрепата за усилията за възстановяване на Женевския процес, както и на волята за набиране на допълнителни средства в подкрепа на сирийския народ и сирийските бежанци в съседните страни.Екатерина Захариева благодари на Франция и на Обединеното кралство за предоставената информация относно осъществената през уикенда операция в Сирия. От името на България тя осъди по най-категоричен начин използването на химически оръжия.\"\", заяви тя.", "date": "2018.04.16", "title": "ЕС подкрепи ударите на Запада срещу силите на Асад"}
{"url": "https://news.bg/world/sedem-zatvornitsi-sa-ubiti-a-17-sa-raneni-pri-sbivane-v-yuzhna-karolina.html", "text": "Говорител на затворите в американския щат Южна Каролина заяви, че седем затворници са загинали, а 17 са ранени след няколкочасови сблъсъци в затвор със строг режим, съобщава АП.Няма пострадали надзиратели при възникналия бой между затворници в 19,15 часа в неделя.В затвора в Бишъпвил има около 1 500 затворници, включително едни от най-опасните и с най-големи присъди в щата.Двама надзиратели бяха намушкани при сбиване през 2015 г. Един затворник беше убит през февруари.", "date": "2018.04.16", "title": "Седем затворници са убити, а 17 са ранени при сбиване в Южна Каролина"}
{"url": "https://news.bg/world/zapadnite-balkani-sa-strategicheski-region-za-evropa-podcherta-mogerini.html", "text": "Западните Балкани са стратегически регион за Европа, може все още всички страни от региона да не са част от ЕС, но все пак са част от Европа. Това заяви върховният представител на Европейския съюз по въпросите на външните работи и политиката на сигурност Федерика Могерини преди срещата на върха на външните министри от общността в Люксембург.Тя подчерта, че на срещата ще се обсъди по-доброто сътрудничество със страните от Западните Балкани с цел развитие и просперитет на региона, информира МИА. Утре вечер Могерини ще посети няколко страни от региона като Македония, Албания, Сърбия и Черна гора.Разговорите за региона в рамките на днешната среща на външните министри са в рамките на подготовката на срещата за Западните Балкани в София на 17 май. Преди дни обаче стана ясно, че някои страни от региона обмислят да бойкотират срещата заради участието на косовския президент Хашим Тачи в нея.Сърбия, Румъния, Испания и Кипър не признават самостоятелното съществуване на Косово. Иначе целта на срещата в София е да се излезе с декларация, че интеграцията на Западните Балкани минава през свързаност- транспортна, дигитална, културна.", "date": "2018.04.16", "title": "Западните Балкани са стратегически регион за Европа, подчерта Могерини"}
{"url": "https://news.bg/politics/borisov-okurazhi-prishtina-po-patya-kam-es-i-nato.html", "text": "Пътят на Косово към Европа е единственият възможен. Той е синоним на мир и стабилност. Увеличаването на инвестициите в региона и развитие на свързваща транспортна и дигитална инфраструктура означава по-добър и достоен живот, повече мир и перспектива. Около това мнение се обединиха премиерът Бойко Борисов и президентът на Косово Хашим Тачи по време на обща пресконференция в Прищина, където българският премиер е на посещение.По мнението на Борисов за 10-те си години независимост Косово е постигнало видим напредък и е на правилен път. Той обаче подчерта необходимостта от разрешаване на двустранните проблеми, преди да се говори за реално членство в Европейския съюз.Борисов изтъкна, че при срещите си с лидерите от региона на Балканите, винаги призовава за разбирателство. Така показва на ЕС, че ще приеме държави без проблеми, чиито политически елити могат така да водят народите си, че да няма война.Премиерът ни изрази очакване, че Прищина и Белград, Атина и Скопие ще продължат диалога помежду си, за да открият пътя си напред към ЕС и НАТО.\"Огромна тежест носите, разчитам на вас. Всичко останало дори не бих го нарекъл алтернатива, защото алтернатива е когато може да избираш, а предишната алтернатива я видяхме - паравоенните формирования, дори не искам да се обръщам към този период, който върна всички назад\", посочи българският министър-председател.Борисов отново призова егоизмът на Балканите да бъде забравен, защото, проявен дори в една държава, ще предизвика катаклизъм във всички останали.От своя страна президентът на Косово благодари за това че Западните Балкани са във фокуса на Българското председателство на Съвета на Европейския съюз. Той подчерта, че страната му ще продължи диалога със Сърбия и ще извърви \"истински мирен процес в региона\".Борисов и Тачи изтъкнаха важността на Срещата на върха в София през май и сериозната политическа и техническа подготовка за нея. \"Тази тема беше невъзможна преди година, сега сме в напреднал диалог\", коментира Борисов като посочи, че веднага може да се започне с изграждането на инфраструктурата, за която вече е осигурено финансиране.По време на срещата си с премиера на Косово Рамуш Харадинай българският-министър председател изтъкна, че разработването на правна рамка за защита и гарантиране на правата на малцинствата е показател за напредъка на реформите в Косово. Тя измерва развитието на гражданското общество и следването на най-добрите европейски практики. България е особено заинтересована от напредъка в тази област, защото съществува общност от косовски граждани, деклариращи българско самосъзнание, заяви премиерът Борисов.В Прищина Бойко Борисов и Рамуш Харадинай обсъдиха необходимостта от добросъседство като условие за стабилност и просперитет в региона на Балканите.Двамата констатираха необходимостта от разширяване на контактите, особено в сферите на икономиката, енергетиката, инвестициите и туризма. Борисов предложи в най-близко време да бъде организирано посещение на ниво министри, което да даде стимул на този процес и да подпомогне развитието на косовската икономика.\"Смятаме, че България може да постигне още по-голямо присъствие на косовските пазари в близко бъдеще\", заяви българският министър-председател. Българският бизнес е отворен за контакти с косовски партньори във връзка с изграждането на планираните инфраструктурни проекти.Борисов подчерта, че всяка държава трябва да покаже, че е мъдра, за да поеме европейския път.", "date": "2018.04.16", "title": "Борисов окуражи Прищина по пътя към ЕС и НАТО"}
{"url": "https://news.bg/int-politics/rusiya-se-zakani-da-se-protivopostavi-na-vsyakakvi-novi-udari-sreshtu-siriya.html", "text": "Заместник-министърът на външните работи на Русия Сергей Рябков настоя, че Русия ще се противопостави на всякакви нови опити за извършване на удари от страна на САЩ и съюзниците им в Сирия, като предупреди за по-твърд отговор на Москва при бъдеща провокация САЩ. Той все пак предполага, че САЩ нямат нови планове за извършване на въздушни удари в Сирия.Междувременно Рябков отхвърли твърденията, че на инспекторите на Организацията за забрана на химическите оръжия (ОЗХО) им е било попречено да посетят сирийския град Дума, където беше извършена атака с химическо оръжие, съобщават руските медии. по сирийски правителствени обекти, които според тях се използват за производството на химически оръжия. При нападението бяха изстреляни 105 ракети. Руският президент Владимир Путин нарече ударите \"акт на агресия\" срещу суверенна държава.", "date": "2018.04.16", "title": "Русия се закани да се противопостави на всякакви нови удари срещу Сирия"}
{"url": "https://news.bg/education/oshte-edin-shtat-v-sasht-prizna-balgarskiya-kato-chuzhd-ezik-v-diplomite-za-sredno-obrazovanie.html", "text": "Федералния окръг Колумбия във Вашингтон реши да включи езиковия тест по български език в програмата за двуезичност \"Seal of Biliteracy\", съобщават от Министерството на външните работи (МВнР).Изпитът за придобиване на сертификат ще следва езиковия тест по български език на Департамента за езиково обучение (ДЕО-ИЧС) при Софийския университет \"Св. Климент Охридски\". След успешно полагане на изпит по български в дипломите на зрелостниците ще пише, че освен английски, владеят и български на най-високо ниво.Българският език беше признат за чужд от образователните институции в САЩ по-рано този месец и в щатите Мериленд и Вирджиния. Българското посолство във Вашингтон ще продължи усилията си за включване на българския език в програмата за двуезичност и в други щати, уверяват от МВнР.", "date": "2018.04.16", "title": "Още един щат в САЩ призна българския като чужд език в дипломите за средно образование "}
{"url": "https://news.bg/world/13-godishen-otkri-sakrovishte-na-harald-i-sinezabi-na-poveche-ot-1000-g.html", "text": "13-годишно момче и археолог аматьор откриха \"важна\" находка в Германия, която може да принадлежи на датския крал Харалд I Синезъби, който разпространява християнството в Дания, пише \"Гардиън\".Рене Шьон и ученикът му Лука Малашниченко търсили съкровище с металотърсачи на северния остров Рюген през януари, когато се натъкнали на находката. Първоначално смятали, че са открили парче алуминий. Но впоследствие разбрали, че са се натъкнали на сребро.През уикенда регионалната археологическа служба започнала разкопки върху площ от 400 квадратни метра. Открито е съкровище, което се свързва с Харалд I Синезъби, който е управлявал от 958 г. до 986 г. след Хр.Открити са украшения, чук на Тор и до 600 монети, включително повече от 100 от управлението на Синезъби, който е контролирал днешна Дания, Северна Германия, Южна Швеция и части от Норвегия.\"\", каза водещият археолог Михаел Ширен пред ДПА.Най-старата монета е дирхам от Дамаск, който датира от 714 г. след Хр., а най-новата е от 983 г. след Хр.Предполага се, че находката е заровена в края на 980 г. след Хр. През този период кралят е отпътувал за Померания, където умира през 987 г. след Хр.", "date": "2018.04.16", "title": "13-годишен откри съкровище на Харалд I Синезъби на повече от 1000 г. "}
{"url": "https://news.bg/politics/za-obshtestvenite-ochakvaniya-napomni-radev-na-yuristite.html", "text": "Президентът Румен Радев си спести критиките към юристите за съдебната реформа, заради днешния празник на Конституцията и юриста.За всеки от нас Конституцията има своя дълбок смисъл, сподели той. Тя е скелетът и опората на нашата държавност, подчерта държавният глава. Основите на Конституцията се превъплъщават в законите, а Конституцията предявява огромни изисквания към юристите, по думите му.Към вас са отправени големи обществени очаквания, обърна се Радев към юристите. От безпристрастното прилагане на законите на принадлежността ни към цивилизования свят.Председателят на ВАС Георги Чолаков също поздрави колегите си юристи. Днешният ден напомнял на юристите за отговорността, която носели пред обществото. По думите му законът носи сила. Законът е нашето огледало, според председателя на ВАС. Отговорност на юристите е да не допускат кривото да замени правото, а справедливостта е фундамент на държавността, изтъкна Чолаков и допълни, че доверието е основа на справедливостта.Правосъдният министър Цецка Цачева също очерта достиженията на Търновската конституция. По думите й тя въвежда основни принципи, които са основни за днешната Конституция. Ние сме тези, които създаваме правото, ние сме тези, които прилагаме правото, ние сме тези, подчерта министър Цачева. Тя увери, че Министерство на правосъдието цели усъвършенстване на съдебната система.Обществото очаква много от нас, гражданите очакват справедливост, заяви още Цецка Цачева.", "date": "2018.04.16", "title": "За обществените очаквания напомни Радев на юристите"}
{"url": "https://news.bg/education/mon-publikuva-linkove-kam-elektronno-chetimite-uchebnitsi.html", "text": "Линкове за достъп до електронно четимите учебници са публикувани на официалната страница на Министерството на образованието и науката.Съдържанието на електронно четимия учебник е напълно идентично с това на хартиеното издание на одобрените печатни издания от I до VII клас.Достъпът е осигурен безплатно за всички ученици от I до VII клас включително. Възможностите за достъп до електронно четимите учебници са различни - без регистрация, с регистрация, с персонален код за регистрация, предоставен от издателството на всеки ученик, който ползва печатното издание на съответното издателство или с код, посочен след интернет адреса за достъп до съответния учебник.", "date": "2018.04.16", "title": "МОН публикува линкове към електронно четимите учебници"}
{"url": "https://news.bg/finance/investbank-kupuva-tb-viktoriya.html", "text": "\"Инвестбанк\" е избрана за купувач на търговска банка \"Виктория\", съобщи БНР.ТБ \"Виктория\" беше собственост на фалиралата Корпоративна търговска банка (КТБ).Допълва се, че купувачът е поел ангажимент за пълно погасяване на задълженията на банка \"Виктория\" заедно с лихвите към датата на приключване на сделката.След приключването на сделката ще бъде възстановена напълно инвестицията на КТБ за банка \"Виктория\" и дори ще бъде формирана положителна печалба в размер на 2,8 млн. лева.Общата цена на сделката не се споменава.", "date": "2018.04.16", "title": "\"Инвестбанк\" купува ТБ \"Виктория\""}
{"url": "https://news.bg/regions/vremenno-e-ogranicheno-dvizhenieto-po-am-hemus.html", "text": "Временно e ограничено движението по АМ \"Хемус\" от пътен възел Ботевград до Витинска река в посока София.Забраната се отнася за МПС над 12 тона поради аварийно възстановителни работи.Това съобщават от АПИ. Обходният маршрут за пътуващите по направление Видин - Монтана - Враца - София: път I-1 до Ребърково; път II-16 Ребърково - Своге - София.Обходният маршрут за пътуващите по направленията Варна - В.Търново - София и Русе - Плевен - София е АМ Хемус до п.в. Ботевград - път II-17 /околовръстен път Ботевград/ - път I-1 Ботевград - п.в. Витинска река - АМ Хемус.", "date": "2018.04.16", "title": "Временно e ограничено движението по АМ \"Хемус\""}
{"url": "https://news.bg/crime/tsacheva-saglasna-s-otdelyaneto-na-opasni-zatvornitsi.html", "text": "Това е заявил правосъдният министър Цецка Цачева, цитирана от БТА и \"24 Часа\".Припомняме, че след бягството от затвора на рецидивисти към правосъдната система у нас бяха отправени откри критики. Надзирателите проведоха серия от протести с искания за спешни промени в сектора поради недостиг на служители и ниски заплати. Самата Цачева заяви по-рано, че не само липсата на средства са проблем в случая. Вече е била обсъждана идеята опасните затворници да бъдат отделени. По думите на Цчева има какво да се направи в системата за изпълнение на наказанията и по отношение на внасянето на вещи от близки на затворници и по отношение на организацията.Министърът отбеляза, че има предвидени средства по Норвежкия финансов механизъм за нов затвор, който да бъде в района на Кремиковци и който да бъде модерно съоръжен с надзорно-охранителна техника, защото \"само личният състав не е в състояние надлежно да охранява сграда\".Подписването на договора за изграждане на затвора се очаква в средата на това лято.", "date": "2018.04.16", "title": "Цачева съгласна с отделянето на опасни затворници "}
{"url": "https://news.bg/world/orban-skochi-na-es-zaradi-evreite.html", "text": "За пореден път унгарският премиер Виктор Орбан коментира остро миграционната политика на Европейския съюз. Този път той направи това заради евреите и опасностите, които ги застрашават, предаде \"Ройтерс\".По думите му, \"безотговорната политика\" на Брюксел по отношение на мигрантите поставя в риск еврейската общност в Европа. Те са заплашени от надигащата се вълна на религиозна нетолерантност. Според него, начинът за борба с антисемитизма е един - Европа да се върне към юдео-християнските си корени. Не за първи път управляващите в Будапеща критикуват ЕС заради допускането на милиони мигранти от страни с преобладаващо консервативно мюсюлмански население и отказват да приемат тези хора в страната си. Според тях, те са напълно несъвместими с европейските ценности и са заплаха за реда и сигурността. Припомняме, че в началото на месеца Виктор Орбан постигна победата на парламентарните избори в Унгария. Ръководената от Орбан партия ФИДЕС спечели изборите в Унгария с близо 50 процента.", "date": "2018.04.16", "title": "Орбан \"скочи\" на ЕС заради евреите"}
{"url": "https://news.bg/world/makron-frantsiya-nyama-dalgosrochen-angazhiment-v-siriya.html", "text": "Президентът Еманюел Макрон в понеделник заяви, че \"никога не е казал\", че САЩ и Франция остават в Сирия в дългосрочен план, предаде Анадолската агенция.Коментарите на Макрон дойдоха, след като той по-рано обяви в интервю за първата си годишнина като президент съвсем други планове. В него бе заявено, че държавния глава убеждава американския си колега за дългосрочна военна операция в Сирия. След коментарите на Макрон в неделя говорителката на Белия дом Сара Сандърс заяви, че мисията на САЩ не се е променила - президентът е наясно, че иска американските сили да се приберат вкъщи възможно най-бързо. Това съобщи Вашингтон и по-рано, без да уточнява крайни срокове. По време на съвместна пресконференция с премиера на Нова Зеландия Джасинда Ардърн в понеделник, Макрон заяви, че военното присъствие на Париж и Вашингтон в Сирия  каза той.Въпреки това Макрон призна, че обединени страните напълно са осъзнали, че отговорността отива отвъд войната срещу ДАЕШ, че това е и хуманитарна отговорност.  Припомняме, че рано сутринта в събота САЩ, Франция и Великобритания нанесоха военни удари в Сирия след химическата атака срещу цивилни в Дума. За нея Западът държи отговорен режима на президента Башар Асад. Сирия и Русия твърдят, че повечето от 100-те изстреляни ракети са били прихванати от ПВО, докато Западът отрича това. ", "date": "2018.04.16", "title": "Макрон: Франция няма дългосрочен ангажимент в Сирия "}
