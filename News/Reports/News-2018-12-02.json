{"url": "https://news.bg/world/v-peterburg-protestiraha-sreshtu-plenyavaneto-na-ukrainskite-moryatsi.html", "text": "В Петербург днес имаше протести заради руската военна агресия срещу Украйна, предаде радио \"Свободна Европа\".Около 50 души се събраха на Невския проспект, носейки плакати, осъждащи  в Керченския пролив.Според организаторката на акцията Олга Смирнова от петербургската демократична организация \"Солидарност\", пленяването на украинските моряци е поредният опит на Русия да увеличи зоната окупация върху територията на Украйна.Демонстрантите настояват пленените моряци да бъдат освободени и върнати в родината им, както и корабите им. Също и да се прекрати руската блокада на украинските пристанища в Азовско море, а виновните за инцидента в Керченския пролив да бъдат наказани.Украинските военни моряци, сред които и няколко ранени, бяха преместени от окупирания Крим в Москва. Руските следователи се опитват да изтръгнат от тях признания за \"незаконно преминаване на границата\" - обвинение, за което могат да получат продължителни присъди затвор.Демонстрантите изтъкват, че моряците би трябвало да се третират като военнопленници, но вместо това ги съдят като граждански лица, извършили углавно престъпление.Припомняме, като военнопленници, моряците са извън юрисдикцията на руското законодателство и не може да бъдат съдено по руските закони.Активистите изразиха възмущението си от действията на руските военни, открили огън срещу чуждестранни плавателни съдове, които не са представлявали заплаха за Русия.В акциите в Санкт Петербург участваха активисти на \"Солидарност\", \"Яблоко\", организацията \"Безсрочен протест\" и други партии и движения.Вместо обявения един час те продължиха около 3 часа.", "date": "2018.12.02", "title": "В Петербург протестираха срещу пленяването на украинските моряци"}
{"url": "https://news.bg/society/novi-demonstratsii-v-razlichni-gradove-na-stranata-sreshtu-tsenite-na-gorivata.html", "text": "Нови протестни демонстрации са организирани днес в страната, информира БНР. Протестиращите продължават да изразяват недоволството си срещу високите цени на горивата и ниския стандарт на живот.Демонстрации са планирани в Бургас, Пазарджик, Благоевград, Кюстендил, Хасково, Троян.В Бургас протестът срещу цените на горивата се очаква да премине в социален. За разлика от предходните, този се организира между самите участници.Един от инициаторите на протестите в града посочва, че новото мото на недоволството е \"Протест срещу социалното убиване на българите\".В Пазарджик протестиращите срещу ниските доходи ще се съберат в 13 часа на паркинга пред парк \"Стадиона\". След това те ще тръгнат пеш по улиците на града, като крайните точки са сградите на общината и областната администрация.По думите на Александър Стамболийски - председател на синдикалната организация на Сдружение на българските транспортни работници, поредният граждански протест в Благоевград ще започне от на паркинга пред ЮЗУ \"Неофит Рилски\".С искане за по-висок стандарт на живот жители на Кюстендил организират двучасово пешеходно шествие. В 12 часа те се събират пред театъра в града. Крайната им точка е общината в Кюстендил.Жители на Троян и региона излизат в 12 ч. на пореден протест срещу високите цени на горивата и ниските доходи. Протестиращите се събират на входа на Троян откъм Ловеч при разклона за село Орешак.След митинга се очаква да организират поредното пешеходно и автошествие по основните улици на града.Един от протестиращите заявява, че управляващите имат лостове, за да променят цените на горивата.", "date": "2018.12.02", "title": "Нови демонстрации в различни градове на страната срещу цените на горивата"}
{"url": "https://news.bg/regions/politsiyata-zadarzha-mazha-barikadiral-se-v-doma-si-v-nadezhda.html", "text": "Столични полицаи задържаха 33-годишния мъж, който се беше барикадирал в дома си в кв.\"Надежда\", съобщиха от МВР.Той ще бъде предаден на съдебните власти.Припомняме, че сигналът в полицията бе подаден вчера, около 10.20 часа, когато на адреса пристигнаха служители от \"Съдебна охрана\" с цел отвеждането му в затвора.Мъжът е криминално проявен и с влязла в сила присъда, заплашваше да скочи от 12-я етаж. Районът беше отцепен.  На място бяха криминалисти на СДВР, психолози от Института по психология на МВР, пожарни и медицински екипи.Предприети бяха действия с цел безопасното му извеждане от дома.", "date": "2018.12.02", "title": "Полицията задържа мъжа, барикадирал се в дома си в \"Надежда\""}
{"url": "https://news.bg/politics/ademov-potvardi-che-za-dps-predsrochnite-izbori-sa-neizbezhni.html", "text": "\"За нас предсрочните избори са неизбежни, заявили сме го многократно.\" Това заяви пред БНР председателят на социалната комисия в НС Хасан Адемов.Той подчерта, че заради скандалите \"Обединените патриоти\" са причината за това по-скоро да има предсрочни избори. Адемов поясни, че все пак отговорността за управлението е на ГЕРБ.Хасан Адемов не пожела да коментира претенцията на БСП да бъде единствена опозиция, но изтъкна факта, че още от самото началото на структурирането на кабинета от ДПС са били против участието на патриотите в управленската коалиция.\"Те нямат място в управлението\", заяви той.Адемов отбеляза също, че едва сега БСП са се присъединили към техните идеи, както за оставката на Валери Симеонов, така и участието на патриотите в управлението.Относно предложението на ДПС да подкрепи кабинет на малцинството той коментира, че това е друга теза. В социалната комисия работели по тази хипотеза като се търсело консенсус.\"По никакъв начин идеята за търсене на консенсус в социалната комисия не може да бъде прехвърлена към отношенията между политическите партии в Народното събрание\", поясни Адемов.По отношение на сигнали от майките на деца с увреждания, че одобрените промени в законите, не са това, което са се разбрали с депутатите, Адемов подчерта, че напрежение е предизвикал Закона за личната помощ и разпределението на 71,5 млн. лв.Той поясни, че никога те е имало идея за ограничаване на личната помощ. Идеята е било тези средства да бъдат експонирани, показани в бюджета и това е създало напрежение. Адемов уточни, че от 1 април стартира оценката на потребностите, на индивидуалните потребности на хората с увреждания. В зависимост от оценката, която ще бъде направена се издават т. нар. направления, които са зависими за всички институции.Той допълни, че в тези направления ще бъде отбелязана потребността от часовете за лична помощ. Относно ограниченията, които ще има личната помощ Хасан Адемов уточни, че хората с най-тежки увреждания могат да получат максималната лична помощ за 168 часа на месец, а тези, които са с по-малка потребност ще получат по-малко часове.Той подчерта, че ограничението ще е в часовете, а не по отношение на финансирането.По думите му всички направления за указване на лична помощ ще бъдат удовлетворени.", "date": "2018.12.02", "title": "Адемов потвърди, че за ДПС предсрочните избори са неизбежни"}
{"url": "https://news.bg/society/i-obelya-protestira-sreshtu-prezastroyavaneto.html", "text": "Близо 50 души излязоха на пореден протест в столичния квартал \"Обеля\". Те изразяват недоволството си от застрояването на зелените площи, липсата на достатъчно детски и спортни площадки, ясли и детски градини, както и на паркоместа, предвид разпространяващото се строителство в столичния квартал.Поводът за демонстрацията са и продължаващите строителни дейности между блоковете 116 и 117, където според протестиращите отстоянието между изкопа и съседните сгради е много малко.Жителите на квартала настояват още за цялостен ремонт на вътрешнокварталните улици и за откриването на повече ясли и детски градини.Протестиращите не искат строежи в \"Обеля\" и настояват да остане нещо живо и зелено в района.Някои хора, които живеят на по-ниските етажи в блоковете, се опасяват от засенчване от страна на бъдещата сграда. Всички са на мнение, че зелените площи намаляват значително.Недоволните се заканиха, че са готови да отидат пред Столична община и да поискат обяснение както от кмета на София Йорданка Фандъкова, така и от главния архитект Здравко Здравков затова кой е дал разрешителното за строеж в столичния квартал.Един от участниците в протеста и живущ в кв. \"Обеля\" коментира за news.bg, че в квартала не е останало никакво свободно място за игра на децата, нито за паркиране на колите.\"Ако дойдете през седмицата ще видите тотално нарушение на закона, а полицията изобщо не се намесва в случая\", подчерта той.Протестиращите отбелязват още, че в момента се строят две нови кооперации, а се говорело, че ще започне строителството и на трета. Според тях корупцията в \"Обеля\" е огромна.\"Идват избори и ще видите какви сладки думи ще се изприказват само и само, за да постигнат тяхното\", допълни един от демонстрантите.В протеста се включиха както инвеститорът на изграждащата се сграда, така и купувачът. Двамата са на мнение, че спазват изцяло закона, а паркоместата били обезпечени вътре в строящата се сграда.", "date": "2018.12.02", "title": "И \"Обеля\" протестира срещу презастрояването"}
{"url": "https://news.bg/health/chuzhdi-spetsialisti-tryabva-da-obuchavat-nashite-lekari-ubedena-daritkova.html", "text": "\"Трябва да се търсят варианти за привличане на специалисти, които да обучават наши лекари.\" Това заяви пред БНР шефката на здравната комисия в парламента Даниела Дариткова.Тя уточни, че когато на дете се налага да бъде оказана медицинска помощ и това не може да стане в България, то ще заминава да се лекува в чужбина.\"Тези два процеса могат да текат едновременно - от една страна да не се застрашава живота и здравето на децата, а от друга страна се развива нашата медицинска наука.Дариткова е категорична, че мнението на медицинските специалисти е решаващо при лечението на деца в чужбина.Тя допълни още, че в бюджета за догодина има повече средства за здравеопазване.Според депутата от БСП и член на здравната комисия Георги Михайлов философията на бюджетирането остава непроменена и това е основен проблем.Според него проблемът е сериозен, тъй като по думите му се налива немалка сума пари в нереформирана система.", "date": "2018.12.02", "title": "Чужди специалисти трябва да обучават нашите лекари, убедена Дариткова"}
{"url": "https://news.bg/society/spasiha-29-godishen-turist-v-pirin.html", "text": "Спасиха 29-годишен турист, пострадал при инцидент в Пирин, съобщи БНР, позовавайки се на дежурният в Планинската спасителна служба към Българския червен кръст.Двама души са преминавали в района на заслон \"Кончето\", когато единият паднал по стръмен склон от счупена снежна козирка. Човекът е паднал в посока долината на връх Бански Суходол. Вследствие на падането мъжът получил травми и на двата крака.В акцията са се включили 25 планински спасители от Банско, Разлог и София. Между 00.00 и 01.00 ч. тази нощ групите са стигнали до пострадалия, който бил леко премръзнал.Към 06.00 часа мъжът бил транспортиран до болница в Банско.От ПСС предупреждават, че метеорологичните условия са чудесни за туризъм, но теренната обстановка е подвеждаща, което крие опасности за туристите.Сигналът за инцидента е подаден на телефон 112 малко преди 16.00 ч. вчера.", "date": "2018.12.02", "title": "Спасиха 29-годишен турист в Пирин"}
{"url": "https://news.bg/society/protestirashti-ot-sopot-zatvoriha-podbalkanskiya-pat.html", "text": "Протестиращи срещу увеличаването на данъците и стандарта на живот от Сопот затвориха Подбалканския път при ВМЗ, информира bTV.Движението е отклонено по обходни маршрути.Протестиращите започнали да пресичат пешеходната пътека, като за кратко дори възникнало напрежение след опит на полицията да освободи пътя.Преди това в града недоволстващите запалили автомобилни гуми, след което автоколоната се отправила бавно по Подбалканския път.Заради блокадата на Подбалканския път миналата неделя полицията състави актове на близо 70 души.", "date": "2018.12.02", "title": "Протестиращи от Сопот затвориха Подбалканския път"}
{"url": "https://news.bg/int-politics/izraelskata-politsiya-iska-netanyahu-i-zhena-mu-da-poluchat-obvineniya-za-podkup.html", "text": "Израелската полиция препоръча премиера Бенямин Нетаняху и неговата съпруга Сара да получат обвинения за измама и подкуп, съобщава БиБиСи.Те са заподозрени в извършване на регулаторни услуги на телекомуникационната компания \"Безек\" в замяна на положително медийно отразяване. Нетаняху отхвърля твърденията по дело 4000.Израелският главен прокурор трябва да реши дали да повдигне обвинения. През февруари, полицията препоръча Нетаняху да бъдат обвинен и в две други разследвания за корупция.Израелската полиция и Израелските служби за ценни книжа коментираха днес, че има достатъчно доказателства за обвинения в подкуп и измама срещу Нетаняху и съпругата му.Те са заподозрени, че се намесват в регулаторните решения, които облагодетелстват и \"Безек\", и неговия мажоритарен акционер Шаул Елович.Двойката е получила положително отразяване Walla! новинарски уеб сайт, собственост на \"Безек\".Полицията обясни и че има достатъчно доказателства, за да обвини Елович, че е давал подкупи.В отговор на последните обвинения Нетаняху коментира, че \"тези препоръки са определени и изтекоха още преди началото на разследването\".\"Сигурен съм, че в този случай съответните органи, след като проучат въпроса, ще стигнат до същото заключение: че няма нищо, защото няма нищо\", обясни Нетаняху.Елович все още не е направил публични коментари по този въпрос, а израелските медии допълват, че 69-годишният премиер е разпитван няколко пъти от следователите.Нетаняху оглавява крехка коалиция, но изглежда уверен, че обвиненията няма да предизвикат предсрочни избори, в момента той е във втория си мандат като премиер.", "date": "2018.12.02", "title": "Израелската полиция иска Нетаняху и жена му да получат обвинения за подкуп"}
{"url": "https://news.bg/int-politics/poroshenko-iska-da-obsadi-konflikta-v-azovsko-more-v-normandskata-chetvorka.html", "text": "Украйна е готова да обсъди  на ниво политически съветници в рамките на нормандската четворка, включваща Русия, Украйна, Франция и Германия, заяви президентът на Украйна Петро Порошенко, цитиран от ТАСС.\"Ние със сигурност ще вземем участие в срещата с нормандския формат на ниво политически съветници, на която ще повдигнем неотложен въпрос - изискването Руската федерация да върне нашите военни, кораби и да отвори Керченския проток\", съобщава администрацията на президента, думите на Порошенко.На 1 декември  на Германия и Франция за разрешаване на ситуацията около Керченския проток. Тя отбеляза, че такива усилия могат да се направят на ниво експерти по въпросите на външната политика и политиката за сигурност в нормандския формат. нарушиха процедурата за преминаване на военни кораби през териториалното море на Руската федерация, когато пътуват от Черно море до Азовско море.В инцидента с Керченския проток се използвани оръжия и трима военнослужещи от украинския военноморски флот са получили леки наранявания. Корабите бяха задържани и отведени в Керч и Русия започна наказателно производство за нарушение на държавната граница.Руската страна определя инцидента провокация, , а ЕС и .", "date": "2018.12.02", "title": "Порошенко иска да обсъди конфликта в Азовско море в нормандската четворка"}
{"url": "https://news.bg/int-politics/hilyadi-gruzintsi-protestirat-sreshtu-noviya-prezident-s-obvineniya-za-izmama-vav-vota.html", "text": "Няколко хиляди грузинци протестират срещу избирането на кандидата за президент, подкрепян от управляващата партия Саломе Зурабишвили, пред президентството, като твърдят, че има измама в изборите, съобщават АФП и \"Радио свободна Европа\".Поддръжниците на грузинския опозиционен кандидат президент Григол Вашадзе се събраха в Тбилиси. Според резултатите от централната избирателна комисия в страната, кандидатът за президент Саломе Зурабишвили, спечели втория кръг в президентските избори срещу съперника си Вашадзе, който бе номиниран от опозицията \"Сила в единството\" и \"Обединено национално движение\", бившата управляващ партия.Развявайки флаговете на Грузия, ЕС и САЩ, протестиращите призовават за предсрочни парламентарни избори и нов изборен закон.Зурабишвили, която има подкрепата на управляващата грузинска партия \"Дрийм\", спечели 59,5% от гласовете на изборите миналата седмица, докато кандидатът на опозицията Вашадзе събра 40,5% подкрепа, според Централната избирателна комисия.Вашадзе отхвърли резултатите и призова за мирен протест в Тбилиси и призова за предсрочни парламентарни избори.Международните наблюдатели коментират, че изборите са \"конкурентни\", но кандидатът на управляващата партията, \"се радва на предимства\".В същото време ТАСС съобщава, че бившият президент Михаил Саакашвили коментира, че е готов да се върне в страната в момента, в който има нуджа от него.Пред протестиращите привърженици на бившата управляваща партия \"Обединено национално движение\", Саакашвили, който е в Холандия, се обърна с видео съобщение, че \"не признава резултатите от президентските избори\". Той също така заявява, че \"подкрепя исканията за предсрочни парламентарни избори\".\"Веднага щом се нуждаете от мен, веднага щом ме повикате, ще се върна в Грузия и ще се боря с вас, за да постигнем целите си\", обясни той.", "date": "2018.12.02", "title": "Хиляди грузинци протестират срещу новия президент с обвинения за измама във вота"}
{"url": "https://news.bg/int-politics/v-berlin-i-kyoln-protestiraha-sreshtu-energiyata-ot-vaglishta.html", "text": "Хиляди протестиращи в Берлин и Кьолн призоваха Германия да изостави производството на електроенергия от въглища, в навечерието на голямата конференция за климата в Катовице, Полша, съобщават АФП и \"Дойче веле\".Организатори в Берлин съобщават, че вчера са се събрали 16 000 протестиращи, според полицията, те са били 5 000. В Кьолн, организаторите съобщават за 20 000 души, докато полицията отчита 10 000.Призовават Германия да се ангажира с отказ от въглища до 2030 г. Правителството се очаква да се организира с премахване на замърсяващи източници на енергия като въглища в началото на следващата година.Още през 2011 г. канцлерът Ангела Меркел реши да прекрати производството на ядрена енергия до 2022 г. вследствие на аварията във АЕЦ Фукушима в Япония. Част от това решение е, че въглищата остават крайъгълен камък за генерирането на енергия в енергийната политика на Германия, което представлява близо 40% от производството на енергия в страната.Протестите се организираха преди Конференцията на ООН за промените в климата. Делегати от близо 200 страни обсъждат в Катовице споразумението от Париж, което ограничава глобалното затопляне.", "date": "2018.12.02", "title": "В Берлин и Кьолн протестираха срещу енергията от въглища"}
{"url": "https://news.bg/int-politics/hilyadi-protestirashti-v-bryuksel-prizovavat-za-borba-s-klimatichnite-promeni.html", "text": "Хиляди белгийци протестират днес в Брюксел, настоявайки белгийското правителство да спазва ангажиментите си за борба с измененията на климата, в момент, когато в Полша започва конференцията на ООН за запазване на контрола върху глобалното затопляне, съобщава \"Ройтерс\".Протестът в центъра на белгийската столица е два дни, след като стотици, , протестираха срещу белгийския парламент и високите цени на горивата.Протестиращите днес призоваха за \"амбициозни\" климатични политики за ограничаване на глобалното затопляне до 1,5 градуса по Целзий в съответствие с целите, поставени от Парижкото споразумение през 2015 г.Организаторите на протеста призовават за повече възобновяема енергия, повече пътеки за колоездене и по-чист въздух чрез \"социално справедлив преход\".Брюкселската демонстрация съвпадна с началото на двуседмична среща на върха на ООН относно климатичните промени в полския град Катовице.", "date": "2018.12.02", "title": "Хиляди протестиращи в Брюксел призовават за борба с климатичните промени"}
{"url": "https://news.bg/int-politics/200-delegati-ot-oon-zapochnaha-razgovorite-za-klimata-evropeytsite-protestirat.html", "text": "Делегатите от близо 200 държави започнаха двуседмични разговори в опит да се справят с дълбоките политически разделения по време на най-важната среща на ООН по въпросите на глобалното затопляне, откакто Парижкото споразумение от 2015 г. очерта рамка за отказ от изкопаемите горива, съобщава \"Ройтерс\".Очакванията са ниски, че преговорите в Катовице, в сърцето на полския район за добив на въглища, ще бъдат достатъчни, за да се отговори на опасенията, изложени в докладите през последните седмици относно сериозността на нарастващите емисии на парникови газове.Политическият климат също е преобразуван след Парижкото споразумение и крехкото глобално единство, довело до това споразумение е разбито. Премиерът на Фиджи Франк Байнимарама обяви откриването на конференцията на ООН и предаде председателството на преговорите на Михал Кюртика, заместник министър на околната среда на Полша. \"Всички ние ще трябва да покажем креативност и гъвкавост\", коментира Кюртика.Напрежението остава, тъй като Бразилия се отказа от по-ранно си обещание да бъде домакин на конференцията за климата на ООН през следващата година.САЩ междувременно повториха на срещата на върха на Г-20 в Аржентина, решението си да се оттеглят от Парижкия договор и ангажимента на САЩ да използва всички възможни енергийни източници.Другите членове на групата индустриални нации, включително и най-големият замърсител Китай, потвърдиха своя ангажимент за прилагане на Парижкото споразумение, като се съобразяват с техните национални обстоятелства и относителни възможности.Преговорите в Катовице предхождат краен срок за изготвяне на \"книга с правила\", за да се изяснят подробностите, договорени в Париж, насочени към ограничаване на повишаването на глобалните температури до между 1,5 и 2 градуса по Целзий.Полша е домакин на преговорите за климата в ООН за трети път, но нацията остава зависима от въглищата, които са най-въглеродно интензивното изкопаемо гориво. Въглищата осигуряват около 80% от енергията на Полша и са основен източник на заетост и национална гордост.По-младото поколение е по-малко емоционално свързано с въглищата и е все по-екосъобразно, въпреки че всяко постепенно премахване на този вид гориво вероятно ще бъде бавно.", "date": "2018.12.02", "title": "200 делегати от ООН започнаха разговорите за климата, европейците протестират"}
{"url": "https://news.bg/regions/zatvaryat-za-remont-tunel-praveshki-hanove-na-am-hemus.html", "text": "На 3 декември - понеделник и вторник - 4 декември, от 9 и 30 до 16 часа движението в посока София в тунел \"Правешки ханове\" на АМ \"Хемус\" ще се осъществява в една лента.Ремонтира се изпреварващата лента.Движението ще се извършва в активната лента.", "date": "2018.12.02", "title": "Затварят за ремонт тунел \"Правешки ханове\" на АМ \"Хемус\""}
{"url": "https://news.bg/int-politics/iran-shte-prodalzhi-s-testovete-na-raketi-za-da-se-zashtiti.html", "text": "Иран ще продължи тестовете с ракети, за да изгради защитата си и отрече, че това е в нарушение на резолюциите на ООН, във връзка с обвинения на САЩ, че Техеран изпитва нова ракета, способна да носи множество бойни глави, съобщава \"Ройтерс\".Американският държавен секретар Майк Помпео коментира, че САЩ осъжда тестове на балистични ракети със среден обсег в нарушение на международното споразумение за иранската ядрена програма от 2015 г., от което Вашингтон се оттегли.\"Тестовете с ракети ... се извършват за отбрана и ние ще продължим това\", коментира бригаден генерал Аболфарз Шекарчи, говорител на въоръжените сили на Иран.\"Ние ще продължим да разработваме и тестваме ракети. Това е извън рамките на ядрените преговори и част от нашата национална сигурност, за което няма да искаме разрешение от никоя страна\", допълва той без да потвърди или отрече, дали Иран тества нова ракета.По-рано съветникът по националната сигурност на САЩ Джон Болтън коментира, \"Иран изстреля тестова балистична ракета INF, способна да достигне до Израел и Европа. Това провокативно поведение не може да бъде толерирано.\"Говорителят на иранското външно министерство Бахрам Касеми заяви още, че иранските ракети са чисто отбранителни и добави: \"Няма резолюция на Съвета за сигурност, която да забранява ракетните програми и тестовете на ракети от Иран\".В Резолюция 2231 е записана ядрената сделка с Иран от 2015 г. с Великобритания, Китай, Франция, Германия, Русия и Съединените щати, в която Техеран ограничава спорната си програма за обогатяване на уран в замяна на прекратяването на международните санкции.В резолюцията се казва, че Иран е \"призован\" да се въздържи до осем години от работа по балистични ракети, предназначени за ядрено оръжие.Иран многократно заявява, че ракетната програма е чисто отбранителна и отрича, нейните ракети да са способни да бъдат оборудвани с ядрени бойни глави или че има намерение да развива ядрени оръжия чрез обогатяване на уран.Касеми, който се обърна към Помпео, обясни: \"Иронията е, че цитирате резолюция, която не само сте нарушили и едностранното и незаконно се оттегляте от ядреното споразумение, но насърчавате и други да го нарушат и дори заплашвате с наказания и санкции, ако не са съгласни.\"Доналд Тръмп изтегли Вашингтон от ядрената сделка, одобрена преди да встъпи в длъжност през май, и отново наложи санкции на Техеран. Тръмп заяви, че сделката е недостатъчна, тъй като не включва пречки за разработването на балистични ракети.Британският външен министър Джереми Хънт коментира в Туитър, че е дълбоко загрижен от \"тестовете на Иран за изстрелване на балистична ракета със среден обсег. Провокативно, заплашително и противоречащо на Резолюция 2231 на Съвета за сигурност на ООН\", обясни той.\"Нашата подкрепа за иранското ядрено споразумение по никакъв начин не намалява нашата загриженост за дестабилизиращата ракетна програма на Иран и решимостта тя да спре\", добави Хънт.", "date": "2018.12.02", "title": "Иран ще продължи с тестовете на ракети, за да се защити"}
{"url": "https://news.bg/world/bellingcat-ulichi-rusiya-v-lazha-po-kazusa-s-prevzemaneto-na-trite-ukrainski-koraba.html", "text": "Руските военни са използвали оръжия с цел да поразят украинския артилерийски катер \"Бердянск\" в неутрални води, а не в руската териториална зона, както твърди руската Федерална служба за сигурност (ФСБ - приемник на КГБ, б.р.). Това показват анализите на международната разследваща група Bellingcat, базирани върху източници с отворен достъп.Припомняме, на 25 ноември Русия  три украински военни кораба заедно с намиращите се на борда им моряци. .По-рано ФСБ публикува своя версия за казуса в Керченския пролив, според която руският граничен катер \"Изумруд\" е открил огън срещу \"Бердянск\" в 20:55 ч. местно време. В публикацията се посочваше, че координатите на обстрела са Ш=44° 51'3 СШ, Д=36° 23'4 ВД. Според руската страна, украинците са навлезли в \"териториалното море\" на Русия.Групата Bellingcat е нанесла посочените от ФСБ координати върху картата и е установила, че дори да се приеме трактовката на Москва за Крим като нейна територия, \"Бердянск\" е бил в международни води.\"Данните на ФСБ - ако са верни, показват, че при обстрела \"Бердянск\" се е намирал на 22.72 км от крайбрежието на Крим, което е над 500 метра от водите, които Русия смята, че ѝ принадлежат.\" - посочват от разследващата група.Освен официалните данни на ФСБ, журналистите от Bellingcat са използвали и записите от радиокомуникацията на руските военни, публикувани от Службата за сигурност на Украйна. Изследвани са най-малко седем епизода от разговорите между замесените в обстрела руснаци. Освен това са използвани видеокадри, заснети от борда на танкера \"Дон\", от момента в който той се е врязал като таран в украинския буксир \"Яни Капу\".\"С оглед на данните от геолокацията и видеоматериалите, украинските кораби действително са навлизали в териториални води, които Русия смята за свои - прилежащи както към Крим, така и към континенталната й част в Керченския пролив.\" - се казва още в анализите на Billingcat.Същевременно украинската страна нееднократно подчертава, че планирайки преминаването през Керченския пролив, е действала съгласно договора от 2003 г. между двете страни, според който Азовско море е вътрешно за Русия и Украйна и се използва от двете страни, включително Керченският пролив.Наред с това, анализирайки видеокадрите от борда на \"Дон\", разследващата група е установила, че руснаците са таранили \"Яни Капу\" не веднъж, а най-малко четири пъти.Това показва, че става дума за преднамерени агресивни действия, а не за случаен акт.Съгласно руско-украинския договор от 2003 г., уреждащ правото за плаване на кораби от двете страни, включително военни, спорните моменти трябва да се уреждат изключително по мирен път.", "date": "2018.12.02", "title": "Bellingcat уличи Русия в лъжа по казуса с превземането на трите украински кораба"}
{"url": "https://news.bg/disasters/karvava-godina-v-afganistan.html", "text": "От месец януари до месец октомври 2018 г. военновъздушните сили на САЩ използваха около 6 000 бомби и други боеприпаси по време на операции в Афганистан. Това съобщи Анадолската агенция, позовавайки се на месечния доклад на Централното командване на американските военновъздушни сили (AFCENT).Според AFCENT през този период Военновъздушните сили на САЩ използват 5 982 бомби и боеприпаси в Афганистан, което е най-голямата цифра през последните 10 години.В доклада се подчертава, че смъртността сред цивилното население в Афганистан в резултат на бомбените атентати през 11-те месеца на тази година достигна най-високото си ниво в сравнение с предходните години.", "date": "2018.12.02", "title": "Кървава година в Афганистан"}
{"url": "https://news.bg/disasters/samolet-se-razbi-v-detski-tsentar.html", "text": "Най-малко двама души са загинали, след като самолет се разби в покрива на център за деца, страдащи от аутизъм.Това обяви АП.Инцидентът е станал близо до летище \"Форт Лодърдейл\". По време на катастрофата в центъра е имало 8 учители и 5 ученика. При разбиването на \"Чесна 335\" са загинали двамата пътници. Една от учителките е била ранена лекo. Това е станало при евакуирането на децата от центъра.Властите разследват причината за инцидента.", "date": "2018.12.02", "title": "Самолет се разби в детски център"}
{"url": "https://news.bg/int-economics/tramp-nyama-da-vavezhda-novi-mita-sreshtu-kitay.html", "text": "Президентът на САЩ Доналд  срещу Китай от началото на следващата година, съобщи \"Блумбърг\".Агенцията уточнява, че това е станало по време на неговата среща с държавния глава на Китай Си Цзинпин.Разговорите са продължили над 2,5 часа. Постигнат е консенсус търговската война между двете държави да не ескалира. Освен това САЩ и Китай постигнаха 90-дневно примирие в търговския си конфликт. Договореността беше постигната на вчерашната работна вечеря на президентите Доналд Тръмп и Си Цзинпин.Търговската война на двете водещи икономики разтърси финансовите пазари и заплаши растежа на световната икономика.Двете най-големи икономики в света преговарят за трайно споразумение.Срещата между президентите на САЩ и Китай Доналд Тръмп и Си Цзинпин премина \"много добре\", заяви съветникът по икономическите въпроси в Белия дом Лари Къдлоу. Той беше единственият високопоставен американски представител, който коментира срещата.Самият Доналд Тръмп веднага замина за летището, откъдето отлетя за Вашингтон.Срещата беше първата среща лице в лице между лидерите на Китай и САЩ за повече от година. През последните месеци Доналд Тръмп  за милиарди долари на китайския внос, за да принуди Пекин да спре търговските практики, сред които кражбите на интелектуална собственост и трансфера на технологии.", "date": "2018.12.02", "title": "Тръмп няма да въвежда нови мита срещу Китай"}
{"url": "https://news.bg/int-politics/putin-i-tramp-govoriha-na-sreshtata-na-g-20.html", "text": "Президентите на САЩ и Русия са се видели за кратко в кулоарите на срещата на Г-20 в Аржентина, предаде АП.Това става ден, след като президентът на САЩ отхвърли възможността за официална среща с руския си колега.Причината бяха действията на Кремъл в Керченския пролив, при които бяха задържани украински кораби и моряци.\"Аз отговорих на въпросите му за инцидента в Черно море, но ние останахме на собствените си позиции\", заяви Владимир Путин пред репортери.Той не пропусна да определи решението на Тръмп за отмяна на срещата им \"като твърде лошо\".Според Путин, не е нормално лидерите на двете най-големи ядрени сили в света да не могат да разговарят помежду си по същество. Путин предупреди, че намерението на САЩ да се откажат от ядрен пакт от ерата на Студената война \"създава рискове от неконтролируема надпревара във въоръжаването\".За последен път Путин и Тръмп се видяха на 11 ноември в Париж. Те присъстваха на тържествата за 100 г. от края на Първата световна война.", "date": "2018.12.02", "title": "Путин и Тръмп говориха на срещата на Г-20"}
{"url": "https://news.bg/disasters/meksiko-se-gotvi-za-radikalni-promeni.html", "text": "Мексико се готви за радикални промени. Те бяха обещани от новия държавен глава Лопес Обрадор, предаде АП.Той разкри своите намерения на церемонията по встъпване в длъжност.Мексиканското общество страда от насилието на бандите, хронична бедност и корупция, предаде Ройтерс.Лопес Обрадор не пропусна да обвини предшествениците си от десницата за катастрофалното наследство.Над 70 хиляди души се събраха снощи на площад Сокало в центъра на столицата Мексико, за да отпразнуват встъпването в длъжност на президента.", "date": "2018.12.02", "title": "Мексико се готви за радикални промени"}
{"url": "https://news.bg/int-politics/g-20-prizivi-za-reformi-no-s-proval-za-klimata.html", "text": "Световните лидери подписаха споразумение, което потвърждава основния ангажимент на най-големите световни икономики за многостранна търговия и \"основаващ се на правилата на международното право\".Френският президент Емануел Макрон обяви победа за възстановяването на международните институции в момент, когато \"мултилатерализмът преживява истинска криза\". Европейското единство по основните принципи помогна за спасяването на срещата на върха, каза той.Двайсетте водещи икономически сили в света се обединиха около призива за реформа на Световната търговска организация (СТО), но останаха разделени по въпроса за глобалното затопляне, предаде \"Ройтерс\".Така агенцията обобщава двудневните дискусии на Г-20 в Буенос Айрес.Напрежението в Черно и Азовско море, което ескалира след пленяването на украински бойни кораби от руската гранична охрана край Керч, също беше обсъдено.Германският канцлер Ангела Меркел използва случая, за да прикани руския лидер Владимир Путин да осигури свобода на корабоплаването в региона.Президентът на САЩ Доналд Тръмп провали . Той не пропусна да припомни своето намерение да извади родината си от Парижкото споразумение.Анализатори отбелязват, че има воля за реформи в СТО, но разделението пречи на тяхното прилагане.Руският президент Владимир Путин заяви в събота, че не е имало разговори с Украйна относно , които бяха , предаде Ройтерс.Путин говори с репортери в кулоарите на срещата на върха на Г-20 в Буенос Айрес.  на международните призиви ", "date": "2018.12.02", "title": "Г-20: Призиви за реформи, но с провал за климата"}
{"url": "https://news.bg/world/bush-starshi-shte-bade-pogreban-do-zhena-si.html", "text": "41-ият президент на САЩ Джордж Буш - старши ще бъде погребан до жена си в своята библиотека в Тексас, предаде АП.Церемонията ще протече в тесен семеен кръг. По време на погребението няма да бъдат допускани външни хора. 5 декември е обявен ден за национален траур в САЩ.Докато бе начело на САЩ рухна Берлинската стена. Името му се свързва и с операцията \"Пустинна буря\" през 1991 г. в Ирак.Джордж Буш баща е и герой от Втората световна война, конгресмен от Тексас, директор на ЦРУ и вицепрезидент на Роналд Рейгън. Синът му Джордж Буш-младши бе 43-ият президент на САЩ, а друг негов син, Джеб Буш, бе губернатор на Флорида.", "date": "2018.12.02", "title": "Буш-старши ще бъде погребан до жена си"}
{"url": "https://news.bg/int-politics/tramp-kani-kim-chen-un-v-beliya-dom.html", "text": "Президентът на САЩ Доналд Тръмп заяви, че рано или късно ще покани лидерът на Северна Корея Ким Чен-ун да посети Вашингтон, съобщи \"Ройтерс\".Агенцията уточнява, че следващата среща между двамата лидери се планира за януари или февруари 2018 г. В момента не е известно къде Тръмп и Ким Чен-ун ще разговарят. За първи път те се видяха .Веднага след срещата започна на  и втора такава.", "date": "2018.12.02", "title": "Тръмп кани Ким Чен-ун в Белия дом"}
{"url": "https://news.bg/world/putin-nyama-pregovori-za-plenenite-moryatsi.html", "text": "Руският президент Владимир Путин заяви в събота, че не е имало разговори с Украйна относно , които бяха , предаде Ройтерс.Путин говори с репортери в кулоарите на срещата на върха на Г-20 в Буенос Айрес.  на международните призиви Москва обвини 24-те моряци, че незаконно са пресекли руската граница.Владимир Путин заяви, че няма да въведе ограничения за влизането на украинци в Русия, след като Киев вече наложи забрана за влизане на руски мъже на възраст от 16 до 60 години.", "date": "2018.12.02", "title": "Путин: Няма преговори за пленените моряци"}
{"url": "https://news.bg/weather/zhalt-kod-za-stud-v-11-oblasti.html", "text": "Жълт предупредителен код за опасно ниски температури е обявен в 11 области на страната за неделя. Дневните температури ще останат под нулата. Това показва справка на сайта на НИМХ.Предупреждението важи за областите Видин, Враца, Велико Търново, Габрово, Ловеч, Монтана, Плевен, Разград, Русе, Търговище и Шумен.Днес в сутрешните часове на места в равнините ще има ниска слоеста облачност или мъгла, които в западната част от Дунавската равнина ще се задържат почти през целия ден. Над останалата част от страната ще бъде предимно слънчево. Максималните температури в Северна България ще са между минус 3° и 2°, в Южна между 3° и 8°, за София - около 3°.В планините ще е предимно слънчево. Ще духа слаб до умерен вятър от запад-югозапад. Максимална температура на 1200 метра - около 5°, на 2000 метра - около минус 2°.По Черноморието ще е предимно слънчево и почти тихо. Максимални температури - между 0° и 4°. Температурата на морската вода е 9-11°. Вълнението на морето ще бъде 1-2 бала.", "date": "2018.12.02", "title": "Жълт код за студ в 11 области"}
{"url": "https://news.bg/health/roditelite-vodyat-detsata-si-na-dermatolog-samo-pri-problem-alarmira-spetsialist.html", "text": "Родителите водят децата си на дерматолог едва, когато има наличен проблем. Това заяви пред bTV  дерматологът д-р Гергана Манолова.По думите ѝ най-честите проблеми са атопичният дерматит и акнетата. Тя уточни, че най-важното за един дерматолог е да бъде лекар и да обгрижва с внимание детската и тийнейджърска кожа.Д-р Манолова съветва лекарите, че трябва да имат индивидуалност и всеки пациент трябва да бъде разглеждан според проблема и типа кожа.\"Много е важно да се говори за хигиената. За да може една кожа да е здрава, то трябва да се грижим много добре за нея\", изтъкна медикът.Д-р Манолова съветва родителите, чиито деца имат проблем с акнета, да потърсят лекарска помощ, за да може медиците да изготвят цялостна програма за хигиената на детето.Според нея, ако акнето е активно, то не трябва да се пипа. Тя е категорична, че трябва да се спазва диета, да се избягване употребата на млечни продукти и старателно почистване на лицето.", "date": "2018.12.02", "title": "Родителите водят децата си на дерматолог само при проблем, алармира специалист"}
{"url": "https://news.bg/society/molitveno-shestvie-za-svobodata-na-veroizpovedaniyata-organizirat-v-sofiya.html", "text": "Молитвено шествие за свобода на вероизповеданията организира християнската общност на протестантските вярващи в България, съобщи БНР.Повод за недоволството им са приетите на първо четене промени в Закона за вероизповеданията.Мирната демонстрация ще започне в 13 часа от пл. \"Народно събрание\".Шествието ще премине покрай Министерския съвет, ще се насочи по бул. \"Витоша\" до НДК, а след това по улица \"Георги С. Раковски\" и ще се върне отново пред Народното събрание.", "date": "2018.12.02", "title": "Молитвено шествие за свободата на вероизповеданията организират в София"}
{"url": "https://news.bg/politics/pasi-balgariya-e-edna-ot-nay-golemite-zhertvi-na-propagandnata-agresiya-ot-rusiya.html", "text": "\"В момента България е една от най-големите жертви на фалшивите новини и на пропагандната агресия, която идва от Русия\". Това заяви пред БНТ бившият министър на външните работи Соломон Паси.Той изтъкна, че моралната и пропагандната агресия на Русия никога не е спирала.Паси заяви, че трябва да се направят и изградят нови черноморски бази на НАТО в Черноморския басейн, включително около Варна и Бургас.Той коментира и възникналото  като подчерта, че има едно важно правило в дипломацията, което трябва да бъде прилагано специално към Русия.\"За Русия трябва да се говори с огромно уважение и отлично въоръжение\", наблегна Паси. Украйна ги нямат и двете, констатира Паси и добави, че за да изпратиш военни кораби, които няма да използваш се нарича блъф.По думите му украинската страна трябва да има ясен план за действия и да не се фокусират само върху отношенията с Русия.Той е на мнение, че с руснаците трябва да се разговаря от положението на равнопоставеността.Паси подчерта, че въоръжението на Русия в Черноморския басейн е три пъти по-гомямо от въоръжението на Румъния, България и Турция взети заедно.\"Това е огромната причина за нарастване апетита на руската страна в Черноморския район\", допълни той.Солом Паси е на мнение, че единственото лекарство срещу този апетит е повече стационирано въоръжение на НАТО и ЕС в Черноморския басейн.", "date": "2018.12.02", "title": "Паси: България е една от най-големите жертви на пропагандната агресия от Русия"}
{"url": "https://news.bg/regions/zhena-propadna-v-dupka-s-vryala-voda-po-asfaltova-aleya-v-ruse.html", "text": "Жена пропадна в дупка с вряла вода по асфалтова алея в Русе, съобщи Нова телевизия.Инцидентът станал в междублоково пространство в квартал \"Изток\" вчера вечерта.Пострадалата вървяла по асфалтова алея, която е била пропукана от авария в топлофикационната мрежа. Внезапно се отворила дупка и жената потънала в нея до колене.Откарана е с линейка в болница с втора степен изгаряния по краката.След инцидента мястото било оградено от полиция, но нямало екипи на топлофикационното дружество.Те са получили сигнал от Нова за инцидента и са обещали веднага да проверят какво се е случило.", "date": "2018.12.02", "title": "Жена пропадна в дупка с вряла вода по асфалтова алея в Русе"}
{"url": "https://news.bg/int-politics/frenskoto-pravitelstvo-se-sabira-izvanredno.html", "text": "Френското правителство се събира днес на извънредно заседание заради протестите, които прераснаха в размирици и стигнаха до насилие и погром вчера в Париж.Вчера във френската столица  Самите протести обаче в първия зимен ден бяха белязани предимно от действията на крайните и леви, и десни движения. По информация на АФП, към момента са задържани 412 души.В деня след безредиците един човек е в критично състояние в болница, а на друг лекарите се е наложило да ампутират едната му ръка. Пострадали са  близо 20 служители на реда. Заради безредиците премиерът Едуар Филип отмени визитата си в Полша, където трябваше да участва в откриващата се днес в Катовице климатична конференция на ООН. Вместо него там отива министърът на екологичния Франсоа дьо Рюжи.Виновните \"ще бъдат разпознати и наказани\", обеща президентът Еманюел Макрон, който насрочи извънредно заседание веднага след връщането си от Буенос Айрес.Макрон заяви, че никакви протести не могат да оправдаят насилието и вандалщината.\"Това, което се случи в Париж няма нищо общо с мирното изразяване на недоволство\", заяви Макрон от Аржентина, където се намира за срещата на Г20.Той обаче потвърди политиката си по отношение на горивата, която, по думите му, е необходима в борбата с глобалното затопляне. Протестите на т.нар. жълти жилетки започнаха още преди няколко седмици предимно в страната, като още в началото бяха съпроводени с инциденти.До ескалация обаче се достигна вчера, в първия зимен ден в Париж, където бяха разбити и ограбени магазини, автомобили бяха изгорени и протестиращи нападнаха полицията.Размирици имаше и в Марсилия, Тур, Авиньон, Страсбург и други градове.Вътрешният министър Кристоф Кастанер не отхвърли напълно възможността за извънредно положение, което е било поискано от полицейския синдикат, но призова за преговори с мирно протестиращите граждани на Франция.По информация на полицията размириците са предизвикани от анархисти и тя е разпознала над 3000 лица, които са участвали във вандалските прояви.Опозиционните лидери обвиняват управляващите за изпуснатия контрол. Опозиционният лидер Марин Льо Пен поиска от президента на Франция да организира среща с опозицията.Според крайнолевия Жан-Люк Меланшон властите \"си играят със страха\" на французите, за да дискредитират протеста.Макрон посети Триумфалната арка след завръщането си от Аржентина. Президентът инспектира пораженията по гробницата на незнайния воин в подножието на арката, след което придружен от вътрешния министър Кастанер се запъти към  тълпа от хора и ги приветства.Както посочва АФП, сред събралите се на улица Клебер са полицейски служители и пожарникари, които Макрон поздравява.Президентът посети търговци, пострадали от вандализма в Париж.", "date": "2018.12.02", "title": "Френското правителство се събира извънредно"}
{"url": "https://news.bg/society/nap-prodava-bronetransportyor-na-targ.html", "text": "НАП продава бронетранспортьор на търг, информира Нова телевизия. Машината ще струва на новия си собственик 11 970 лева.Вече имало и двама желаещи да я купят. Те са заявили, че ще ползват БТР-а като атракцион.Находчивият търговец е пресметнал, че няма смисъл да дава бронетранспортьора на вторични суровини, тъй като това нямало да бъде успешна сделка.По груби сметки - около 10 тона желязо по 0,35 стотинки правят толкова, колкото е таксата за участие в търга на данъчните.Оказва се, че дори и след като платят 3000 лева за тайния търг, това няма да гарантира на двамата предприемачи печалба.НАП успява да събере близо 8 милиона лева от продадени вещи на длъжници, а тези приходи попълват държавната хазна.Данъчните отбелязват, че продават всичко - от танкове, през недвижими имоти, багери и самосвали, катафалки и дори урни.", "date": "2018.12.02", "title": "НАП продава бронетранспортьор на търг"}
{"url": "https://news.bg/press/banevi-iskat-banya-vseki-den-rumaniya-iska-nov-most-nad-dunav-pri-ruse.html", "text": "Баневи искат баня всеки ден, французите затруднениЕвгения и Николай Баневи, които от края на октомври са арестувани във Франция, изпитвали битови мъки в килиите си, тъй като нямали право на баня всеки ден, разказаха за \"24 часа\" източници от полицията. Претенциите на семейството, свикнало на охолен живот, затруднили затворническите власти във Франция, тъй като в страната има правила за всички арестанти.Във Франция, както и у нас задържаните се къпят по график - 2 пъти седмично. Евгения е приела по-тежко ограничението от мъжа си. Съпрузите трудно се примирявали и с факта, че всеки ден са с едни и същи дрехи.Вдигат с 20% заплатите на чиновници отличнициНеобходимостта от изграждането на нов мост над река Дунав при Русе обсъдиха на среща министърът на икономиката на северната ни съседка Никулае Бъдълъу и областният управител на Русе Галин Григоров. Това се случи по време на честванията в Гюргево, посветени на 100 годишнината от Обединението на Румъния и техния Национален празник - 1 декември. Темата, която беше обсъдена бе свързана с необходимостта от изграждането на нов мост над р. Дунав именно при Русе, съобщиха от областната управа.Иванчева и Петрова искат да присъстват на съвещание за условията в арестите Двете държат да бъдат конвоирани и да присъстват на съвещанието като пряко заинтересована и сериозно засегната страна. Заявлението бе разпространено за медиите от техния писмено упълномощен пълномощник Петър Кърджилов, тъй като има съмнения, че то няма да стигне до министър Цачева.Кърджилов желае да получи отговор до понеделник дали Иванчева и Петрова ще бъдат допуснати да присъстват на съвещанието.", "date": "2018.12.02", "title": "Баневи искат баня всеки ден, Румъния иска нов мост над Дунав при Русе"}
{"url": "https://news.bg/disasters/nameriha-martav-komandvashtiyat-peti-flot-na-sasht.html", "text": "Тялото на командира на Петия флот на американския флот Скот Стърни беше открито в квартирата му в Бахрейн.Причините за смъртта на командира все още не са известни.Пети флот на САЩ е създаден през 1995 г. за операции в Персийския залив. Щабът на флота се намира в град Манама в Бахрейн.Изявление за смъртта на Скот Стърни беше направено от началника на военноморските сили адм Джон Ричардсън.\"Военноморската следствена служба и Министерството на вътрешните работи на Бахрейн си сътрудничат по разследването, но по това време не се подозира никаква фал игра\", се казва в изявлението на Ричардсън.\"Скот Стърни беше прекрасен военен. Той беше предан съпруг и баща и беше добър приятел на всички нас - каза Ричардсън.", "date": "2018.12.02", "title": "Намериха мъртъв командващият Пети флот на САЩ"}
{"url": "https://news.bg/society/broyat-zemedelskite-stopanstva-v-balgariya-prez-2020-g.html", "text": "Публикуван за обществено обсъждане е проект на Закон за преброяване на земеделските стопанства в България през 2020 година, съобщи БНР.Анкетирането на земеделските стопанства ще се проведе от 1 септември до 18 декември 2020 година.До 18 септември преброяването ще се извършва по интернет чрез предоставяне на данни от земеделския стопанин с помощта на уеб-базирано приложение и попълване на електронен въпросник.В оставащия период данните ще се събират от анкетьор.След преброяването се очаква да има пълна информация за броя, типа и размера на земеделските стопанства.Данни ще предоставят още информация за юридическия статут, използването на земеделската земя, отглежданите животни, както и за работна сила.", "date": "2018.12.02", "title": "Броят земеделските стопанства в България през 2020 г."}
{"url": "https://news.bg/health/spetsialisti-ot-vma-napraviha-poredna-chernodrobna-transplantatsiya.html", "text": "Специалисти от Военномедицинска академия извършиха поредна чернодробна трансплантация.Реципиентът е 52-годишна жена, с последен стадий на чернодробно заболяване, а донорът - жена на 28 години.Д-р Никола Владов, ръководител на Клиника по чернодробно-панкреатична и трансплантационна хирургия поясни, че сложната интервенцията е продължила 5 часа и е извършена вчера, 1 декември.Ръководството на болницата благодари на близките на донора, които въпреки трудния за тях момент, са разрешили експлантацията.", "date": "2018.12.02", "title": "Специалисти от ВМА направиха поредна чернодробна трансплантация"}
{"url": "https://news.bg/int-politics/sledva-vtora-stapka-na-amerikanski-sanktsii-sreshtu-rusiya-zaradi-skripal.html", "text": "Администрацията на Съединените американски щати ще пристъпи към втори етап от санкции спрямо Русия заради случая Скрипал. Това е обявил представител на Държавния департамент пред кореспондент на ТАСС. Той е посочил, че това е изискване на американското законодателство. Става въпрос за Закона за контрол над химическите и биологическите оръжия и забраната за използването им за военни цели от 1991 година, който предвижда въвеждането на санкции.Първата част от санкциите по делото \"Скрипал\" беше въведена от американска страна на 27 август. Тогава бе обявено, че ако до 90 дни Москва не изпълни редица критерии, то следват още санкции. Тези 90 дни вече са изтекли.Втората част от санкциите предвиждат възможности за ограничаване на двустранните дипломатически отношения по инициатива на САЩ и дори тяхното преустановяване, фактически пълно преустановяване на търговски отношения с Русия, пълна забрана за внос на американски стоки в Русия, включително и храни, отказ от право за опериране на територията на САЩ на определени авиокомпании, които се контролират от правителството на Русия.Още през август месец американската администрация заяви, че не биха искали да прибягват до въвеждане на втория етап от рестрикциите, но затова Русия трябва да представи убедителни аргументи, че повече няма да нарушава положенията на международното право в областта на химическите оръжия и ще допусне инспекция на международни и независими наблюдатели под егидата на ООН.Припомняме, през март месец тази година  в английския град Солсбъри в неадекватно състояние. В последствие беше установено, че те са отровени с нервно-паралитичното вещество \"новичок\". След дълъг престой в болница След тях двама англичани пострадаха с остатъци от същото вещество, като за жената .Според разследването  е можелоПрокуратурата , които са действали според указания от Москва., включително и за самоличността на обвинените. Законодателството на страната забранява екстрадиция в такива случаи.Освен САЩ редица , въведоха санкции по отношение на Русия заради случая.", "date": "2018.12.02", "title": "Следва втора стъпка на американски санкции срещу Русия заради \"Скрипал\""}
{"url": "https://news.bg/politics/mrrb-predvizhda-1-2-mlrd-lv-za-izgrazhdane-na-vodoprovodi-i-kanalizatsiya.html", "text": "На стартовата права са инвестиции в размер на 1,2 млрд. лв. в изграждане на водопроводи, канализация, пречиствателни и помпени станции и др., съобщиха от Министерството на регионалното развитие и благоустройството.Реализацията им ще започне в началото на 2019 г.ВиК дружествата трябва да подадат предсрочно проектни предложения за финансиране по Оперативна програма \"Околна среда 2014-2020\".Министерството на околната среда и водите определи 23 април 2019 г. като краен срок за подаване на проектите. Очаква се първите формуляри за кандидатства да бъдат внесени в МОСВ още през февруари.Пет от Регионалните прединвестиционни проучвания вече имат зелена светлина от JASPERS (консултант на ЕК, ЕИБ и ЕБВР по големи инфраструктурни проекти). Това са проектите на Видин, Враца, Стара Загора, Перник и Ямбол.До две седмици положително становище се очаква да получат и проучванията на Кърджали, Пловдив и Русе.Проектите ще се изпълняват на територията на 51 агломерации с над 10 000 еквивалент жители, като от подобрената инфраструктура ще се възползват над 2 млн. българи.Определените за изграждане ВиК обекти включват 800 км водопроводна мрежа, както и канализационни колектори, пречиствателни станции за питейни води и отпадъчни води, съоръжения за третиране на утайки, автоматизирани системи за управление на ВиК системите и др.Предвижда се да бъдат обявени над 190 обществени поръчки. Първата от тях е за строителство на пречиствателната станция за питейни води на Шумен.", "date": "2018.12.02", "title": "МРРБ предвижда 1.2 млрд. лв. за изграждане на водопроводи и канализация"}
{"url": "https://news.bg/society/zapochna-protestno-avtoshestvie-v-sliven.html", "text": "Протестно автошествие срещу социалната несправедливост се провежда в Сливен, съобщи БНР.Недоволните от системата се съберат на площад \"Хаджи Димитър\", след което ще преминат по централните булеварди на града.Финалът на автошествието е предвиден на \"Дамарския мост.\"Припомняме, че миналата седмица около 100 протестиращи затваряха поетапно пътния възел \"Петолъчката\".За тази седмица няма обявено намерение да се затварят пътища.", "date": "2018.12.02", "title": "Започна протестно автошествие в Сливен"}
{"url": "https://news.bg/society/poredna-nedelya-na-protesti-po-malko-i-po-malobroyni.html", "text": "Днес беше поредната неделя на протести в страната, но те бяха в доста по-малко градове и не толкова масови, предаде БНТ. Нямаше блокади на основни пътища, нито сериозни сблъсъци между протестиращи и полиция.С автошествие в Ямбол над 100 души поставиха исканията си за допитвания чрез референдуми и намаляване на броя на депутатите от 240 на 120.В Благоевград около 40 протестиращи се опитаха блокират главния път Е-7, но полицията не позволи това.За поредна неделя протестиращи от Сопот и Карлово блокираха подбалканския път София-Бургас. Напрежението ескалира, когато полицията се опита да забрани преминаването през пешеходната пътека пред спортната зала в Сопот. Протестиращите периодично спираха и пропускаха движението като преминаваха по пешеходната пътека.В знак на протест хората запалиха гуми, играха хоро и направиха автомобилно шествие до Кърнаре.В Хасково също се проведе протест. Недоволните от управлението на страната се събраха на централния площад в града. Оттам протестиращите преминаха през централни улици и булеварди.Жители на пет града протестираха днес край Нова Загора срещу ниския стандарт на живот и поискаха оставкате на правителството. Полицията обаче не им разреши да блокират международния път Свиленград-Русе. Демонстрантите заобиколиха органите на реда и тръгнаха през нивите, за да блокират магистрала \"Тракия\". До блокада обаче не се стигна заради засиленото полицейско присъствие. На протестиращите бяха съставени десетки протоколи за нарушаване на обществения ред.", "date": "2018.12.02", "title": "Поредна неделя на протести – по-малко и по-малобройни"}
{"url": "https://news.bg/int-politics/frenskite-vlasti-shte-razgovaryat-s-zhaltite-zhiletki.html", "text": "Френското правителство протяга ръка за диалог с протестиращите от движението на \"жълтите жилетки\", но не смята да се отказва от досегашната си политика, съобщи говорителят на кабинета Бенжамен Гриво пред радио Europe 1.Наред с това властите са взели решение да не се въвежда извънредно положение - часове по-рано се появиха информации, че се обсъжда такъв вариант.\"Жълтите жилетки\" вече трети уикенд излизат на протести срещу повишаването на цените на горивата.Днес от Елисейския дворец съобщиха, че президентът Еманюел Макрон е възложил на премиера Едуард Филип да се срещне с представители на парламентарните партии и на протестиращите. Същевременно вътрешният министър Кристоф Кастанер трябва да подготви органите на реда за следващи протести.Първата среща с \"жълтите жилетки\" ще се проведе на 3 декември. В нея ще участват лидерите на парламентарните парти и кметът на Париж - Ан Идалго.В протестите във френската столица се включиха около 10 хиляди души. През този уикенд бяха арестувани над 400 протестиращи. Пострадаха над 130 души, включително 23-ма полицаи.Стигна се до мародерства от страна на демонстрантите, опожаряване на автомобили и витрини.Много от търговците се оплакват, че търпят загуби заради отлива на туристи.", "date": "2018.12.02", "title": "Френските власти ще разговарят с \"жълтите жилетки\""}
{"url": "https://news.bg/int-politics/dzheyms-matis-kremal-se-opita-da-povliyae-na-mezhdinnite-izbori.html", "text": "Американският министър на отбраната Джеймс Матис обвини Русия, че продължава да се меси в американските избори и се е опитала да повлияе на вота за Конгреса, който се състоя в началото на ноември.Изявлението беше направено пред Националния форум за отбрана, организиран от президентската библиотека \"Роналд Рейгън\" в Сими Валей, Калифорния.Руският президент Владимир Путин \"отново се опита да се намеси в нашите избори през миналия месец и продължаваме да виждаме непрестанни опити в тази посока\", коментира Матис, цитиран от ABCNEWS.По думите му, когато става дума за Путин, САЩ имат работа с човек, \"на когото просто не бива да се има доверие\".Матис специално акцентира върху руската агресия в Керченския пролив и пленяването на трите украински кораба с екипажите им. Той подчерта, че това несъмнено е влошило отношенията между Вашингтон и Москва.Изявлението на министъра идва непосредствено след като президентът Доналд Тръмп отмени срещата си с Владимир Путин, която беше планирана да се състои по време на форума на G-20 в Аржентина.Непосредствено преди междинните избори на 6 ноември американските спецслужби заявиха, че няма данни за опити да се саботира самата избирателна инфраструктура - да се попречи на гласуването, на правилното отчитане на гласовете или на преброяването им.Същевременно шефовете на спецслужбите заявиха, че са налице опити за влияние върху обществените настроения преди вота.Експертите подчертаха, че \"някои чуждестранни действащи лица\", по-специално Русия, продължават да се опитват да влияят на нагласите, да насаждат недоверие към демократичните институции и да ерозират американското общество отвътре.", "date": "2018.12.02", "title": "Джеймс Матис: Кремъл се опита да повлияе на междинните избори"}
{"url": "https://news.bg/int-politics/kanada-saobshti-za-poreden-sluchay-na-zagadachno-zabolyal-diplomat-v-kuba.html", "text": "След пореден случай на загадъчно заболял канадски дипломат в Куба, канадските власти разглеждат въпроса за съдбата на дипломатическото си представителство в Хавана, предаде Дойче веле.През започващата седмица Канада ще изпрати своя в делегация Куба, за да провери ставащото в посолството и да минимизира рисковете за служителите му.От канадското министерство на външните работи уточняват, че се разглеждат всякакви варианти, без да разкриват детайли.Припомняме, през последните две години дипломатите от САЩ и Канада в кубинската столица, както и членовете на техните семейства, се оплакват от неразположение с един и същи симптоми: главоболие, отпадналост, световъртеж, проблеми със слуха и зрението, загуба на равновесие, гадене, отслабване на концентрацията.Досега са пострадали 25 американци и 13 канадци.По-рано се съобщаваше, че става дума за акустични атаки. В Отава обаче смятат, че е малко вероятно причината да е такава.Последният случай със сериозно пострадал канадски дипломат е от 29 ноември. Уточнява се, че му е препоръчано да напусне Куба и да се прибере у дома.От Вашингтон обвиниха кубинските власти за загадъчното заболяване. През август беше съобщено, че 19 служители на американското посолство са получили трайна загуба на слуха. Те са диагностицирани с оток на главния мозък.В началото на септември в. \"New York Times\" излезе с публикация, в която се посочваше, че най-вероятната причина за здравословните проблеми на дипломатите е микровълново излъчване. Информацията беше позована на директора на департамента по неврохирургия към Университета на Пенсилвания професор Дъглас Смит. Според вестника, атаките вероятно са организирани с руско участие.", "date": "2018.12.02", "title": "Канада съобщи за пореден случай на загадъчно заболял дипломат в Куба"}
