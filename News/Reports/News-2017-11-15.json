{"url": "https://news.bg/world/tramp-izvadi-toyagata-sreshtu-severna-koreya.html", "text": "Президентът на САЩ Доналд Тръмп отново извади тоягата срещу Северна Корея, предаде АП.Това става часове, след като той се завърна от своята обиколка в Азия.Ситуацията около ядрената и ракетна програма на КНДР изисква неотложни действия, припомни Доналд Тръмп.Той даде пресконференция в Белия дом след края на азиатската си обиколка.Тръмп подчерта, че сред ключовите цели на пътуването му в Азия е било \"обединяването на света срещу ядрената заплаха, създадена от севернокорейския режим\".Белият дом призовава всички страни, включително Русия и Китай, да се обединят с цел Северна Корея да бъде изолирана, за да спре да развива ядрената си програма.", "date": "2017.11.15", "title": "Тръмп извади тоягата срещу Северна Корея"}
{"url": "https://news.bg/world/demokrati-vnesoha-predlozhenie-za-impiychmant-na-tramp.html", "text": "Няколко демократи в Камарата на представителите на САЩ внесоха предложение за импийчмънт на президента Доналд Тръмп, съобщава АП.Те го обвиняват във.\"\", каза демократът от Тенеси Стив Коен.Той е подкрепян от Луис Гутиерес от Илинойс, Ал Грийн от Тексас, Адриано Еспаилат от Ню Йорк, Марша Фъдж от Охайо и Джон Ярмут от Кентъки.Според АП малка е вероятността импийчмънтът да се случи, тъй като републиканците контролират Конгреса, а също така лидерите на демократите са против идеята, защото вярват, че само ще разгневи републиканците, които подкрепят държавния глава. В момента републиканците държат 240 места в долната камара, докато демократите - 194.", "date": "2017.11.15", "title": "Демократи внесоха предложение за импийчмънт на Тръмп"}
{"url": "https://news.bg/bulgaria/balgarska-firma-otgovori-na-iziskvaniyata-za-nov-patrulen-korab-za-vms.html", "text": "Българската фирма МТГ \"Делфин\" АД е удовлетворила техническите и финансовите изисквания с офертата си за придобиване на многофункционален модулен патрулен кораб за Военноморските сили (ВМС).Такъв е изводът от работата на междуведомствената работна група по проекта за придобиване на многофункционален модулен патрулен кораб за ВМС, назначена със заповед на министър-председателя, съобщават от Министерството на отбраната.Техническите предложения на фирмата удовлетворявали и в значителна степен надхвърляли зададените технически характеристики. Качественото изпълнение на проекта и трансферът на високи технологии се гарантират от рамковите споразумения на МТГ \"Делфин\" с 5 водещи компании, чиито продукти са утвърдени на световния пазар.Това са \"Thales\" с нейните клонове в Холандия, Франция и Германия, немската \"Diehl Defens\", италианската \"Leonardo\", френската MBDA и \"Rheinmetall\" (Швейцария и Германия).Системният интегратор е \"Thales\" с опит в изграждането на повече от 160 кораба. Корабните силови установки (двигатели и дизелгенератори) се доставят от САЩ.За постигане на международните стандарти за строителството на такъв клас кораби отговорност носи класификационната организация \"Bureaeu Veritas\" (Франция), която ще осъществява независим контрол на реализацията на всички етапи.Така българският бизнес създава своеобразен прецедент - за качеството на резултата са ангажирани европейски компании с над 38 милиарда евро оборот за 2016 г.Инвестиционният проект за придобиването на 2 многофункционални модулни патрулни кораба за ВМС е с прогнозна максимална стойност 820 милиона лева и ще се реализира в период от 5 години. С придобиването на нов тип многофункционален модулен патрулен кораб ВМС ще постигнат способности, необходими за участие в широк спектър от морски операции на НАТО и ЕС.", "date": "2017.11.15", "title": "Българска фирма отговори на изискванията за нов патрулен кораб за ВМС"}
{"url": "https://news.bg/crime/razkriha-izmamna-shema-izpolzvashta-imeto-na-balgarskata-koleda.html", "text": "В Президентството са получили сигнали за предполагаема измамна схема, използваща името на \"Българската Коледа\".Организаторите на благотворителната инициатива на държавния глава не са упълномощавали нито хора, нито фирми да осъществяват дейност по набиране на нови лица на кампанията, уверяват от администрацията на президента.Дейността на рекламна филмова къща \"Златен лъв\" ЕООД, която провежда кампания в социалните мрежи за набиране на нови лица за \"Българската Коледа\", е опит за злоупотреба и измама с името на благотворителната инициатива, твърдят от прессекретариата на президента.Администрацията на президента се е обърнала към компетентните органи за предприемане на необходимите действия по случая, за предотвратяване и преустановяване както на злоупотреби, така и уронване доверието в инициативата.От Президентството молят хората да бъдат предпазливи и при получаване на подобно предложение да проявят съобразителност и своевременно да информират съответните компетентни органи.", "date": "2017.11.15", "title": "Разкриха измамна схема, използваща името на \"Българската Коледа\""}
{"url": "https://news.bg/world/ep-zaplashi-polsha-s-otnemane-pravoto-na-glas.html", "text": "Европейският парламент прие резолюция, с която призовава Полша да спазва общоевропейските ценности, предупреждавайки, че ако полските власти откажат, това ще доведе до отнемане правото им на глас в Европейския съвет, съобщават световни агенции.С резолюцията евродепутатите призовават Варшава да спазва правото на свободно събиране, категорично да осъди \"ксенофобията и фашисткия марш\", провел се на 11 ноември, както и да предостави свободна и достъпна контрацепция без дискриминация, а също така при извънредни случаи контрацепция и без рецепта.През юни полският президент Анджей Дуда се подписа под закон, според който при \"извънредно положение\" контрацепция се дава само с рецепта.В резолюцията също се призовава Полша да изпълни решението на Европейския съд за \"незабавно прекратяване мащабната сеч\" в Беловежката гора. ЕС твърди, че Варшава пренебрегва решението на съда.Депутатите вярват, че ситуацията в Полша представлява \"ясен риск от сериозно нарушаване\" на европейските ценности, включително върховенството на закона, отбелязват от европарламента.438 депутати гласуваха \"за\", 152 \"против\" и 71 \"въздържал се\" за подготвяне на официална молба към Съвета да задействане на превантивния механизъм, предвиден в член 7.1. Ако Варшава не изпълни препоръките на ЕС, ще остане без право на глас в Европейския съвет.", "date": "2017.11.15", "title": "ЕП заплаши Полша с отнемане правото на глас"}
{"url": "https://news.bg/crime/ne-bilo-yasno-zashto-zhenata-e-padnala-v-shahtata-na-asansyora.html", "text": "Незабавна проверка стартира Държавната агенция за метрологичен и технически надзор. Агенцията отреагирала веднага след като е получила сигнал за инцидента в \"Студентски град\". В момента съоръжението е запечатано от полицията и тече разследване. По първоначална информация в момента на инцидента товарният асансьор в блок 17 в столичния квартал \"Студентски град\" е бил спрян за профилактика.Асансьорът е бил спрян между трети и четвърти етаж на общежитието. Профилактиката е ставала на партерният етаж.Техникът от поддържащата фирма \"Експрес лифт сервиз\" ООД, разказва, че той е бил през цялото време до отворената врата и е разговарял с жената преди инцидента. Мъжът я е информирал, че асансьорът е в профилактика.Не е ясно защо жената е паднала в шахтата. Дупката била висока близо два метра.Припомняме, жена пострада при авария на асансьор в 17 блок в \"Студентски град\". 61-годишната жена е откарана в спешно отделение на УМБАЛ \"Св. Анна\".Пациентката е приета в реанимация в лечебното заведение. От болницата съобщават, че жената е контактна и стабилизирана. Възрастната жена е с опасност за живота. Тя е със счупени ребра и пневмоторакс и ще остане за активно лечение в реанимацията на болницата.Блок 17 в Студентския град е стопанисван от Поделение \"Социално-битово обслужване\" на Софийския университет \"Св. Климент Охридски\", а пострадалата е служителка на поделението.Поради предстоящи ремонтни дейности в блок 17 техници от поддържащата асансьорна фирма са извършвали преглед на товарен асансьор, в шахтата на който е паднала служителката на Поделението. Служители от Поделението са в постоянен контакт с болницата, в която е настанена пострадалата жена и следят за нейното състояние.От ДАМТН обясняват, че е направена годишна проверка на поддържащата фирма. Компанията разполага с необходимия персонал и материално техническа база за извършване на дейността по издаденото удостоверение. Води се редовно дневник от нея, в който асансьорът е бил спрян до извършване подмяна на определени части.След изготвянето на експертиза от инспекторите на ДАМТН тя ще бъде представена на разследващите органи.", "date": "2017.11.15", "title": "Не било ясно защо жената е паднала в шахтата на асансьора"}
{"url": "https://news.bg/politics/promenite-v-zakona-za-hranite-zastrashavali-zdraveto-na-potrebitelite.html", "text": "Текстовете в Закона за храните, които се отнасят до бутилираните води, застрашават здравето на потребителите и могат до доведат до хаос в бутилиращата индустрия в България. Това твърдят от Инициативния комитет за защита на потребителите. Те апелират към депутатите да се информират добре за въздействието, което би имал Законът за храните, преди да гласуват спорните текстове в него на второ четене. Новите текстове давали възможност за нерегламентирани практики, които биха увредили потребителския интерес. Има възможност за заблуда и подвеждане на българските граждани, две трети от които обявяват, че консумират бутилирана вода.С този закон се създават предпоставки за отмяна на принципа \"едно находище - един бутилировач\". Подобна стъпка би довела до хаос в сектора и до пълно размиване на отговорността относно качеството на продукта и опазването на ресурса.\"Как потребителите ще са сигурни за качеството на водата, която купуват, ако не са наясно какви критерии са спазени при нейното бутилиране и кой носи отговорност за продукта? Надяваме се, че въпросите ни ще бъдат чути, тъй като от техните отговори зависи бъдещото развитие на целия бутилиращ сектор, както и здравето на българските потребители\", подчертават от комитета.Притеснителен бил също така фактът, че в приетия на първо четене закон се премахва процедурата по признаване на изворните води. Това означава, че всеки ще може да бутилира вода с неясен произход и да я предлага на пазара.\"Вносителите на този текст мотивират нововъведението с намаляване на административната тежест, но пропускат факта, че става въпрос за интереса и здравето на българските граждани. Ако на пазара бъде пусната вода, която не отговаря на критериите за качество, няма да е ясно нито кой я е произвел, нито кой я предлага в търговската мрежа. Подобна несигурност би се отразила негативно върху цялата бутилираща индустрия в България и би довела до срив в доверието на потребителите, намаляване на консумацията на бутилирана вода, драстичен спад в инвестициите и закриване на работни места\", изтъкват още от Инициативния комитет.За сериозен проблем от Инициативния комитет за защита на потребителите виждат и създаването на абсолютен понятиен хаос чрез въвеждането на нови термини в текстовете на закона. В тях били представени названия, които не присъстват нито в българското, нито в европейското законодателство. От комитета настояват депутатите да защитят обществения интерес, а не частни бизнес интереси, които биха разрушили доверието на потребителя и биха застрашили правото му на информиран избор по отношение на жизненоважен продукт като водата.", "date": "2017.11.15", "title": "Промените в Закона за храните застрашавали здравето на потребителите"}
{"url": "https://news.bg/world/polsha-okachestvi-deystviyata-na-ep-kato-skandalni.html", "text": "Полското правителство нападна Европейския парламент, информира АП.По-рано европарламентът прие резолюция, призоваваща Варшава да спазва върховенството на закона или ще остане без право на глас в Европейския съвет.Премиерът на Полша Беата Шидло окачестви действията на Европейския парламент като \"скандални\".Външното министерство на централноевропейската страна определи резолюцията като \"политически инструмент за оказване на натиск върху Полша\", описвайки я като \"едностранчива\". Според ведомството документът се базира на политически аргументи, а не на правен анализ.", "date": "2017.11.15", "title": "Полша окачестви действията на ЕП като скандални "}
{"url": "https://news.bg/politics/zaharieva-ni-reklamira-v-kuveyt-za-investitsii-i-turizam.html", "text": "Вицепремиерът и министър на външните работи Екатерина Захариева представи пред правителството на Държавата Кувейт условията за инвестиции и туризъм в България.\"Имаме дългогодишни солидни политически връзки, но икономическите отношения все още са далеч от нашите реални възможности. Имаме потенциал да си сътрудничим в областта на туризма, високите технологии, търговията с хранителни продукти и лекарства\", заяви Захариева пред кувейтския министър-председател шейх Джабер Ал-Мубарак, като го е поканила да посети България, съобщават от Министерството на външните работи. Захариева представи възможностите за бъдещо сътрудничество - тя изтъкнала, че страната ни разполага с най-много ИТ специалисти на глава от населението в Европа, както и че редица родни старт-ъп компании привличат интереса на инвеститори от целия свят.По отношения на туризма тя подчертала, че страната ни е трета по богатство на културното наследство на Стария континент след Гърция и Италия, втора по брой на минералните извори, и че броят на туристите всяка година вече надвишава населението на България.Захариева представила и условията за инвестиции у нас и мерките, които българското правителство предприема за облекчаване на административната тежест за бизнеса.\"Подкрепям всички стъпки, които биха подобрили нашите отношения. Моля, поканете от мое име и премиера Борисов на визита в Кувейт\", отвърна шейх Джабер Ал-Мубарак.Посещението на Захариева в Държавата Кувейт е първата официална визита на български външен министър след приемането на България в ЕС. Това е и първото посещение на българския вицепремиер в държава от Арабския свят. ", "date": "2017.11.15", "title": "Захариева ни рекламира в Кувейт за инвестиции и туризъм"}
{"url": "https://news.bg/world/berlin-rusiya-tryabva-da-se-razglezhda-kato-potentsialna-zaplaha.html", "text": "Шефът на германското разузнаване предупреди, че Русия трябва да бъде разглеждана като \"потенциална заплаха\", а не като партньор в изграждането на европейската сигурност, информира Ройтерс.Бруно Кал, директор на Федералната разузнавателна служба на Германия (BND), заяви, че големите военни учения на Русия през лятото показват тревожно високо ниво на модернизация на въоръжените сили.Той направи коментара по време на събитие в Мюнхен в понеделник, организирано от Фондация \"Ханс Зайдел\". Днес осведомителната агенция е чула записa.Кал поясни, че е важно за Германия, НАТО и ЕС отблизо да следят развитието на въоръжените сили на Русия. Според него мащабните учения \"Запад\" са показали, че Москва е \"много, много близо\" да изпълни целта си до 2020 г. 70% от въоръжените сили да са мoдернизирани.\"\", предупреди той.Целта на Русия включва \"\", поясни той.По думите му руският лидер Владимир Путин е решен да спре разпространението на европейските ценности на Изток, включително в Украйна и Грузия, а също така няма шанс те да станат членки на НАТО, докато в Москва преобладава \"мирогледът\" на Путин.Увеличава се заплахата за сигурността на Германия с разполаганите от Москва ракети със малък обсег на действие в Калининград, смята Кал.\"\", каза той, но подчерта, че е важно да продължи поддържането на диалог с Москва.", "date": "2017.11.15", "title": "Берлин: Русия трябва да се разглежда като потенциална заплаха"}
{"url": "https://news.bg/politics/glupost-e-da-gonish-lidera-na-opozitsiyata-ot-plenarna-zala-obyavi-andrey-raychev.html", "text": "Социологът Андрей Райчев и политологът Огнян Минчев коментираха изострения тон в последно време в българската политика между управляващи и опозиция.\"Лидерът на опозицията Корнелия Нинова не бива да се гони от залата. Това преди всичко е от глупост. Помрачава целите, които представят. Борисов трябва да осъди това. То по никакъв начин не е в полза за властта. Те сигурно днес много пъти са съжалили, че са сложили този човек начело на Народното събрание\", изтъкна Райчев пред БНР.По думите му, в политиката нямало как да няма театралност. \"Те говорят като актьори, изпратени от нас в този театър. Но това е нашата власт и нашата опозиция. Работа на опозицията е непрекъснато да критикува властта\", припомни основни положения Райчев.От своя страна Огнян Минчев отбеляза, че имало игра на нерви, но имало и дългосрочни причини.\"За Нинова е много важно да се покаже като ефективна опозиция. Отвори си много фронтове в партията. В конфликт е с много от старите кадри. Не можа да победи на парламентарните избори и това ескалира нейната позиция. А БСП няма кой знае какви шансове да се превърне в управляваща, освен ако не влезе в коалиция. Нинова върви по повърхността и създава този тип конфронтация\", смята Огнян Минчев.Според него ГЕРБ също има проблем - третият мандат създава ясна представа за преяждане с власт. Очевидно е, че има нужда от нова легитимност. Отчаян опит за това е проектът за ревизия на приватизацията. Целта е да се покаже, че са единствените, които не са оцапани.", "date": "2017.11.15", "title": "Глупост е да гониш лидера на опозицията от пленарна зала, обяви Андрей Райчев"}
{"url": "https://news.bg/regions/golyama-chast-ot-sofiya-na-tamno-zaradi-izklyuchvane-na-podstantsiya.html", "text": "Изключване на подстанция Бояна в София е станало причина за спирането на електричеството в части от софийските квартали Бояна, Бъкстон, Киноцентър, Княжево, Манастирски ливади-запад, Павлово и Изгрев.Вероятната причина е повреда, в резултат на което е реагирала автоматична защита, съобщават от електроразпределителното дружество ЧЕЗ, като уверяват, че екипи на компанията вече са възстановили електрозахранването за част от засегнатите клиенти по резервна схема, като се очаква към момента на пускането на новината електрозахранването да е осигурено за целия район.След неговото включване екипите ще преминат към отстраняване на повредата. При възстановяване на нормалната схема на захранване на района се очакват кратковременни оперативни превключвания. ", "date": "2017.11.15", "title": "Голяма част от София на тъмно заради изключване на подстанция"}
{"url": "https://news.bg/disasters/15-zhertvi-na-uragana-evridika-kray-atina.html", "text": "15 са вече жертвите на урагана \"Евридика\" край Атина. Още 13 пострадали са настанени в болница, съобщи кореспондентът на БНР в гръцката столица.Продължава спасителната операция в района, където е обявено извънредно положение.Бурята превърна пътищата в езера, отнесе коли и наводни сгради в района на област Мандра до Атина.Възрастни хора, живеещи на приземни етажи, не са успели да се спасят. Други бяха покрити от кал в дворовете на къщите. Намерени са жертви и в морето, отнесени от водата. По чудо се спасиха пътниците от автобус, който потъна напълно.Все още има хора в неизвестност. Пожарни изпомпват вода от къщи, където има сигнали, че може да има хора.Прокуратурата е започнала разследване за незаконно строителство в района, допринесло за щетите и жертвите.", "date": "2017.11.15", "title": "15 жертви на урагана \"Евридика\" край Атина"}
{"url": "https://news.bg/disasters/izteglyaneto-na-sasht-ot-parizhkoto-sporazumenie-oznachava-oshte-po-goreshta-planeta.html", "text": "Изтеглянето на американския президент Доналд Тръмп от Парижкото споразумение за климата ще повиши глобалните температури с близо половин градус по Целзий до 2100 г. Това става ясно от доклад, видял бял свят по време на провеждащите се под егидата на ООН преговори за климата в германския град Бон, съобщава \"Франс прес\".Ако всички страни, включително САЩ, спазват обещанията си за ограничаване на въглеродните емисии съгласно споразумението, под което се подписаха 196 страни, светът ще стане свидетел на глобално затопляне в размер на 2,8 градуса по Целзий над равнищата от прединдустриалната епоха, беше изчислила преди изследователска група.Това не е достатъчно, за да се избегне климатична катастрофа, предупреждават учените.Парижкото споразумение, което беше подписано през 2015 г., призовава за ограничаване на покачването на световната температура до \"доста под\" 2 градуса по Целзий, и дори 1,5 градуса, ако е възможно, за да се избегне бъдеще на екстремна суша, смъртоносни горещи вълни и супербури, които са по-разрушителни заради повишението на морското равнище.Ала ако САЩ изоставят целите си за ограничаване на парниковите газове, които бяха поставени при предишната администрация на Барак Обама, термометърът в края на века ще се покачи дори още повече - до 3,2 градуса.\"Това до голяма степен се дължи на обстоятелството, че САЩ се отказват от целите си, поставени за 2030 година, както и дългосрочните цели до 2050 г.\", се изтъква в изявлението на изследователската група.", "date": "2017.11.15", "title": "Изтеглянето на САЩ от Парижкото споразумение означава още по-гореща планета"}
{"url": "https://news.bg/bulgaria/mvnr-nyama-pitane-ot-ek-za-bezhantsite.html", "text": "Не е постъпвало писмо от ЕК, че \"европейските средства, отпуснати за \"ограничаване на бежанския поток\" не са разходвани съгласно регламент 13-354/2016\"\".Това съобщиха от пресцентъра на МВнР във връзка с медийни публикации относно твърдение, че в МВнР е депозирано писмо с подобно съдържание.Писмото от ЕК е пристигнало в понеделник, а информацията за него изнесе евродепутатът Бареков, който е бил свидетел на изпращането му. Официалното становище на ЕК обаче на практика означава, че се бъде стартирана процедура по връщане на голяма част от европейското финансиране от 160 милиона евро, с които бе построена оградата с Турция и закупена техника за видео наблюдение.Опитът обаче показва, че подобни писма винаги са завършвали със санкции за страната ни, но тези санкции са крити от народа, а са разтръбявани само успехите.България много пъти е наказвана за неправомерно изразходени европейски средства, припомниха от офиса на Николай Бареков.", "date": "2017.11.15", "title": "МВнР: Няма питане от ЕК за бежанците"}
{"url": "https://news.bg/world/hariri-politicheski-izgnanik-vav-frantsiya.html", "text": "Подалият оставка ливански премиер Рафик Харири може да получи политическо убежище във Франция. Това съобщава АФП.Агенцията се позовава на информация на пожелал анонимност дипломатически източник.\"Харири трябва да пристигне във Франция през следващите дни\", каза източникът.По-рано Елисейският дворец съобщи, че президентът Еманюел Макрон изпраща на Харири покана да пътува със семейството си във Франция.\"След разговори с Саудитска принц Мохамед бин Салман и ливанския премиер Саад Харири, президент на Френската република покани Саад Харири и семейството му във Франция\", - се казва в изявление на Елисейския дворец.На 03 ноември Харири замина на работно посещение в Саудитска Арабия, но на следващия ден по време на телевизионно обръщение от Рияд, той неочаквано обяви, че хвърля оставката си, отбелязвайки че е застрашен живота му.Основната причина за напускането си Харири посочи \"Иран и неговите поддръжници, така и намесата на шиитската партия \"Хизбулла \"във вътрешните работи на Ливан, на който той не може да устои\".На 12 ноември Саад Харири съобщи за телевизионния канал \"Ал Мустакбал\", че ще се върне в Бейрут до няколко дни, за да подаде на ливанския президент Мишел Аун оставка.", "date": "2017.11.15", "title": "Харири - политически изгнаник във Франция?"}
{"url": "https://news.bg/crime/izdirva-se-62-godishna-zhena-ot-devnya.html", "text": "Полицията във Варна обяви, че се издирва 62-годишната Севдалина Рачева Илиева. Жената е в неизвестност от 6 ноември.Севдалина е много слаба, висока е около 158 см, с дълга до раменете кестенява гъста коса, леко прошарена. Жената е видяна за последно около 23:30 ч. на 6 ноември в гр. Девня да върви по улица \"Васил Могиларов\" до читалище \"Отец Паисий\" и оттогава е в неизвестност.Гражданите, които имат информация за местонахождението на Севдалина Илиева, да позвънят на на телефон 112 или да подадат сигнал в най-близкото поделение на МВР.", "date": "2017.11.15", "title": "Издирва се 62-годишна жена от Девня"}
{"url": "https://news.bg/politics/zaharieva-i-radev-sashto-dovolni-ot-doklada.html", "text": "\"Този доклад е много обективен и благодаря на Европейската комисия и експертите, които са работили за него. Няма нови препоръки, отчетен е голям напредък по голяма част от 17-те препоръки.\" Това коментира заместник министър-председателят по правосъдната реформа и министър на външните работи Екатерина Захариева пред български журналисти в Кувейт, където е на работно посещение. Тя добави, че никога е нямало очакване механизмът да приключи тази година.\"Има изразено виждане, че ако продължаваме със същия темп на реформи, е абсолютно възможно и реалистично механизмът да приключи до края на мандата на тази Комисия\", припомни тя.Министърът на вътрешните работи Валентин Радев също е доволен от доклада. Това е най-положителният доклад, който България е получавала в рамките на Механизма за сътрудничество и оценка, заяви той.Според Валентин Радев докладът дава множество положителни оценки както за работата на правителството, така и по отношение на цялостната ситуация в страната.Може би най-важното за този доклад е, че той за първи път дава ясна перспективата за излизане на България от механизма. Министър Радев също изтъкна, че в документа няма нови препоръки в някоя от разглежданите области.", "date": "2017.11.15", "title": "Захариева и Радев също доволни от доклада"}
{"url": "https://news.bg/culture/al-bano-spira-da-pee-na-31-dekemvri-2018-g.html", "text": "Известният италиански певец Ал Бано ще сложи край на певческата си кариера на 31 декември 2018 г.Това съобщават медиите на Апенините.Ще спра да пея на 31 декември 2018 г., цитира думите му агенция АНСА.Надявам се, че ще дам грандиозен концерт и след това ще стана лозар, каза Ал Бано.74-годишният Ал Бано е италиански певец. Той е автор на най-известните поредица от шлагери. Освен това е и носител на многобройни награди и участник на фестивала на италианската поп песен в Сан Ремо.През 2017 г. Ал Бано влезе в болница поради разстройство в кръвообращението на мозъка.", "date": "2017.11.15", "title": "Ал Бано спира да пее на 31 декември 2018 г."}
{"url": "https://news.bg/disasters/samolet-se-razbi-v-tanzaniya.html", "text": "Самолет се разби в Танзания. На борда е пътувала компания за сафари, съобщи АП.Агенцията уточнява, че на борда са се намирали 11 души.Новината беше потвърдена от авиокомпанията \"Coastal Aviation\".Авиокомпания обяви на сайта си, че всичките 11 души са загинали.", "date": "2017.11.15", "title": "Самолет се разби в Танзания"}
{"url": "https://news.bg/disasters/germaniya-i-frantsiya-sa-garanti-za-klimata.html", "text": "Германският канцлер Ангела Меркел и френският президент Еманюел Макрон се обявиха за безусловно спазване на Парижкото споразумение за климата. Това предаде АП.Европа да заеме празнината във финансирането на изследванията на промените в климата, която оставят Съединените щати след обявеното напускане на парижкото споразумение. За това призова френският президент Еманюел Макрон.Изказването им идва на фона на нови данни за нараснали емисии въглероден диоксид в световен мащаб, което според публикуван днес научен доклад се дължи на първо място на използването на твърди горива.Парижкото споразумение за климата предвижда спирането на опасното затопляне на Земята, което е причина за все по-чести екстремни явления, като ураганни бури, наводнения и дълготрайни суши. Конференцията е първата след заявката на Съединените щати, че ще напуснат споразумението.Световната икономика и политика се развиват в посока опазване на околната среда и дори и администрацията на Доналд Тръмп не би могла да спре тази трайна тенденция, заявиха редица участници в конференцията, припомня БНР.", "date": "2017.11.15", "title": "Германия и Франция са гаранти за климата"}
{"url": "https://news.bg/disasters/nyama-postradali-balgari-ot-buryata-evridika-v-yuzhna-gartsiya.html", "text": "Няма пострадали български граждани вследствие на силно усложнената метеорологична обстановка, предизвикана от бурята \"Евридика\" в южна Гърция, съобщиха от Министерството на външните работи.Най-зле е положението в района на Южна Атика, където има значителни разрушения и материални щети. Проливните дъждове са прекъснали стария път между Атина и Коринт в района на Неа Перамос, Мандра, Магули и Мегара.Затворени са училищата в Мандра, Неа Перамос и Магула. В района е обявено извънредно положение. Екипи на противопожарната служба се опитват да достигнат до бедстващите граждани.До момента в района на град Мандра, където обстановката е най-сериозна, са установени седем жертви.В района на Мандра са затворени следните пътни участъци:- при втория километър от стария национален път Елевсина - Тива в района на Агиос Сотирас, община Мандра - и в двете платна;- при 15-ия километър от стария национален път Аспропирго, платното в посока Коринт;- при 21-я километър /пътен възел Парадисо-Елевсина/, в посока Коринт;- при 24-я километър /пътен възел Мандрас/, платното в посока Атина.Трафикът в горните точки се отклонява по новия национален път.Министерството на външните работи препоръчва на българските граждани, пътуващи или пребиваващи в южната част на Гърция, с цел собствената им безопасност и улесняване на спасителните операции, да проявяват повишено внимание, да се осведомяват предварително за актуалната обстановка, да избягват засегнатите райони и да спазват стриктно указанията на местните власти.Очаква се лошите климатични условия в района да продължат до 19 ноември. При нужда, българските граждани могат да се свържат с посолството на дежурния телефон за спешни случаи: +30 6937 096 220.", "date": "2017.11.15", "title": "Няма пострадали българи от бурята \"Евридика\" в Южна Гърция"}
{"url": "https://news.bg/comments/kogato-amerikanskiyat-orel-svi-gnezdo-v-pekin.html", "text": "Американският президент Доналд Тръмп приключи своята 12-дневна визита в региона на Източна и Югоизточна Азия. След Близкия изток и Европа, това бе третата важна световна сцена, на която Тръмп дебютира. Какво успя той да постигне там и какво - не?Основният успех на американския президент е свързан с това, че той оповести сключването на редица сделки между САЩ и отделни държави от региона, чиято обща стойност е около 300 млрд. долара.Разбира се, тази сума е формирана не само икономически, но в известна степен и рекламно. Един път, тъй като в някои от сделките става дума за подписани меморандуми за разбирателство, а не за обвързващи договори. Т.е не говорим за окончателни договори и пари. Втори път, понеже в спомената сума влизат вече уговорени сделки от предишната администрация (например тези за закупуването на американски Боинги от Китай и Виетнам) и за това, че в други от тях става дума за инвестиции в дългосрочен аспект, а не за плащане \"тук и сега\" (като 20 годишния период, в който China Energy Investment Corp ще отдава пари за развитието на добива на шистов газ в Западна Вирджиния).Посредством сключването на такъв тип сделки, Доналд Тръмп се опитва в дългосрочен план да смекчи търговския дефицит на САЩ, какъвто страната има с всички държави от региона, които той посети (за 2016-та американското салдо с Китай е на стойност минус 347 млрд. долара, а това с Япония - минус 69 млрд. долара). Въпреки изразените съображения обаче, сумата от 300 млрд. долара си остава значима.Вторият позитивен резултат на американския президент, затвърден при посещението му в Китай, се изразява в това, че той успя да мотивира Пекин да поеме по-голяма отговорност спрямо невротичното поведение на Северна Корея.Става дума за следното. Месеци наред Тръмп повтаря, че Пекин може лесно и бързо да се справи с опасността от Пхенян. За последно това той заяви тези дни в присъствието на китайския си колега Си Дзинпин пред камерите на медиите.Въпреки че Китай си остава държавата с най-големи механизми за промяна на поведението на Северна Корея, то тези лостове за влияние не трябва да се надценяват. Затова гореспоменатите изказвания на Тръмп не отразяват толкова истината, колкото целят да поставят Си Дзинпин под международен и публичен натиск, така че последният да изпълнява наложените от ООН санкции спрямо Северна Корея.И това се случва: погледнато ретроспективно и хронологично, Китай се съгласява на все по-широк кръг от санкции спрямо Ким Чен-ун и изпълнява все по-голяма част от техния обем.Разбира се, има далеч по-достоверно обяснение за градивната промяна в поведението на Пекин от това, че Си Дзинпин е респектиран от Доналд Тръмп. И то е следното: Китай разбира много добре как държанието на северно-корейската държава служи на американците като алиби за увеличаването на военното и политическото им присъствие в Южна Корея и Япония. А това е нещо, заради което Китай има основания да бъде много сърдит на Северна Корея.Третият успех на Доналд Тръмп е свързан с това, че той не отдаде приоритет и време на Владимир Путин в програмата си. Това бе уместен ход поне поради две причини.Първата: всяка една среща между американския и руския президент се използва от редица либерални медии за изместване на фокуса на внимание от Тръмп към Путин, превръщайки едва ли не първия като възможен и производен политически благодарение на втория. А това означаваше, освен унижение за американските институции, медиите отново да формират дневния ред на Тръмп, вместо той на тях.Втората: по времетраенето, срещите и естеството на разговорите на тримата големи - Доналд Тръмп, Си Дзинпин и Владимир Путин, се видя, че те най-малкото не са еднакво големи. В тази триада от имена почетното трето място зае руският президент.Равносметката на визитата на Доналд Тръмп в Азия обаче не би била пълна, ако не бъдат посочени някои негови пропуски или грешки, допуснати там.Първата основна грешка на американския президент е тази, че той използва и азиатския терен, за да утвърди схващането си, че двустранните сделки са по-важни от многостранните. В този дух, Тръмп има желание да подпише свободно търговско споразумение с Япония, както и да предоговори съществуващото такова с Южна Корея (KORUS).Двустранните търговски споразумения могат и да доведат след години до балансиране на търговските отношения на САЩ със страните от региона, но със сигурност междувременно ще предизвикат свиване на икономическото и политическо влияние на страната. Оттеглянето на САЩ от Транстихоокеанското партньорство (TPP) създава вакуум, който много лесно може да се запълни от все по-мощните дихания на китайската държава. Класическият пример за това вече се наблюдава в икономиката и политиката на Виетнам и Филипините, където китайският дракон настъпва все повече, за сметка на американския орел.А ТPP бе полезен инструмент, чрез който САЩ разполагаха с инициатива и влияние, които дори изпреварваха възможностите на страната. Сега тази инициатива, по всичко изглежда, остава в Япония. Но въпреки че Токио е един от най-близките партньори на Вашингтон, японската страна нито има същия ресурс, за да сдържа политико-икономическия \"обръч\" около Китай, нито пък е длъжна да го използва според тесния американски интерес.Последното довежда до това САЩ да изглеждат като свиваща се и интровертно функционираща страна, докато Китай се явява като алтернативния център за икономическа интеграция (\"Един пояс, един път\") и политическо лидерство.Вторият неуспех и/или грешка на Доналд Тръмп бе това, че той не пожела/не можа да наложи императивно темата за експанзията на Китай спрямо Южно-китайското море. Там КНР създава верига от изкуствени острови, чрез които се опитва да \"национализира\" международни води, през които минава над 1/3 от световната търговия по вода.Трябва да се има предвид, разбира се, че е трудно за американския президент да поиска няколко неща от Китай едновременно. А с оглед на обстоятелствата в Северна Корея, явно последната е била възприета като тема от по-спешен порядък, изискваща ангажименти от Пекин.За да бъде честна равносметката за визитата на Тръмп в Азия, трябва да се отчитат и някои определени затруднения, с които американският президент трябваше да се съобрази.Така например, след провеждането на 19-тия конгрес на Китайската комунистическа партия, Си Дзинпин консолидира допълнително властта си върху държавата, превръщайки се в спокоен и силен домакин на американския президент. Доналд Тръмп е далеч от подобен комфорт: той има по-скоро нисък рейтинг на одобрение в САЩ (около 37%) и вътрешно-политическото му управление продължава да се сблъсква с невъзможността да си осигурява мнозинства в Конгреса по ключови гласувания.Налице е и \"пропукване\" на триадата Вашингтон - Токио - Сеул, чието единство е ключово за сдържането и справянето и със Северна Корея, и с Китай. За това допринася новият президент на Южна Корея, либералът Мун Дже-ин, който релативизира подхода на САЩ и Япония спрямо Пхенян и Пекин.Добавете към всичко това и факта, че в самия екип на Тръмп няма единодушие и синхрон по отношение на това каква трябва да бъде политиката на САЩ спрямо Китай. В екипа му има хора, които застъпват по-прагматично и рационално поведение (Рекс Тилърсън, Джеймс Матис, генерал Макмастър, Джоузеф Дънфорд). Налице са обаче и хора, които са за по-твърдо, поне в икономиката, отношение спрямо Пекин (Питър Наваро, Уилбър Рос, Робърт Лайтхайзер).Въпреки тези затруднения, изглеждаше, че Доналд Тръмп се чувства по-удобно в Пекин, отколкото в критичния Вашингтон. Американският президент бе по-монолитен и по-успешен в Азия за няколко дни, отколкото е бил в Америка за седмици. И успя да стигне до по-голямо разбирателство и до по-добри сделки с тоталитарните ръководители на Китай и Виетнам, отколкото е реализирал на този етап с демократичния Конгрес на САЩ.", "date": "2017.11.15", "title": "Когато американският орел сви гнездо в Пекин"}
{"url": "https://news.bg/int-politics/v-sasht-nastoyavat-kitayskite-zhurnalisti-da-se-registrirat-kato-chuzhdi-agenti.html", "text": "Доклад на Конгреса на САЩ, публикуван днес, обвинява китайски държавни медии в шпионаж и пропаганда и настоява, че техните служители в САЩ трябва да бъдат задължени да се регистрират като чуждестранни агенти, съобщава \"Ройтерс\".В годишния доклад на Комисията за преглед на отношенията между САЩ и Китай в областта на икономиката и сигурността се изтъква, че въпреки че Китай е затегнал ограниченията върху местните и чуждестранните медии, китайските държавни медии бързо са осъществили експанзия в чужбина.Комисията, създадена от Конгреса през 2000 г., за да следи отражението на търговските отношения между САЩ и Китай върху националната сигурност, заяви, че експанзията на китайските държавни медии била част от по-широк опит за упражняване на по-голям контрол над начина, по който Китай е представян в световен мащаб, както и за събиране на информация.Докладът подчертава бързия растеж на китайската държавна новинарска агенция \"Синхуа\" и отбелязва, че тя има офиси в Ню Йорк, Вашингтон, Чикаго, Лос Анджелис, Хюстън и Сан Франциско.\"Синхуа\" изпълнява част от функциите на разузнавателна агенция със събирането на информация и генерирането на класифицирани доклади за китайското държавно ръководство както за местни, така и за международни събития\", се уточнява в доклада.Цитират се свидетелски показания пред комисията на финансираната от американското правителство правозащитна организация \"Фрийдъм хаус\", като се изтъква, че \"вратичка\" в Закона за регистрация на чуждестранни агенти позволява на лица, работещи за \"Синхуа\" и в. \"Народен ежедневник\", да не са обхванати от закона.Законът за регистрация на чуждестранни агенти, който е приет за пръв път през 1938 г. в навечерието на Втората световна война за борба с опитите за пропаганда на нацистка Германия, изисква от чужди правителства, политически партии и лобисти, които те наемат в САЩ, да се регистрират в Министерството на правосъдието.Англоезичният вестник The China Daily, който е орган на управляващата Китайска комунистическа партия и се използва за пропагандните цели на китайското управление, е вече регистриран съгласно Закона за регистрация на чуждестранните агенти, но само неговите висши ръководители са длъжни индивидуално да разкрият, че работят за изданието.В понеделник финансираната от Кремъл телевизия RT America се регистрира като чуждестранен агент, след като американските специални служби в доклад през януари я определиха като \"държавна пропагандна машина\", която е допринесла за кампанията на Кремъл да се намесва в миналогодишните президентски избори в САЩ.Съгласно закона RT ще бъде задължена да разкрива финансова информация. Москва заяви, че разглежда действията срещу RT като неприятелски акт.", "date": "2017.11.15", "title": "В САЩ настояват китайските журналисти да се регистрират като чужди агенти"}
{"url": "https://news.bg/world/ek-obmislya-da-razsledva-google-i-po-drugi-oplakvaniya.html", "text": "Европейският комисар за защита на конкуренцията Маргрете Вестагер заяви, че Европейската комисия планира да открие още случаи за разследване на Google, информира БиБиСи.В момента ЕС разглежда оплаквания на потребители срещу владението на Alphabet Inc относно картите и търсачката за снимки и пътуване.По-рано ЕС глоби гиганта с рекордните 2,7 милиарда долара за нарушение на антимонополното законодателство. Компанията не е съгласна с решението и го обжалва.Редица технологични компании са разследвани от ЕС. През май \"Фейсбук\" беше глобен със 110 милиона евро във връзка със случай, свързан с приложението WhatsApp. В същото време ЕС съди Ирландия за това, че е позволила на Apple да плати по-малко данъци.", "date": "2017.11.15", "title": "ЕК обмисля да разследва Google и по други оплаквания"}
{"url": "https://news.bg/politics/davame-723-030-leva-za-razreshavane-na-humanitarni-krizi-v-razvivashtite-se-darzhavi.html", "text": "Министрите от кабинета \"Борисов-3\" приеха решение за финансиране с 723 030 лева разрешаването на хуманитарни кризи. Парите се отпускат като официална помощ за развитие  по линия на международното сътрудничество за развитие. Това е ангажимент на страната ни като държава-членка на Европейския съюз, съобщиха от Министерския съвет.Съгласно постигнатите в рамките на ЕС договорености, присъединилите се след 2002 г. държави-членки ще се стремят отпусканата от тях официална помощ за развитие да достигне 0,33% от брутния им национален доход.Чрез финансирането се осигурява български принос към Програмата на ООН за развитие, Службата на Върховния комисар по правата на човека, Централния фонд на ООН за реакция при спешни ситуации, Звеното за подпомагане на изпълнението на Конвенцията за касетъчните боеприпаси, Офиса на Проектния координатор на ОССЕ в Украйна и Европейския фонд за демокрация.Предоставя се и хуманитарна помощ чрез вноски към Службата на ООН за координиране на хуманитарните дейности, Международната организация по миграцията и Службата на Върховния комисар на ООН за бежанците, гласи съобщението от МС.Финансирането ще допринесе за изпълнение на ангажиментите на България като държава член на ЕС.Тя е за задълбочаване и откриване на нови възможности за разширяване на многостранното и двустранното сътрудничество, за подкрепа на общите усилия за осъществяване на политиката на ЕС на сътрудничество за развитие и изпълнението на Програмата на ООН за устойчиво развитие до 2030 г., информират от МС.", "date": "2017.11.15", "title": "Даваме 723 030 лева за разрешаване на хуманитарни кризи в развиващите се държави"}
{"url": "https://news.bg/politics/100-hil-lv-poveche-za-da-sportuvat-yunoshite-v-sofiya.html", "text": "2018 г. детско-юношеския спорт ще получи със сто хиляди лева повече. Тази новина обяви по време на работна закуска с медиите заместник-председателят на комисията по въпросите на децата, младежта и спорта към Столичния общински съвет Светослав Витков от Група 5.Витков коментира, че процедурата за кандидатстване е отворена и очаква двойно повече клубове да кандидатстват. Очаква се детско-юношеските спортни клубове да разполагат с 4-5 хиляди лева повече за следващата година.Припомняме поетапно Столична община планираше отделяне на повече средства за развитието на детско-юношеския спорт и включването на спорта като приоритет във връзка с избора на София за европейска столица на спорта през 2014 г.За инициативата: \"София - европейска столица на спорта\", Витков коментира, че принципът е ясен: \"пари няма - действайте\". За реализацията й през годините Столична община предвиждаше отделянето на повече средства за спорт.Инициативата София - европейска столица на спорта през 2018 г. е част от проекта Европейска столица на спорта, който се реализира от Спортната асоциация на европейските столици и градове.До момента сред градовете победители са Мадрид 2001 г., Стокхолм 2002, Копенхаген 2006, Щутгарт 2007, Mилано 2009, Истанбул 2012 и др. Европейска столица на спорта през 2015 г. е Торино, през 2016 Прага и през 2017 Марсилия.Титлата европейска столица има за цел да популяризира активния начин на живот, развитието на спортни политики и инфраструктура с по-добри съоръжения. Акцентът е върху масовия спорт и върху значението на спорта като приоритет в живота на хората.", "date": "2017.11.15", "title": "100 хил. лв. повече, за да спортуват юношите в София"}
{"url": "https://news.bg/politics/na-gerb-mogat-da-prechat-i-klimatichnite-promeni-nedovolen-karadaya.html", "text": "ДПС не хареса мониторинговия доклад. Лидерът Мустафа Карадайъ го оцени като \"обективен провал\". На брифинг в Народното събрание той направи превод от брюкселски на български на констатациите в него.В заключението се посочвало, че се очакват видимите резултати. Показателите не били изпълнени в задоволителен етап. Препоръките по механизма за сътрудничество и оценка трябвало да бъдат изпълнени в близко време.Карадайъ смята, че двойно положително отрицание е подходяща квалификация за доклада. Той даде своята кратка оценка в тази стилистика: \"Да бе, да\".Иначе за несвършената работа можело да се намерят много оправдания - дори и климатичните промени могат да пречат на ГЕРБ, според него, да се справят с констатациите.Оправданията да ги търсим другаде, не в климатичните промени или в ако баба ми беше мъжка, категоричен бе лидерът на ДПС.С малки изключения от 2009 до сега ГЕРБ управлявали. Все пак Карадайъ призна, че в някои области имало напредък.", "date": "2017.11.15", "title": "На ГЕРБ могат да пречат и климатичните промени, недоволен Карадайъ"}
{"url": "https://news.bg/politics/dokladat-mozhe-da-se-zameni-s-obshtoevropeysko-nablyudenie-ubeden-emil-radev.html", "text": "Механизмът за сътрудничество и оценка може би ще бъде премахнат до края на следващата година. Тази увереност изрази евродепутатът от ГЕРБ Емил Радев, който определи доклада на Европейската комисия като може би най-положителния от началото на Механизма за сътрудничество и проверка, съобщиха от пресофиса на Радев. Ако бъде премахнат доклада, той може да бъде заменен с общоевропейско наблюдение за върховенството на закона.\"Европейската комисия представи може би най-положителния доклад, който е получавала България в рамките на механизма за сътрудничество и оценка. Докладът дава множество положителни оценки както за работата на правителството, така и по отношение на цялостната ситуация в страната. Това в особена степен се отнася до изградената институционална структура и практики, за резултатите от действията на специализираните органи за борба с организираната престъпност\", заяви Радев.Правителството е успяло да навакса забавянето и да възобнови дейността във всички ключови области, които са предмет на наблюдение в рамките на механизма, каза Радев по отношение на ролята на правителството. Няма нови препоръки в доклада, разглежда се само изпълнението на препоръките от месец януари 2017, обясни евродепутатът.Посочени са ясни критерии, които България трябва да изпълни и това дава светлина в тунела, че през 2018 ние ще имаме последния доклад и този механизъм, който позволява България и Румъния да бъдат сочени като черните овце на Европа, ще бъде прекратен, каза Радев.За конкретните препоръки на Европейската комисия той отчита два важни момента в областта на съдебната независимост. На първо място - изборът на нови членове на Висшия съдебен съвет и на второ място - номинирането и изборът на нов . Припомняме, на 23 октомври президентът Румен Радев подписа указа за назначаване на председател на ВАС.Като положителни стъпки в доклада са отбелязани промените в НПК, както и ангажимента на българското правителство да се публикуват редовни доклади за процеса на изпълнение на националната стратегия за съдебна реформа.Тук, разбира се, остава да се изпълни препоръката за промени в Наказателния кодекс и приемането на нов антикорупционен закон.Радев уточни, че заради нашето европредседателство докладът беше изтеглен няколко месеца предварително, но има залегнали в законодателната програма на Народното събрание проекти и те ще могат да бъдат изпълнени следващата година.Като положителни са посочени и промените в Закона за публичната администрация, засягащи работата на вътрешните инспекторати в държавната администрация. Много положително е разгледана и работата на специализираните органи - специализираният съд, прокуратурата, която създаде специално звено, уверява Радев.Според неговия прочит на доклада ГДБОП има много положителни акценти в работата си. В областта на борбата с корупцията като добър пример се посочват МВР и фокусираните антикорупционни мерки, които МВР предприема. Разбира се, тук ние трябва да изпълним и останалите препоръки, уверява евродепутатът.По думите му, за Румъния, този доклад е значително по-неблагоприятен. Там се казва, че е загубена инерцията, предизвикателствата поставят под въпрос независимостта на съдебната система и са постоянен източник на притеснение. По отношение на Румъния ЕК заявява, че не може все още да заключи, че който и да е от показателите е задоволително изпълнен на този етап.", "date": "2017.11.15", "title": "Докладът може да се замени с общоевропейско наблюдение, убеден Емил Радев"}
{"url": "https://news.bg/int-politics/pentagonat-e-bezsilen-da-spre-tramp-ako-reshi-yadren-udar.html", "text": "Шефът на Пентагона Джеймс Матис не може да спре Тръмп, ако президентът е решен на ядрен удар, заяви в интервю за \"Политико\", бившият секретар по отбраната на САЩ Уилям Пери. Той ръководи военния отдел при президента Бил Клинтън 1994-1997.\"Министър на отбраната няма право да налага вето върху ядрен удар, това решение се взима от президента\", коментира Пери. Според него, ръководителят на Белия дом може да се консултира с министъра на отбраната, ако пожелае, преди да даде заповедта.\"Той нарежда директно на стратегическото командване, не е наложително за това да бъде уведомен министър на отбраната. За пет, шест или седем минути, времето, за което се взема решение за ядрена атака, министърът на отбраната дори не знае, че това се случва, докато не е станало твърде късно. Ако има повече време, а президентът иска да се консултира с министъра на отбраната, все едно, единственото нещо, което може да направи ... е да дава съвети\", допълва Пери.Пери смята, че Матис и секретарят Рекс Тилърсън играят \"стабилизираща роля\" в администрацията на Тръмп. \"Но не те вземат окончателно решение по важни въпроси, свързани с националната сигурност. Решението се взима от президента\" добавя бившият министър.Той изразява мнение, че вероятността от ядрена война се е увеличила през последната година, отчасти поради президента Тръмп. В същото време, бившият шеф на американското стратегическо командване, пенсионираният генерал Робърт Кейлър коментира, че в САЩ \"войниците не извършват поръчки на сляпо\".\"Ако получат незаконна заповед, са длъжни да откажат да го извършат\", обяснява той на заседание на сенатската комисия по външните работи.Сенатор Рон Джонсън пита Кейлър, какво ще направи, ако мисли, че заповедта за започване на ядрен удар, не е достатъчно обмислена. \"Бих казал, че имам няколко въпроса и не съм готов да изпълня заповедите\", коментира бившият шеф на стратегическото командване на САЩ.\"И какво ще стане след това\", е следващият въпрос на сенатора. \"Аз не знам, за щастие, това е хипотетичен сценарий\", отговаря пенсионираният генерал.След получаване на заповед за ядрен удар, командирът на стратегическите сили трябва първо да реши дали подобен ход \"е пропорционален и какво е необходимото съгласие, както и да се вземе предвид, към когото се прилага този удар - гражданското население или вражески войници. Ще бъде много труден разговор (с президента)\", признава Кейлър.Както е подчертано по време на изслушването от сенатор Кристофър Мърфи \"ние сме загрижени, че президентът на САЩ е толкова променлив и небалансиран и в процеса на вземане на решения е толкова ексцентричен, че той може да разпореди използването на ядрени оръжия, въпреки факта, че това не отговаря на националните интереси и сигурността\".", "date": "2017.11.15", "title": "Пентагонът е безсилен да спре Тръмп, ако реши ядрен удар"}
{"url": "https://news.bg/regions/shofiraneto-sas-zimni-gumi-veche-e-zadalzhitelno.html", "text": "От 15 ноември влиза в сила задължителното шофиране със зимни гуми, съобщиха от МВР. Изискването е записано в Закона за движение по пътищата.От националната полиция отново припомня седемте важни правила, които всеки от участниците в движението трябва да спазва.Движи се с технически изправно превозно средство, е първото правило. От полицията припомнят, че последиците от неспазване на това изискване са временно спиране от движение на ППС до отстраняване на неизправността (чл. 171, т. 2, б. \"а\").Велосипедът трябва да е с изправни: спирачки; звънец (чл. 79, т. 1 и 2). Глобата за неизпълнение е между 20 и 150 лв.Поддържай чистачките изправни. Според Закона, ако стъклочистачките не работят по време на дъжд или снеговалеж, нямаш право да се движиш с този автомобил. Глобата е 150 лв.Използвай подходящи гуми. Използвай гуми за зимни условия или гуми с дълбочина на протектора не по-малка или равна на 4 мм през периода от 15 ноември до 1 март. Шофьорът няма право да се движи с гума, която има разкъсвания. Глобата е 50 лв.Забранено е движението по пътищата с гуми с шипове. Вериги за сняг се използват само когато пътните условия изискват това. Глобата е до 20 лв.Движи се с чисти и изправни светлини и светлоотразители. Ако светлинните устройства или светлоотразители липсват или са неизправни, нямаш право да се движиш с това ППС през нощта. Глобата е от 20 до 150 лв.Поддържай устройствата за осветяване и светлинна сигнализация при маневри чисти, видими, регулирани и в изправност. Глобата е до 20 лв.При движение с каруца с животинска тяга трябва да имаш два бели или жълти светлоотразителя отзад. През нощта и при намалена видимост - тяло, светещо в бяло или в жълто, отзад вляво.При движение с велосипед трябва да имаш устройство за излъчване на бяла или жълта добре различима светлина отпред (фар) и червен светлоотразител отзад. Задължително е велосипедистът да има бели или жълти светлоотразители или светлоотразяващи елементи отстрани на колелата. Глобата за неизпълнение на тези условия е 50 лв.Оборудвай моторното превозно средство. Задължително е в 3- и 4-колесно МПС да имаш обезопасителен триъгълник, аптечка, пожарогасител и светлоотразителна жилетка. Глобата е до 20 лв.За зимата е препоръчително в автомобила да има антифриз, резервоарче, заредено с незамръзваща течност за почистване на стъкла, вериги за сняг, достатъчно гориво, зарядно за акумулатор, въже за теглене, одеало и др. Използвай светлоотразителна жилетка. Когато си извън превозното средство, спряно в обхвата на пътното платно заради повреда или техническа неизправност, сложи си светлоотразителната жилетка. Глобата за неизпълнение е до 20 лв.∙ Като пешеходец, когато няма тротоар или банкет, се движѝ по платното за движение, противоположно на движението на пътните превозни средства, по възможност най-близо до лявата му граница. Глобата е 20 лева. От КАТ припомнят, че организирана група деца на възраст до 10 години може да се движи само по тротоара или банкета. Първото и последното дете носят светлоотразителна жилетка. Колоната задължително се води най-малко от двама пълнолетни. При пресичане на платното за движение водачът на групата е длъжен своевременно да подаде сигнал с палка \"Стоп! Деца\", с червен флаг или с ръка, за да спре движението на колите. Глобата е до 30 лв. за водача на организираната група пешеходци.От Европейски потребителски център България припомнят, че изискването за шофиране със зимни гуми освен у нас има и в още няколко държави от ЕС - Естония, Финландия, Литва, Латвия, Словения, Швеция и Хърватия. Важно е да се знае, че обикновено тази отговорност важи не само за местните водачи, но и за онези, които управляват чуждестранни коли. Промени има и в Германия, където от следващата година зимните гуми, произведени след 31 декември 2017 г. трябва да имат специален символ (планина със снежинка).Гуми, произведени преди края на тази година, маркирани с \"M &amp; S\", могат да се използват като зимни до 30 септември 2024 г. След това трябва да се слагат само зимни гуми, които са с алпийския символ.Сред държавите, в които използването на зимни гуми е разписано в закон са Естония, Финландия, Латвия. В Естония зимните гуми там са задължителни между 1 декември и 1 март. В зависимост от природните и пътни условия те могат да се ползват и за по-дълъг срок - между 15 октомври и 31 март.Във Финландия зимните гуми за колата са задължителни за периода между 1 декември и края на февруари. Ако ще слагате гуми с шипове, не забравяйте, че това е разрешено между 1 ноември и първия понеделник след Великден. Грайферите трябва да са поне 3 мм дълбоки.По пътищата на Латвия между 1 декември и 1 март трябва да се движат само коли, оборудвани с гуми, подходящи за зимни условия. Това означава, че грайферите трябва да са поне с 4 мм дълбочина. Гуми с шипове са забранени между 1 май и 1 октомври.В Литва зимните гуми са задължителни между 10 ноември и 1 април. Според местните разпоредби грайферите трябва да бъдат дълбоки поне 3 мм. Ново изключение от стандартното правило е, че мотоциклетите, мотопедите и АТВ-ата могат да използват летни гуми между 1 март и 30 ноември, но само ако на пътя няма сняг или лед.В Словения между 15 ноември и 15 март, както и при силен снеговалеж или поледица извън този период, колите трябва да са оборудвани със зимни гуми. Другият вариант е да се шофира с летни гуми, но в багажника да имате вериги за сняг за всеки случай. Минималните грайфери трябва да са поне 3 мм.За Швеция зимните гуми там са задължителни между 1 декември и 31 март. Грайферите им трябва да са поне 3 мм дълбоки. Правилата се отнасят и за всички чуждестранни коли, които минават през територията на Швеция. Гумите с шипове могат да се ползват между 1 октомври и 15 април или ако зимните условия на пътя го налагат.В Хърватия зимните гуми и зимното оборудване са задължителни в периода 15 ноември - 15 април. Това задължение се отнася до всички моторни превозни средства, независимо от природните условия или пътя. В случай на нарушение на правилата за шофиране през предстоящия сезон шофьорите могат да бъдат глобени в размер на 700 куни (приблизително 106 евро).Сред държавите, където зимните гуми са задължителни, ако това се налага от метеорологичните условия, са Германия и Австрия. От 2010 г. в Германия е задължително поставянето на зимни гуми при поледица, киша, хлъзгав път. Грайферите трябва да са с поне 1,6 мм дълбочина. При положение, че метеорологичните условия са по-меки от обикновено, може да останете и с летни гуми.Гумите с шипове не са позволени, защото могат да повредят настилката. Важно е да се знае, че ако законът се нарушава и зимните гуми са необходими, но не са поставени, то глоба грози и шофьора, и собственика на колата. Санкцията за водача е 60-120 евро, а за притежателя на возилото - 75 евро. Според последните промени, които влизат в сила от следващата година, зимните гуми, произведени след 31 декември 2017 г. трябва да имат специален символ (планина със снежинка). Гуми, произведени преди края на тази година, маркирани с \"M &amp; S\", могат да се използват като зимни до 30 септември 2024 г. След това трябва да се слагат само зимни гуми, които са с алпийския символ.В Австрия между 1 ноември и 15 април колите трябва да са със зимни гуми, ако природните условия го налагат. Тези гуми трябва да са и на четирите колела, когато пътищата са покрити със сняг или лед. Гуми с шипове могат да се ползват между 1 октомври и 31 май. В този случай има ограничение в скоростта на движение (до 100 км/ч по магистралата), като превозното средство трябва да е обозначено, че е оборудвано с такива гуми. Стикерът се купува от автомобилни клубове или бензиностанции.Употребата на вериги вместо зимни гуми се разрешава само ако пътят е постоянно или почти постоянно покрит със сняг или лед.За Люксембург от 1 октомври 2012 г. зимните гуми са задължителни, когато има сняг или поледица на пътя.В Норвегия няма задължение колите да са със зимни гуми, но в същото време те трябва да отговарят на зимните условия. От 1 ноември (или още от 15 октомври в северната част на държавата), шофьорите имат право да използват гуми с шипове, без да бъдат глобявани. В района на Осло, Берген и Тро̀нхейм обаче водачите трябва да плащат екотакси. След първия понеделник след Великден това оборудване трябва да бъде свалено.В Словакия зимните гуми са задължителни за автомобили с маса под 3,5 тона при зимни условия - ако по пътя има лед, сняг или е замръзнал. В Румъния Зимните гуми са задължителни по пътища, покрити със сняг, лед или поледица. Тези гуми се поставят на всички колела.В Чехия от 1 ноември до 31 март автомобилите трябва да са със зимни гуми, ако на път я има повече сняг или поледица. Дълбочината на грайфера им трябва да е поне 4 мм. Гуми с шипове не са разрешени.Франция е сред държавите, в които зимните гуми са задължителни, само ако има знак на пътя за това. Във Франция зимните гуми по принцип не са задължителни, освен ако няма поставен специален пътен знак с думите \"pneus neige admis\".В Испания като цяло зимните гуми не са задължителни. Такива се слагат когато има специално разпореждане на местните власти или специфичен знак - най-често в по-високите места.В Италия зимните гуми не са задължителни. Ако обаче е поставен указващ пътен знак, колите трябва да са екипирани с вериги за сняг или зимни гуми за периода, за който сте отнася този знак.Белгия и Унгария са сред държавите, в които зимните гуми не са задължителни. В Белгия зимните гуми не са задължителни, но са препоръчителни при зимни условия, като минималната дълбочина на грайфера е 4 мм. В Унгария има области (отбелязани със знаци) употребата на вериги за сняг може да бъде задължителна поне на задвижващата ос на колата.В Кипър, Малта, Португалия и Гърция зимните гуми не са задължителни.В Дания зимните гуми не са задължителни. Ползването на гуми с шипове е разрешено между 1 ноември и 15 април.За Ирландия зимните гуми не са задължителни. Гумите с шипове не са незаконни, но все пак би трябвало да се ползват при повече сняг или лед. В противен случай водачът може да бъде преследван за увреждане на пътната настилка.В Исландия няма определен период, в който зимните гуми да са задължителни. Според новите разпоредби обаче гумите трябва да са поне с 3 мм грайфер през зимния период (от 1 ноември до 14 април).В Холандия зимните гуми не са задължителни. Употребата на гуми с шипове не е позволена, защото уврежда настилката.В Полша употребата на зимни гуми не е заложена в закон, но се препоръчва силно използването им или на т.нар. всесезонни гуми през зимния период. Слагането на гуми с шипове е строго забранено.Във Великобритания зимните гуми там не са задължителни, но са позволени. Могат да се използват при температура под 7 градуса. Разрешена е и употребата на вериги за сняг, както и на гуми с шипове, но при по-тежки зимни условия.", "date": "2017.11.15", "title": "Шофирането със зимни гуми вече е задължително"}
{"url": "https://news.bg/world/dokladat-na-ek-za-rumaniya-e-trevozhen-signal-pritesnen-johanis.html", "text": "Президентът на Румъния Клаус Йоханис заяви, че докладът на Европейската комисия за напредъка на страната в съдебната реформа е тревожен сигнал, на който правителството трябва да обърне внимание, информира местната агенция Agerpres.По-рано днес Европейската комисия представи Доклада по Механизма за сътрудничество и проверка (МСП) за напредъка на  и Ако действията на румънското правителство и парламент в процеса по изменение на съдебното законодателство продължат в същата посока като преди, Румъния ще направи крачки назад в съдебната реформа и борбата срещу корупцията, отбеляза Йоханис.Президентската администрация показа, че Йоханис споделя позицията на ЕК, че процесът по изменение на това законодателство трябва да бъде възможно най-прозрачно и да се вземе предвид позицията на всички в съдебната система.Той подчерта, че след доклада от януари 2017 г., в който се подчертава значителен напредък през 2016 г., в публикувания днес ЕК показва, че само една от 12-те препоръки е изпълнена задоволително и реален напредък е постигнат само по три други препоръки.Държавният глава каза още, че Европейската комисия предупреждава в последния си доклад, че като цяло импулсът за реформи през тази година е загубен и е забавено изпълнението на останалите препоръки. Според него има риск от повторно повдигане на проблеми, които в доклада от януари 2017 г. се разглеждат като разрешени., категоричен е президентът.Той допълни, че всички усилия на Румъния за съдебна реформа и борба с корупцията могат да бъдат изложени на риск заради действията на политици, които отказват да изпълнят задълженията си да работят в служба на гражданите за сметка на партийни или групови интереси.", "date": "2017.11.15", "title": "Докладът на ЕК за Румъния е тревожен сигнал, притеснен Йоханис"}
{"url": "https://news.bg/int-politics/terorat-prez-2016-a-e-zasegnal-poveche-strani-no-ima-po-malko-zhertvi.html", "text": "Броят на убитите хора при екстремистки атаки намалява за втора поредна година през 2016 г., но повече страни са били засегнати. Това показва Глобалният индекс на тероризма, съобщава \"Франс прес\".Индексът, който е съставен от австралийския Институт за икономика и мир, е установил, че е имало 25 673 жертви през миналата година заради терористични атаки, което е спад с 22 процента от пика през 2014 г.Отбелязва се значително намаление на жертвите в Сирия, Пакистан и Афганистан.В 77 страни обаче е имало поне едно смъртоносно нападение, повече, отколкото от което и да е друго време в 17-годишната история на Глобалната база на тероризма, върху която индексът се основава.Глобалният индекс на тероризма определя намаляващия брой на жертвите \"главната положителна констатация\" и \"повратна точка в борбата срещу радикалния ислямски екстремизъм\".Отчита се, че най-голямото подобрение е в Нигерия, където жертвите на тероризъм, извършен от ислямската екстремистка групировка \"Боко Харам\", са спаднали с 80 процента през миналата година.Ала жертвите на терористите от ДАЕШ (\"Ислямска държава\") са се увеличили с близо 50 процента през 2016 г., като по-голямата част от ръста - 40 процента - е в Ирак.Индексът установява \"тревожни\" тенденции в разпространението на тероризма в световен мащаб. Около 10 държави повече са били жертви на смъртоносен удар през миналата година в сравнение с 2015 г.Авторите на доклада също така предупреждават за възможността терористи, сражавали се за ДАЕШ в Ирак и Сирия, да се присъединят към нови радикални групировки в други страни.В Афганистан картината е била \"сложна\" през 2016 г., след като талибаните ограничиха нападенията срещу цивилни, но засилиха конфликта с правителствените сили.В Европа и други развити страни, 2016 г. е била най-кървавата година по отношение на тероризма от 1988 г., с изключение на атаките от 11 септември 2001 г. в Ню Йорк.Докладът хвърля вината върху активността на ДАЕШ за продължаващия ръст на тероризма на Запад, като 75 на сто от свързаните с тероризъм жертви в тези страни са били дирижирани или вдъхновени от терористичната групировка от 2014 г. насам.\"Налице е обща промяна към опростени атаки срещу нетрадиционни и по-меки цивилни цели\", отбелязват авторите на индекса.Те обаче са установили, че \"намаляващият капацитет\" на ДАЕШ е довел до рязък спад в броя на жертвите през първата половина на 2017 г.", "date": "2017.11.15", "title": "Терорът през 2016-а е засегнал повече страни, но има по-малко жертви"}
{"url": "https://news.bg/crime/sindikati-za-noviya-zakon-za-mvr.html", "text": "Синдикалната федерация на служителите в МВР - СФСМВР, се обръща с отворено писмо до народните представители по повод второ четене на Закон за изменение и допълнение на Закона за Министерството на вътрешните работи. Отделно синдикат \"Огнеборец\" към КНСБ също се обръща към медиите, държавните институции и парламента в частта на закона свързана с пожарната безопасност.СФСМВР са притеснени, че в проектите, които ще се разглеждат и гласуват, присъстват най-малко два обезпокоителни текста. Първият се отнася до минималния брой пожарникари в екип. \"Притеснително е, че ръководствата на МВР и на ГДПБЗН, променят мнението си. До вчера се поддържаше приетата през 2015г. норма за трима пожарникари в екип, която влезе в сила от 1 август, а днес вече се приема, че екипът може да е от двама. Какво се промени, за да се взема такова решение!? Ако от МВР не могат да отговорят на този въпрос, то да отговорят на обратния въпрос - с какви мотиви е прието решението за трима в екип и защо сега се променя\", питат от синдикат \"Огнеборец\".\"Уважаеми народни представители, не е нужно да сте експерти, за да стигнете до очевидната истина - в по-малките населени места температурата на горене не е по-ниска, нито отделяните при горенето газове са по-малко токсични, отколкото в големия град\", обясняват СФСМВР.\"Ръководството на МВР и на ГДПБЗН твърдят, че проблемът може да се реши с назначаването на 200 или 300 пожарникари. Ако това е вярно, наистина не съществува никаква необходимост \"изключението\", което се предлага, да намери място в Закона. Противното би означавало да допуснете да се излагат на сериозен риск животът и здравето на българските огнеборци, при това без каквато и да е полза за засегнатите от пожари и бедствия български граждани. Отделно съществува рискът подобно \"изключение\" да се превърне в практика\", допълват синдикатите.На второ място се предлага да се разширят функциите на работещите по трудово правоотношение сътрудници по охраната в МВР. Би трябвало да се има предвид, че става дума за служители без полицейски правомощия, без съответните изисквания за започване на работа в Министерството, без специализирана подготовка. На тях се предлага да бъдат възложени функции, изпълнявани по принцип от държавни служители в МВР - полицаи, обясняват от СФСМВР.Допълват, че това предложение може да се разглежда единствено като опит да се решат кадрови проблеми на МВР, чрез назначаване на цивилни служители, работещи по трудово правоотношение, вместо чрез попълване и увеличаване, където е необходимо, на щата на униформените полицаи. Това не може и няма да доведе до подобряване на резултатите от борбата с престъпността и опазването на обществения ред, смятат от СФСМВР.\"Обръщаме се към Вас с призив и настойчива молба да не допускате поредния пробив в системата за вътрешна сигурност ... Палиативното решение - доколкото изобщо може да бъде решение - което Ви се предлага да приемете, не само няма да реши проблемите в сектор Сигурност, но в по-дългосрочна перспектива допълнително ще ги задълбочи\", апелират синдикатите на МВР.", "date": "2017.11.15", "title": "Синдикати  за новия закон за МВР "}
{"url": "https://news.bg/politics/8-ma-simfoniya-ot-maler-sabira-480-muzikanti-na-stsenata-na-zala-balgariya.html", "text": "През 2018-та 8-ма симфония от Малер ще звучи в зала \"България\" в изпълнение на 480 музиканти. Събитието ще се финансира през програма \"Култура\" и е в синхрон със заявените приоритети, свързани с председателството на България на съвета на ЕС догодина.Венцислав Мицов коментира, че е удовлетворен от въпросното решение. За читателите на news.bg Мицов сподели: \"Самият факт е страхотен. С интерес очаквам това събитие. Ще си купя билет и призовавам всички да побързат, защото в зала България няма много места\".8-ма симфония на Малер е в Топ 10 на най-великите симфонии в класацията, изготвена от BBC. Очаква се грандиозният спектакъл да се състои на 28 юни 2018 г. Тогава ще се съберат двата най-големи столични оркестъра - този на БНР и Филхармонията. Мицов коментира, че за съжаление България си няма концертна зала, в която могат да се случват големи класически концерти. \"Арена Армеец\" не е подходяща, а зала 1 на НДК няма подходяща акустика. Остава зала \"България\", която обаче, не е направена за толкова много изпълнители. \"Така че, ще има хорове и по балконите. Тази симфония е много интересна. Изпълнявана е само два пъти в България до момента и е много подходяща за това, което се случва догодина. Като музикант съм изключително доволен, че това се случва. Това е сравнимо с изпълнението на Военния реквием на Британ миналата година\", коментира още Мицов.Като заместник-председател на ресорната комисия по култура в Столичния общински съвет Мицов коментира, че ще инициира създаване на квота за дебют на млади изпълнители, които да получават финансиране по програмата, тъй като програмата според него става прекалено експертна по отношение на писането на проекти.По думите му това се отразява на средната възраст на хората, които печелят финансиране и поради тази причина Мицов заяви, че би било добре да бъдат определени квоти за млади изпълнители и за дебют.Според него е добре да се обмисли и отделянето на музиката от сценичните изкуства, както и задължително участие в безплатните обучения за писане на проекти. \"Има какво да поработим в това отношение\", констатира Мицов. Освен това във връзка с председателството той посочи, че очаква работна група към заместник-кметът по култура Тодор Чобанов да изготви предложение за регулация на местата за уличните музиканти. Темата бе повдигната покрай обсъждането на промените в Наредба 1 за обществения ред. Очаква се именно в нея да бъде урегулиран въпросът на кои места могат да се разполагат уличните музиканти и мястото на съвременните представители на Street Art.", "date": "2017.11.15", "title": "8-ма симфония от Малер събира 480 музиканти на сцената на зала \"България\""}
{"url": "https://news.bg/world/v-makedoniya-odobriha-albanskiya-kato-vtori-ofitsialen-ezik.html", "text": "Парламентът на Македония одобри проектозакон, който ще направи албанския втори официален език в страната, информира АП.66 срещу 41 депутати гласуваха в подкрепа на законопроекта, който разширява официалното използване на албанския език в цялата страна. Целта е да се улесни комуникацията на етнически албанското малцинство в Македония с институциите, болниците и съдилищата.Консервативната опозиция остро критикува действията на управляващите.Етническите албанци съставляват ¼ от 2,1 милиона граждани на Македония.Предишният закон, който бе приет след мирния договор от 2001 г., с който се сложи край на въоръжен конфликт между етнически албански бунтовници и правителствените сили, осигури официално използване на албанския език в райони, където малцинството е повече от 20% от населението.", "date": "2017.11.15", "title": "В Македония одобриха албанския като втори официален език"}
{"url": "https://news.bg/world/belgrad-balgarskite-lekari-v-bosilegrad-nyamaha-razreshitelno.html", "text": "Българските лекари в Босилеград нямаха разрешително за извършване на медицински прегледи.Това заяви министърът на вътрешните работи на Сърбия Небойша Стефанович, който коментира случая с българските лекари, информира местната агенция Танюг, цитирана от БТА. На 10 ноември трима български лекари от Първа градска болница бяха задържани в Босилеград. Медиците са преглеждали пациенти в Културно-информационния център в града. Тримата са участвали в хуманитарна инициатива за оказване на медицинска помощ на местното българско население.В момента, в който са започнали да преглеждат, на място пристигат полицаи и ги задържат.По-рано тази седмица посланикът на България в Сърбия Радко Влайков заяви, че отношението на местната власт в Босилеград е било тенденциозно и е имало формално нарушение.Според Стефанович лекарите са заявили, че нямат забележки към действията на полицията, която \"много коректно\" е разговаряла с тях.Инициативата за проверката дошла от здравната инспекция в Ниш, която получила информация, че определени лица се намират на територията на Сърбия и извършват медицински прегледи без никакво разрешение. Инспекцията повикала полицията да установи за какво става дума.\"\", поясни министърът.Според него не е възможно подобно нещо без съгласието на властите и без определени разрешителни от здравни учреждения.Стефанович добави, че след разговори с полицията българите са пуснати и са се върнали с автомобилите си в България.Той увери, че не са се стремели да навредят на лекарите, а просто са искали да се спазват законите. ", "date": "2017.11.15", "title": "Белград: Българските лекари в Босилеград нямаха разрешително "}
{"url": "https://news.bg/tourism/angelkova-obeshta-na-biznesa-premestvaemite-obekti-da-ostanat.html", "text": "Министерството на туризма няма да вземе под внимание предложението на работната група на вицепремиера Валери Симеонов за цялостното премахване на преместваемите обекти на територията на морските плажове.Припомняме, предложението беше направено месец, след като изтече срокът за обществено обсъждане на Закона за устройство на Черноморското крайбрежие.Браншът и представителите на бизнеса се обявиха против цялостното им премахване, а министърът на туризма Николина Ангелкова обеща, че няма да прави такова предложение за промяна в закона. Тя се обяви за контрол и регулация на въпросните обекти, но не и за цялостното им премахване.Браншът посрещна намерението ѝ с бурни аплодисменти. На дискусия във връзка с промените, представителите на бизнеса изказаха опасенията си. Представителите на туристическия бранш бяха категорични: \"като ви боли ухо - не режете главата\".Министърът коментира, че наличието на коренно противоположни мнения е причина за организирането на подобна дискусия. Ангелкова заяви, че от дискусията става ясно, че браншът очаква да бъде продължено групирането на плажовете, така че да бъдат намалени цените на плажните принадлежности. Така с приемането на промените се очаква за всяка група плаж цените да бъдат различни.\"Предвид съответната група плаж ще бъдат намалени и разходите и тук ще се отговори и на очакванията на кметовете, особено на кмета на Аврен, който постави въпроса защо не се стопанисва и концесионира плаж Камчия, например, който е един от най-големите\", обясни ресорният министър.По думите на Ангелкова, именно групирането ще даде тази възможност, защото след като този плаж попадне в друга група - разходите за него ще бъдат по-малко.\"Ние се надяваме, че по този начин ще предизвикаме инвестиционен интерес. Длъжни сме да пробваме\", категорична бе Ангелкова.Относно пълната забрана на преместваемите обекти по плажовете, Ангелкова каза: \"Не би трябвало да се процедира една такава пълна забрана.\"Министърът обясни, че никой не иска тези обекти да изглеждат като бит пазар, каквато теза е застъпил вицепремиерът Симеонов. Ангелкова посочи, че трябва да има урегулиране, но не и тотална забрана.Работната група в министерството има за задача изработването на предложения за единна визия на преместваемите обекти на територията на националните курорти. Там в зависимост от локацията им типовите проекти за преместваемите обекти ще се няколко вида.Васил Велев от АИКБ коментира, че ако се въведе подобна забрана, подобни услуги са търсени от туристите и вакуумът ще се запълни от преносна и разносна търговия, по-голяма част от която е в сивия сектор и не отговаря на хигиенните норми.\"Това ще създаде определено проблем и ще предизвика лош имидж на нашите курорти\", посочи Велев.Организациите на бизнеса застъпват категорично тезата, че въпросните обекти не трябва да се премахват, а да се регулират.Министърът на туризма посочи, че ще има  дискусия и за другия закон в туризма и посочи, че е необходимо обединяване на бранша и групиране на съществуващите 308 организации на бранша.По време на дискусията, продължила повече от два часа, министърът отчете, че има 7% ръст на туристите в сравнение с миналата година. Приходите от международен туризъм са 3,7 млрд. лв., а по груби сметки около 1 млрд. лв. са приходите само от курорта \"Слънчев бряг\". Над 5,3 млн. са чуждестранните туристи у нас от юни до септември 2017 г.", "date": "2017.11.15", "title": "Ангелкова обеща на бизнеса преместваемите обекти да останат"}
{"url": "https://news.bg/world/kyurdite-iskat-sasht-da-ostanat-v-siriya.html", "text": "Основната политическа партия на сирийските кюрди заяви, че водената от САЩ коалиция срещу ДАЕШ (\"Ислямска държава\") трябва да остане в Сирия, докато не бъде намерено политическо решение на кризата, информира Ройтерс.Съпредседателят на партия PYD Шаход Хасан изпрати съобщение на агенцията, в което отговаря на коментарите на военния министър на САЩ Джим Матис, който обяви, че американските войници ще останат в Сирия и след разгрома на ДАЕШ.\"\", отбеляза Хасан.", "date": "2017.11.15", "title": "Кюрдите искат САЩ да останат в Сирия"}
{"url": "https://news.bg/politics/patriotite-obideni-ot-pouchitelniya-ton-i-ezika-na-ninova.html", "text": "Патриотите защитиха председателя на парламента Димитър Главчев и го подкрепиха в решението му да изгони лидера на БСП Корнелия Нинова.Соцлидерът обиди депутатите, намеквайки че са послушковци. За мен има един много сериозен дебат, който трябва да се случи в Народното събрание, и това е профанизацията на езика в парламента и от трибуната му, коментира пред депутатите Искрен Веселинов.Това за мен е дебатът, който всъщност трябва да се случи и аз не симпатизирам на г-жа Нинова, че се е подала на този език, допълни той.Депутатът от обединените патриоти не хареса тона на червената депутатка. Това беше един поучителен тон, който не за първи път се случва на г-жа Нинова, заяви той.Очевидно г-жа Нинова си мобилизира групата да я защитава и се опита да провали деня на Народното събрание, предположи патриотът. Според Веселинов наказанието на Нинова било адекватно.", "date": "2017.11.15", "title": "Патриотите обидени от поучителния тон и езика на Нинова"}
{"url": "https://news.bg/society/polozhitelni-tendentsii-v-demografiyata-otchete-sotsialniyat-ministar.html", "text": "Положителни тенденции в демографията, отчете социалният министър. Намалена е детската смъртност, запазва се коефициента на плодовитост на жените във фертилна възраст и се увеличава продължителността на живота на българите.Това са отчетените положителни неща в одобрения отчет за изпълнението на плана за действие на демографската стратегия. Това стана ясно от думите на социалният министър Бисер Петков след заседание на МС.Той изрази увереност, че с общи усилия могат да се забавят тези негативни тенденции в областта на демографията.Относно инцидента в мина Ораново, при който загина работник, Петков заяви, че не може да каже нищо конкретно, защото от Инспекция по труда-Кюстендил са били на място.Очаква се в едномесечен срок да излязат резултатите от проверката. Бисер Петков поднесе съболезнования на близките на починалия.", "date": "2017.11.15", "title": "Положителни тенденции в демографията, отчете социалният министър"}
{"url": "https://news.bg/world/edin-zaginal-i-14-raneni-pri-pozhar-v-sgrada-s-bezhantsi-v-germaniya.html", "text": "Един човек е загинал при пожар в дом с бежанци в Южна Германия, информира АП, позовавайки се на полицията.Около 03,00 часа тази сутрин е получен сигнал за пожар в сграда, в която е имало 163 души. Полицията поясни, че пожарникарите бързо са локализирали пожара, възникнал в един от апартаментите в двуетажната сграда.14 души са леко пострадали вследствие на задушаване.Полицията поясни, че е открит един загинал в апартамента, където е избухнал пожарът.Не е ясна причината за пожара.", "date": "2017.11.15", "title": "Един загинал и 14 ранени при пожар в сграда с бежанци в Германия"}
{"url": "https://news.bg/int-politics/vozhdat-kim-zameni-raketite-s-traktori-razviva-ikonomikata.html", "text": "След лято, изпълнено с пламтящи ракети и разтърсващи земята ядрени взривове, държавните медии на Северна Корея сега обрисуват вожда Ким Чен-ун като лидер, който временно заменя оръжията за цехове, отбелязва \"Ройтерс\".Новата роля на вожда изглежда цели да изгради подкрепа вътре в комунистическата държава, изпълнявайки обещанията си за развитие на икономиката заедно с ядрената програма и да успокои поданиците си на фона на затягане на международните санкции.Снимки, публикувани от държавните медии днес, показват вожда Ким да инспектира оборудването в завод за трактори, тестово шофирайки едно от превозните средства и смеейки се с работници, последните от потока снимки през последните два месеца, изобразяващи усмихнатия Ким, посещаващ ферми и фабрики, в които се произвеждат обувки, козметика и камиони.Между 21 юни и 20 септември Ким не се появи нито веднъж на обществено място при проява, свързана с икономиката, като вместо това се съсредоточи почти изцяло върху появата на събития като изпитания на ракети или обиколки на оръжейни заводи, според данни, събрани от Министерството на обединението на Южна Корея.Възобновяването на обществените прояви, свързани с икономиката съвпадна с период на затишие в изпитанията на ракети. Северна Корея не е изстрелвала ракета или тествала ядрено оръжие, след като изстреля балистична ракета над територията на Япония на 15 септември.Спирането на тестовете се свързва със затишието при подобни моменти през последните години, като Северна Корея почти сигурно продължава стремежа си за развитие на ядрените си оръжия, изтъкват официални лица от Южна Корея.Ала подновеният фокус върху икономическото развитие би могъл да бъде опит да се обединят севернокорейците и да се засили подкрепата за държавното ръководство, посочва говорителят на Министерството на обединението на Южна Корея.\"Докато Северна Корея все още показва воля да продължава с развитието на ядрената и ракетната си програма, техният фокус върху икономиката също така помага на севернокорейския народ да се обедини\", допълва говорителят.Севернокорейският народ може би започва да усеща \"затягането на коланите\" вследствие на международните санкции, затегнати след шестия и най-мощен ядрен опит през септември, а нейното държавно ръководство може да е подложено на натиск да ограничи тяхното въздействие, изтъква южнокорейският професор Нам Сун-уук, който е специалист по Северна Корея.\"Ким Чен-ун просто прави това, което прави най-добре - насърчава народа си да постигне бърз икономически растеж и да стимулира производството\", посочва Нам, допълвайки: \"Грижата за икономиката и неговият народ са основните приоритети.\"", "date": "2017.11.15", "title": "Вождът Ким замени ракетите с трактори, развива икономиката"}
{"url": "https://news.bg/regions/inspektori-po-truda-vlyazoha-na-proverka-v-rudnik-oranovo.html", "text": "От Главна инспекция по труда започнаха проверка след като във вторник в рудник \"Ораново\" загина миньор. Загиналият на 14 ноември 2017 г. е газоизмервач, съобщиха от ГИТ.Той е бил в рудник \"Ораново\", който е към \"Пирин - Ораново\" ЕООД, Перник.По първоначални данни от разследването около 16:40 часа по уклон № 2 се движат четирима работници за влизане в рудника. Единият от тях е пострадалият. По същото време електровозчикът на горно ниво е извършвал маневрени операции с един вагон, като се е опитвал да обърне стрелката на релсовия път. Преди това бариерата е била вдигната и вагонът полита надолу по уклона.Вдигането на бариерата при извършване на маневрени операции не е разрешено и това вероятно е нарушението, довело до злополуката. Уклонът е с наклон от 35 градуса, вагонът набира скорост и около 120-ия метър и удря работника. Другите трима не са засегнати, пишат от ГИТ.Пострадалият е получил първа долекарска помощ, изнесен е на повърхността и е откаран в спешен център на болницата в Благоевград, но по-късно умира.Контролните органи на ДИТ Кюстендил продължават разследването на злополуката до пълното изясняване на причините, довели до нея. Загиналият работник е минал инструктаж в деня на злополуката.Междувременно от прокуратурата обясниха, че Благоевградската окръжна прокуратура разследва смъртта на миньор в рудник \"Ораново\".Досъдебното производство е за причиняване на смърт поради незнание или немарливо изпълнение на занятие или на друга правно регламентирана дейност, която представлява източник на повишена опасност.От държавното обвинение уточняват, че вчера, около 17 часа, в рудник \"Ораново\", миньор е получил тежки травми. По-късно той е починал от тях в болницата.Разследването е започнало незабавно с оглед на местопроизшествието в рудника, извършен късно вечерта след инцидента. В огледа са участвали следовател при Окръжен следствен отдел към ОП - Благоевград и служители от Инспекция по труда. Предстои провеждане на разпити и назначаване на експертизи.", "date": "2017.11.15", "title": "Инспектори по труда влязоха на проверка в рудник \"Ораново\" "}
{"url": "https://news.bg/politics/patria-zapozna-komisiyata-po-otbrana-s-predlozhenieto-si-za-rodno-proizvodstvo.html", "text": "Финландската компания Patria се срещна с Комисията по отбрана към Народното събрание във връзка с намерението си да се включи в модернизирането на Българската армия, като участва в процедура за закупуване на нова бойна техника за Сухопътните войски. Срещата бе осъществена на 14 ноември. Мика Кари, президент на Patria Land System и Марку Койвисто, вицепрезидент на Patria Land System, представиха пред депутатите от комисията предложението на компанията за нова бойна машина за Сухопътни войски - Patria AMV. Модулната бронирана бойна машина Patria AMV е модерна бронирана машини 8х8, която съчетава в едно качества като висока защита, проходимост, мобилност, удобство и огнева мощ, както и възможността за работа по източен и натовски калибър на въоръжение. Освен това машината притежава амфибийна способност, която я прави по-приспособима за преминаване през водни препятствия и употребима при различни климатични условия.Важна част от предложението на Patria към българската страна ще бъде възможността за производство на машините в България чрез трансфер на технологии и ноу-хау. Patria представи програмата си за технологичен трансфер, която включва оценка, детайлно планиране, внедряване на нови производствени мощности, обучение във всяка специфична област, подкрепа при пускане в производство. Местният партньор ще получи пълна документация и необходимото обучение, за да стартира производството, подкрепа на място, както и необходимото допълнително оборудване.Patria има много голям опит в тази сфера, като е извършила технологични трансфери за военно производство в Полша, Словения, Хърватия и Южна Африка и в момента разработва много нови проекти. Един от най-успешните й примери в Европа е в Полша - завода Rosomak в гр. Катовице. За България това ще доведе до развитие на военната индустрията, нови работни места, както и независимост на поддържката на бойните машини в бъдеще от чужди доставчици и услуги, намалени разходи. Patria вече е провела срещи с български фирми - евентуални нейни бъдещи партньори.Patria e една от седемте компании, до които правителството изпрати в края на 2016г. искане за инфомация (RFI), с което те да представят своите предложения за нова бойна машина за Българската армия.Марку Койвисто изрази пред депутатите задоволството си от прозрачното провеждане на процедурата за придобиване на нова бойна техника за Сухопътните войски на България.Депутатите от Комисията по отбрана се поинтересувахаот специфичния трансфер на технология, предлаган от Patria.\"Местното производство трябва да е подробно дефинирано, защото на този етап обещанията на много компании са големи. Опитът на компаниите за трансфер на технологии трябва внимателно да се прецени. Трансферът трябва да даде тласък на българската отбранителна индустрия, която би получила не само инвестиции, но и нови възможности за експорт\"\", каза Марку Койвисто. \"Необходимо е при крайната оценка на проектите да се вземат предвид и разходите за експлоатация на машините през целия жизнен цикъл, а не само цената за придобиването им.\", допълни той.Patria е надежден доставчик на технологични решения и услуги за експлоатационна поддръжка на оборудване за отбраната, сигурността и авиацията. Освен във Финландия, групата развива дейност в Швеция, Норвегия, Естония, Полша, Обединените арабски емирства, САЩ и Южна Африка. В Patria работят 2 800 професионалисти. Patria е собственост на държавата Финландия (50.1%) и норвежката \"Конгсберг Отбрана & Аерокосмонавтика\" AS (49.9%).", "date": "2017.11.15", "title": "Patria запозна Комисията по отбрана с предложението си за родно производство"}
{"url": "https://news.bg/world/tramp-sasht-otnovo-sa-uvazhavani-v-aziya.html", "text": "Президентът на САЩ Доналд Тръмп използва \"Туитър\", за да коментира обиколката си в Азия. Той изрази задоволството си от 12-дневния тур.\"\", отбеляза той.Вчера американският лидер обяви, че ще направи голямо съобщение след завръщането си в САЩ относно търговията и КНДР.Тръмп в същото време отново нападна американски медии., написа Тръмп.", "date": "2017.11.15", "title": "Тръмп: САЩ отново са уважавани в Азия"}
{"url": "https://news.bg/politics/patriotite-nastoyavat-unizitelniyat-monitoring-da-otpadne.html", "text": "Патриотите искат мониторингът над правосъдната ни система да отпадне. Въпреки позитивния доклад на ЕК, имаме принципна позиция, че тази дискриминационна спрямо България мярка трябва да отпадне, коментира Искрен Веселинов в парламента.Той поиска в тази посока (на отпадане на мониторинга, бел.ред.) да бъдат насочени усилията на нашата дипломация.Десетилетия след влизането си в ЕС продължаваме да бъдем наблюдавана страна при условие, че знаем, че множество други страни демонстрираха много по-тежки нарушения в тази сфера, категоричен бе Веселинов.Затова, според него, трябва да бъде изготвена система и мониторингов механизъм, който обхваща всички европейски страни.Това унизително за България и Румъния положение трябва да бъде прекратено, настоя Веселинов.", "date": "2017.11.15", "title": "Патриотите настояват унизителният мониторинг да отпадне"}
{"url": "https://news.bg/crime/prokuraturata-prodalzhava-da-protestira-obshtinski-naredbi-za-stroezh.html", "text": "Прокуратурата протестира пред административните съдилища незаконни разпоредби в общинските наредби, които се отнасят до условията и реда за учредяване на право на надстрояване и/или на пристрояване на сграда - частна общинска собственост.В проблемните наредби има възможността такива права да бъдат давани само със заповед от кмета на общината и без решение на общинския съвет.Това е в противоречие с чл.38, ал.1 и ал.2 от Закона за общинската собственост, които предвиждат задължително това да става с решение на общинския съвет.С решения на Административен съд - София град и Административен съд - Варна, са били отхвърлени протестите на прокуратурата с аргумент, че с атакуваните разпоредби в наредбите на общините е възможно да се допусне изключение от правилото на чл.38, ал.1 и ал.2 от ЗОС.Тези решения на съдилищата са протестирани от прокуратурата чрез касационни протести пред Върховен административен съд", "date": "2017.11.15", "title": "Прокуратурата продължава да протестира общински наредби за строеж"}
{"url": "https://news.bg/world/raznoglasiya-za-migrantite-den-predi-kraya-na-prouchvatelnite-pregovori-za-koalitsiya-v-germaniya.html", "text": "Днес германски партии се срещат, за да обсъдят най-проблемната тема - имиграцията, тъй като имат разногласия за ограничаването й. Преговорите ще се проведат ден преди да приключат проучвателните разговори за формиране на коалиция, съобщава Ройтерс.Германският канцлер Ангела Меркел иска проучвателните преговори да приключат в четвъртък, когато местните медии очакват лидерът на страната да притисне всички страни, за да постигнат компромис преди да започнат официални коалиционни преговори.63-годишната Меркел желае коалиция между консерваторите, Свободната демократическа партия и Зелената партия.Днес преговарящите екипи ще се опитат да сближат позициите си за имиграцията - проблемна тема, която коства подкрепа за Меркел на парламентарните избори през септември след решението й през 2015 г. да отвори германските граници за повече от 1 милион мигранти. От това се възползва крайнодясната \"Алтернатива за Германия\".Консервативният блок на канцлера се съгласи да сложи таван на броя на приеманите мигранти в Германия на година до 200 000, което се отхвърля от Зелената партия.\"\", каза премиерът на Хесен Фолкер Буфие пред телевизия ARD.\"\", добави той.Партиите също така все още не могат да се разберат за броя на чужденците, които са квалифицирани да се присъединят към роднините си, получили убежище в Германия.Запитан дали днес преговорите ще помогнат за преодоляване на различията, Буфие отговори: \"Уверен съм. Ще видим\".Източници от Християндемократическия съюз заявиха, че вчера вечерта Меркел и други високопоставени консерватори са пили вино със съпредседателя на Зелената партия Катрин Гьоринг-Екарт. Но в същото време сигналите от преговорите са различни.Преговарящите също ще обсъдят Европа, финансите и енергийната политика.", "date": "2017.11.15", "title": "Разногласия за мигрантите ден преди края на проучвателните преговори за коалиция в Германия"}
{"url": "https://news.bg/disasters/chudovishtni-navodneniya-v-atina-vzeha-nay-malko-10-zhertvi.html", "text": "Внезапни наводнения в западните покрайнини на гръцката столица Атина са залели пътищата с огромни маси кал и отломки, като са загинали най-малко 10 души, а много жилища и предприятия са били наводнени, съобщават \"Асошиейтед прес\" и \"Ройтерс\".Една жена е загинала в наводнения си дом в района на Мегара, докато тялото на мъж е било открито в друго жилище в района, уточниха от местната противопожарна служба.Тялото на друг мъж е било открито по-късно в двора на местно предприятие.Наводненията са станали след тежка буря с пороен дъжд през нощта.Пожарникарите са получили поне 340 обаждания за помощ за изпомпване на вода от наводнени сгради и спасяване на хора, хванати в капан от вдигналото се ниво на водата след тежката буря през нощта. Спешните екипи също така са спасили пътници от автобус, останал блокиран от наводнението на магистрала.Местните власти затвориха училища в районите на Мандра, Неа Перамос и Мегара, след като достъпът е бил отрязан до части от магистралата между Атина и Коринт, водеща до района. От противопожарната служба призоваха обществеността да избягва района, освен ако не е абсолютно необходимо, в опит да се ограничи трафика.Жертвите бяха дадени ден, след като гръцките власти обявиха извънредно положение на малкия егейски остров Сими, след като проливни дъждове наводниха домове и магазини, отнесоха превозни средства в морето и прекъснаха електричеството, след като местната електроцентрала беше наводнена.", "date": "2017.11.15", "title": "Чудовищни наводнения в Атина взеха най-малко 10 жертви "}
{"url": "https://news.bg/politics/boryat-siviya-sektor-pri-gorivata-s-nov-zakon.html", "text": "В близките 1-2 седмици трябва да бъде публикуван и внесен в парламента законопроект, който се бори със сивия сектор в бранша с горивата, съобщи пред журналисти Валентин Златев, председател на Българската петролна и газова асоциация (БПГА) след заседанието на Европейската петролна и газова асоциация в София.30% от пазара на горива е в сивия сектор, смята министерството на финансите, а според бранша, процентът е дори по-голям. \"Аз мисля, че е по-висок - до 40%\", коментира Златев. Новият закон се подготвя от 2015 г. с помощта на работна група от различни ведомства, а основната му цел да се създаде ясен и работещ механизъм за контрол.\"В момента пазарът на горива се регулира от 14 закона. За последните 5 години Законът за акцизите в частта за горива е променян 17 пъти. Този пълен хаос в законодателството създава вратичка, при която може да се заобикаля законът\", коментира Валентин Златев.Законопроектът предвижда и регистрационен режим на фирмите в бранша. \"Би трябвало да има такъв, както навсякъде в Европа\", категоричен е председателят на БПГА. Бизнесът с горива има подкрепата и на изпълнителната власт, а новият закон е съгласуван с Министерството на енергетиката.\"Правителството полага големи усилия, а контролните органи правят постоянни проверки, за да се преборим със сивия сектор. Борбата не е лесна, това са тежки битки, но се надявам да ги спечелим. С този закон ще бъдат решени голяма част от проблемите на сектора\", заяви министърът на енергетиката Теменужка Петкова.Сивият сектор при горивата не е само български проблем - злоупотреби има и в други части на Европа, включително в държави като Великобритания, Франция и Белгия. Понякога се случват кражби от тръбопроводите, проблеми с администрацията, фалшификация на документи.България може да се възползва от добрите практики, използвани в Чехия, Унгария и Полша, където действат съответните закони и сивият сектор е сведен до минимум\"Съществуват технологии и добри практики, с помощта на които да се справим с тези проблеми. Ще си сътрудничим с БПГА и българското правителство, за да разрешим проблема със сивия сектор\", заяви Джон Купър, генерален директор на Fuels Europe - асоциацията, която обединява петролния и газов бизнес в Европа.", "date": "2017.11.15", "title": "Борят сивия сектор при горивата с нов закон"}
{"url": "https://news.bg/world/rusiya-i-venetsuela-postignaha-sporazumenie-za-prestrukturirane-na-dalga.html", "text": "Русия и Венецуела подписаха споразумение за преструктуриране на дълга.Това съобщава Ройтерс, позовавайки се на официален представител във венецуелското посолство в Москва.Агенцията пояснява, че Венецуела се е съгласила да преструктурира дълга си към Москва на стойност 3 милиарда долара, след като по-рано са били договорени условията.Русия е един от най-големите кредитори на латиноамериканската държава. През 2011 г. Москва предостави на Каракас заем от 4 милиарда долара за закупуване на руски индустриални продукти.Междувременно международната рейтингова агенция Fitch Ratings понижи дългосрочния кредитен рейтинг в чуждестранна валута на Венецуела до \"RD\" (селективен фалит) от \"C\", а също така потвърди дългосрочния рейтинг в национална валута на ниво \"СС\".Вчера рейтинговата агенция \"Стандарт енд пуърс\" понижи кредитния рейтинг на Венецуела до \"селективен фалит\".", "date": "2017.11.15", "title": "Русия и Венецуела постигнаха споразумение за преструктуриране на дълга"}
{"url": "https://news.bg/world/oon-otchita-87-uvelichenie-na-proizvodstvoto-na-opium-v-afganistan.html", "text": "Съвместно проучване на афганистанското правителство и на Обединените нации показва, че производството на опиум в Афганистан се е увеличило с 87% тази година, съобщава FoxNews.Производството е на рекордното ниво от 9 000 тона към този момент на 2017 г. в сравнение с нивата от 2016-та.Афганистанското министерство на борбата с наркотиците и Службата за борба с наркотиците и престъпността в Ню Йорк заявяват в проучването, че регионите, в които се отглежда опиумен мак, са нараснали до рекордните 328 000 хектара през 2017 г., с 63% повече в сравнение с 201 000 хектара през 2016 г.Също така според проучването, броят на провинциите без мак в страната е намалял от 13 на 10, като сега провинциите Газни, Саманган и Нуристан също се превръщат в макови растителни райони, като броят на провинции отглеждащи опиумен мак нарастват от 21 на 24.", "date": "2017.11.15", "title": "ООН отчита 87% увеличение на производството на опиум в Афганистан"}
{"url": "https://news.bg/politics/tsvetanov-prikani-opozitsiyata-da-prochete-doklada-na-ek.html", "text": "ГЕРБ са доволни от доклада на ЕК. Докладът е обективен, отчете на брифинг заместник-председателят на партията Цветан Цветанов и допълни, че няма нови препоръки.Цветанов вижда добрата оценка в доклада на ЕК. Ясен знак е опцията през 2018 мониторингът да отпадне.Той е доволен от констатациите за борбата с организираната престъпност. По думите на заместник-председателя на ГЕРБ постигната е сигурност, която е очаквана от европейските партньори.Брюксел оценява конституционните промени за съдебната реформа и разделянето на ВСС на колегии. Ние сме доволни от доклада за страната ни, похвали се Цветанов. Според него трябва внимателно да се прочете доклада, особено оценката за политическата криза и работата на служебното правителство. От май месец за Брюксел у нас има стабилност и реформите са продължили, заяви вторият в ГЕРБ.Затова и той настоява опозицията да прочете доклада, а не да пречи на работата на законодателния орган. Призовавам всички да работим заедно, изтъкна Цветанов.Правителството е стабилно, констатира той и сподели, че управляващите нямат търпение да видят мотивите на опозицията за вота на недоверие.Няма да се поддаваме на провокациите на БСП, закани се заместник-председателят на ГЕРБ. Той се извини на българските граждани за днешното поведение на червените депутати.Нека да спорим по същество, по политики, настоя Цветан Цветанов. Три последователни пълни мандата на ГЕРБ, по думите му, са щели да спрат мониторинга на ЕК отдавна. Именно кабинетът \"Орешарски\" ни върна назад в наблюдението, убеден е Цветан Цветанов.", "date": "2017.11.15", "title": "Цветанов прикани опозицията да прочете доклада на ЕК"}
{"url": "https://news.bg/politics/borisov-dovolen-ot-traditsiyata-za-koledni-dobavki-za-pensionerite.html", "text": "\"Преди една година се коментираше, но вече имаме договор за обща европейска отбрана, сигурност. Ще видите как след една година вече съвсем друго ще бъде и по индустриалното сътрудничество, в превъоръжаването.\" Това заяви премиерът Бойко Борисов в началото на заседанието на Министерски съвет.Той поздрави военния министър Красимир Каракачанов за добре свършената работа.Борисов подчерта, че тази седмица е работил доста с финансовия министър Владислав Горанов, с вицепремиера Валери Симеонов и социалният министър Бисер Петков заради \"Доброто състояние на икономиката, добрата работа на приходните агенции, а и ангажимента, който имаме, ни дават възможност за 50 млн.лв за Коледа да се вземе като решение днес, да го подкрепите за пенсионерите\", заяви Борисов.Той пожела тази добра традиция да продължи.", "date": "2017.11.15", "title": "Борисов доволен от традицията за коледни добавки за пенсионерите"}
{"url": "https://news.bg/politics/i-dps-napusnaha-obideni-plenarna-zala.html", "text": "И депутатите от ДПС се обидиха от поведението на председателя на днешното заседание Димитър Главчев и напуснаха пленарната зала.Пред медиите лидерът на партията Мустафа Карадайъ изтъкна, че неведнъж формацията му е предупреждавала, че демокрацията в страната е в опасност. Днес можем да кажем, че демокрацията е в криза, обяви той. По думите му, всеобщо е усещането, че не сме парламентарна република, а премиерска.Карадайъ вижда двоен аршин в ГЕРБ по конкретни теми. Този двоен аршин се вижда и на днешното заседание, смята той.Председателят на народното събрание Главчев също проявява двойни стандарти. Председателят на правната комисия в 44-то народно събрание Данаил Кирилов и лидерът на БСП Корнелия Нинова прочели едни и същи статии, но имало двоен аршин към тях, посочи Карадайъ.Позицията на ДПС е, че управляващите трябва да си осигурят кворума за пленарно заседание.След кратката почивка в пленарна зала не се събраха достатъчно депутати - поименната проверка показа 116 народни представители на работното им място. Така се наложи председателят на заседанието Главчев да обяви 30 минутна почивка.", "date": "2017.11.15", "title": "И ДПС напуснаха обидени пленарна зала"}
{"url": "https://news.bg/int-politics/ruski-tuitar-akaunti-promotirali-brekzit-komentira-tayms.html", "text": "Руски акаунти в \"Туитър\" пуснали почти 45 000 съобщения за Брекзит в рамките на 48 часа за референдума от миналата година, опитвайки се да повлияят на несъгласие по време на гласуването за напускане Европейския съюз, съобщава The Times.\"Таймс\" цитира изследване от университета \"Суонси\" и Калифорнийския университет в Бъркли, които според него показват, че в дните преди гласуването на 23 юни, акаунти базирани в Русия, пускали съобщение за Брекзит. \"Таймс\" съобщава, че повечето от съобщенията насърчават хората да гласуват за Брекзит, макар че някои от тях настояват за оставане в ЕС. Цитират То Фам, един от авторите на статията, като коментира, че \"основният извод е, че ботовете са били използвани умишлено и са имали влияние\".Изследването проследява 156,252 руски акаунта, които споменават #Brexit, включително един, Svetal1972, който публикува 92 туита между 20 и 24 юни, включително призив към Великобритания, \"направете 23 юни нашият Ден на Независимостта\".Много от съобщенията изглежда идват от автоматизирани акаунти, известни като ботове или от киборг акаунти, които са силно автоматизирани, но имат някакво човешко участие.В референдума от 23 юни 2016 г. 17,4 милиона гласа или 51,9 процента от подадените гласове подкрепиха напускането на ЕС, докато 16,1 милиона гласа, или 48,1% от подадените гласове подкрепиха ЕС.Русия многократно отрече намесата в Брекзит. Руски представители твърдят, че Западът подклажда антируска истерия около предполагаемото участие на Москва в президентските избори в САЩ и в Брекзит.В Обединеното кралство, парламентарна комисия иска Марк Зукерберг да предостави информация за всяка платена дейност от руски \"Фейсбук\" акаунти свързани с референдума на ЕС и националните избори през 2017 г.Британският премиер Тереза ​​Мей обвини Русия в намеса в изборите и заяви, че правителството ще запази ангажимента си за защита на Европа след Брекзит. \"Ще предприемем необходимите действия за противодействие на руската дейност\", каза тя.", "date": "2017.11.15", "title": "Руски \"Туитър\" акаунти промотирали Брекзит, коментира \"Таймс\""}
{"url": "https://news.bg/bulgaria/polovinata-balgari-izbirat-da-zhiveyat-po-vremeto-na-todor-zhivkov.html", "text": "Половината българи предпочитат да живеят по времето на социализма. Това става ясно от първата част от национално представително проучване на изследователски център \"Тренд\".Поставени в ситуация да избират, в кой период биха предпочели да живеят - в сегашния, след 10 ноември 1989 г. или в този преди промените, респондентите са разделени на две големи групи. Двата периода са предпочитани по точно 41% от анкетираните.Данните от изследването сочат, че само една пета от анкетираните българи на възраст между 18 и 39 г. имат желание да живеят по време на социализма в България, докато над две трети от хората над 60 години биха предпочели периода преди 10 ноември.Това са само част от изводите на първата част от национално представително проучване на изследователски център \"Тренд\". Изследването е възложено на изследователския център от Андрей Ковачев - член на Европейския парламент от групата на ЕНП. 1005 пълнолетни българи са участвали в изследването , проведено между 18 и 26 октомври 2017 г. Използваният за изследването метод е \"лице в лице\".Независимо сериозният дял на хора, предпочитащи живот в периода преди 1989 г., по-голямата част от анкетираните смятат, че комунистическият режим е извършвал престъпления спрямо хората - 52%. Привърженици на обратната теза са 17%.Повечето от запитаните успяват да свържат периода преди 10 ноември 1989 г. с конкретни неща.Положителните оценки за периода на строя са свързани предимно със социалните постижения на режима. Изтъкнатите сред тях са: - работа за всеки (16%), спокойствие (11%), безплатно здравеопазване и образование (8% / 7%).Едва след това идват негативните асоциации за комунистическия режим в България. По-малка част от респондентите посочват лоши страни на политическата система като цензура и ограничаване на личните свободи (5%), репресии (4%), изолация и забрана за пътуване (2%).Изследователският център прави хипотезата, че заради факта, че по-младата част от анкетираните не са живели по времето на социализма, те се въздържат да го асоциират с нещо.Дяловете на отказ от отговор на въпроса сред най-възрастните обаче са минимални.Тествано е и отношението на анкетираните към различни исторически личности. И тук тенденциите се движат в положителна посока. Симпатии към комунистическите личности имат по-възрастните респонденти.Повечето хора одобряват Тодор Живков.Абсолютно всички са запознати с личността на Тодор Живков. 41% от хората отговарят, че отношението им към него е положително. 33% остават неутрални, избирайки възможната опция \"нито положително, нито отрицателно\" и едва 18% от респондентите имат отрицателно отношение към него. Най младите обаче имат по-скоро отрицателно отношение към тях.В отношението към личности от периода след 1944 г. респондентите от различни демографски групи показват сходно отношение. Андрей Луканов и Петър Младенов събират най-много отрицателни оценки. Оказва се, че във всички групи има положително положителното отношение към Желю Желев.", "date": "2017.11.15", "title": "Половината българи избират да живеят по времето на Тодор Живков"}
{"url": "https://news.bg/world/kamarata-na-predstavitelite-na-sasht-prie-byudzheta-za-otbrana-v-razmer-na-usd700-mlrd.html", "text": "Камарата на представителите на САЩ одобри бюджета за отбрана за фискалната 2018 г., който възлиза на 700 милиарда долара, информира Ройтерс.Осведомителната агенция пояснява, че камарата е подкрепила искането на президента Доналд Тръмп за по-големи и силни въоръжени сили на държавата, но не успя да вземе решение как да финансира огромното увеличение на разходите.В контролираната от Републиканската партия камара 356 срещу 70 конгресмени подкрепиха проектозакона за национална отбрана. АП уточнява, че 127 демократи са гласували в полза на проектозакона.Но законодателството пренебрегва наложените през 2011 г. в Закона за контрол на бюджета тавани за разходите и няма ясен план от Конгреса откъде ще бъдат взети парите за Пентагона.За 2018 г. са отделени 634 милиарда долара за базисни военни разходи като закупуване на оръжие и заплати за войниците. За 2017 г. бяха отделени 549 милиарда долара.Одобреният проектозакон включва и увеличение на броя на активните военнослужещи с повече от 16 000.12,3 милиарда долара ще бъдат отделени за противоракетна отбрана.Около 66 милиарда долара пък са за финансиране на военните операции на САЩ в чужбина, включително в Сирия, Ирак и Афганистан.Законопроектът ще се превърне в закон, ако бъде прокаран от контролирания от републиканците Сенат и под него се подпише американският президент. Но разходите ще бъдат орязани автоматично, ако Конгресът не успее да разреши дупката във финансирането, тоест да намери 72 милиарда долара.По-рано тази година Сенатът и Камарата на представителите постигнаха компромис, след като преговарящи договориха различни версии на законопроекта.Но в същото време се очаква сериозна битка в Сената, тъй като демократите има вероятност да не се съгласят на голямото увеличение.", "date": "2017.11.15", "title": "Камарата на представителите на САЩ прие бюджета за отбрана в размер на $700 млрд."}
{"url": "https://news.bg/crime/4-vida-droga-otkriha-v-doma-na-26-godishen-v-sofiya.html", "text": "Дилър на наркотици е задържан при спецоперация на полицаи от столичното Четвърто РУ. Задържането е станало на 7 ноември, но от МВР съобщават едва днес.Спецоперацията е проведена на територията на ж.к. \"Лозенец\". Задържаният е 26-годишен с инициали З.С. от София.Претърсено е жилище, обитавано от мъжа, полицаи намерили и иззели вещество на бучки и прах, таблетки, пластмасови кутийки с бяло прахообразно вещество, множество полиетиленови пликчета, съдържащи тревиста маса, както и електронна везна.След назначени експертни справки са установени видът и количеството на наркотиците - 21.80 г кокаин, 17.69 г хероин, 292 таблетки амфетамин с общо тегло 372.14 г и 185.96 г марихуана.Той е задържан за 72 часа. З.С. е в изпитателен срок по влязла в сила условна присъда за същото престъпление.Повдигнато му е обвинение по чл. 354 а от НК.", "date": "2017.11.15", "title": "4 вида дрога откриха в дома на 26-годишен в София"}
{"url": "https://news.bg/politics/tsvetanov-podkrepi-deystviyata-na-glavchev.html", "text": "БСП бойкотира председателския съвет при Главчев. Има процедура, по която може да се пусне искане за отмяна на наказанията, които бяха наложени от председателя на парламента, но към настоящия момент няма такива внесени искания, обясни пред медиите Цветан Цветанов.Той поясни, че ако бъдат внесени подобни искания за Антон Кутев и Корнелия Нинова, тогава ще има извънреден председателски съвет, за да се обсъди възможността за отмяна за санкциите им.В тази ситуация трябва да участваме в намаляването на напрежението, което умишлено беше създадено и се провокира много умело от страна на БСП, настоя заместник-председателят на ГЕРБ. Той самият е готов да подкрепи отмяна на наложените наказания на социалистите.Цветанов обаче защити парламентарния шеф. Искането за оставката на Димитър Главчев не е коментирано, смятам, че той се справя много добре, подчерта той. Главчев се придържа към правилника и винаги взема отношение.Смятате ли, че е налагане на цензура, когато излиза народен представител, независимо в какво качество, да се обръща към друга парламентарна група и да казва министър-председателят ви унижава, той ви обижда, смята Цветанов за изказванията на червените.", "date": "2017.11.15", "title": "Цветанов подкрепи действията на Главчев"}
{"url": "https://news.bg/world/dvama-indiyski-fermeri-ubili-myusyulmanin-prashtal-kravi-v-klanitsa.html", "text": "Индийската полиция е арестувала двама индуски фермери във връзка с убийството на мюсюлманин, заподозрян в контрабанда на крави в кланица, съобщава \"Ройтерс\".Полицията е намерила тялото на 35-годишния Умар Хан на железопътните линии в района Алвар, в северозападната част на Раджастан. Двамата заподозрени са задържани в понеделник и арестувани на следващия ден, съобщава Рахул Пракаш, топ полицай в Алвар.\"Това е ясен случай на убийство във връзка с въпроса за защитата на кравите и ние също така открихме, че жертвата е била начело на контрабанда на крави\", допълва Пракаш.Хан и двама негови съучастници използвали откраднато превозно средство, за да транспортират пет крави, когато са атакувани от шестима членове на движението за защита на кравите. \"Двете страни са носели оръжия и са стреляли едни срещу други\", допълва той. Хан е застрелян и тялото му е хвърлено на железопътната линия, коментира Пракаш.Убийството на крави е незаконна в по-голямата част от Индия. Премиерът на страната Нарендра Моди призовава за повече мерки за предотвратяване на такива атаки срещу хора, обвинени в ядене или убийство на крави.Съпругата на Хан, Хурдисан, отрече, че съпругът ѝ, да е водел крави в кланица. Тя обвинява за убийството членове на десни хиндуистки групи, свързани с партията на Моди. \"Той кара кравите вкъщи заради млякото им, а не за месото им. Искам правителството да защити мен и децата ми\", коментира тя.", "date": "2017.11.15", "title": "Двама индийски фермери убили мюсюлманин, пращал крави в кланица"}
{"url": "https://news.bg/world/airbus-sklyuchi-nay-golyamata-sdelka-v-istoriyata-si.html", "text": "Световният производител на самолети Airbus обяви, че сключва една от най-големите сделки в историята на авиацията, съобщава АП.Гигантът ще продаде 430 самолета на американската компания Indigo Partners за 49,5 милиарда долара. Това е най-голямата сделка в историята на Airbus.Споразумението включва продажбата на 273 модела A320neos и 157 модела A321neos. Следните самолетни компании ще използват самолетите: Frontier Airlines, чилийската JetSMART, мексиканската Volaris и унгарската Wizz Air.Информацията за сделката бе обявена на авиошоу в Дубай.Модел A320neos се продава за 108,4 милиона долара, а A321neos за 127 милиона долара. Самолетни компании и производители често договарят по-ниски цени при големи споразумения.Indigo Partners е базирана във Финикс компания. Тя притежава базираната в Денвър самолетна компания Frontier Airlines и част от мексиканската Volaris.Предишната най-голяма сделка на Airbus бе през август 2015 г., когато продаде 250 самолета A320neo на индийската компания IndiGo за 26 милиарда долара.През уикенда авиопревозвачът Emirates закупи 40 самолета 787-10 Dreamliners на Boeing за 15,1 милиарда долара.", "date": "2017.11.15", "title": "Airbus сключи най-голямата сделка в историята си"}
{"url": "https://news.bg/politics/ek-otchita-napredak-no.html", "text": "Европейската комисия представи днес поредния доклад за напредъка на България по механизма за сътрудничество и проверка. В него се отчита изпълнението на 17-те препоръки на комисията в доклада от януари.Докладът отчита напредък в много области, но е необходима още работа.Първият заместник-председател на Комисията Франс Тимерманс заяви: \"\"Въз основа на своя анализ на напредъка, постигнат от България през целия период на процеса по МСП от 2007 г насам, , както и въз основа на напредъка, постигнат след публикуването на доклада през януари 2017 г., Комисията остава на мнение, че с непрекъснато политическо лидерство и решимост за постигане на напредък в реформата, България би трябвало да може да изпълни оставащите неизпълнени препоръки по МСП в близко бъдеще. В анализа се подчертава, че е важно оставащите предизвикателства да бъдат преодолени в дух на добро сътрудничество между институциите, се посочва в доклада. Докладът отчита, че при наличието на новото правителство е възобновена работата по различните направления, в които предишното правителство беше осъществявало дейност през 2016 г., което позволи на реформите да продължат с известна степен на приемственост в политиката чрез поемане на работата от предишното правителство.Отправя се и похвалата, че новото правителство показа решителност да навакса изгубеното време чрез бързо прокарване на законодателни инициативи, насочени към завършване на редица значителни реформи преди края на годината.Последните събития в Народното събрание отново са привлякли вниманието към въздействието от непредвидимия процес на вземане на законодателни решения. През юли пакет от проекти за предложения за изменения в Закона за съдебната власт беше включен в дневния ред на Народното събрание от народни представители без обществен дебат или консултация със заинтересованите страни. Проектоизмененията породиха множество критики, тъй като мнозина от магистратските среди и от гражданското общество видяха в тях непосредствено посегателство върху независимостта на съдебната власт. Макар че най- широкообхватните изменения бяха оттеглени преди окончателното гласуване, някои от приетите изменения бяха критикувани за това, че биха могли да доведат до накърняване на независимостта на съдиите, а според някои наблюдатели съществува възможност те да са противоконституционни.Закона за съдебната власт бяха внесени по същия начин в началото на октомври от отделни народни представители без обществен дебат или консултация със заинтересованите страни и отново бяха критикувани от наблюдатели, че представляват стъпки назад по ключови елементи от реформите от 2016 г.България следва да гарантира необратимостта и надеждността на процеса на съдебна реформа, като създаде среда на взаимно доверие и сътрудничество между институциите, която е от решаващо значение за успешното осъществяване на реформите. Въпреки че съществува ясна необходимост да се ускори темпът на реформите, това не следва да води до заобикаляне на процедурите на консултации, което крие риск от създаване на климат на несигурност и липса на ангажираност.В съдебната система наскоро избраният Висш съдебен съвет (ВСС) има възможност да подобри отрицателната като цяло атмосфера за дебати в съдебната система, която преобладаваше по времето на предишния ВСС и се характеризираше с очевидни разногласия и взаимни подозрения, възпрепятстващи безпристрастния процес на вземане на решения.Наскорошните реформи въведоха безспорни подобрения, по- специално чрез създаването на отделни колегии във ВСС за съдии и прокурори. Съмненията, които обаче продължават да съществуват във връзка с възможно неправомерно влияние от страна на ВСС върху съдии биха накърнили представата за независим процес на вземане на решения в тази ключова институция . Предвид това предизвикателство за новия състав на ВСС следователно ще бъде важно да създаде атмосфера на открит дебат и прозрачност по ключови решения, така че да възвърне доверието на магистратите и широката общественост, което е от съществено значение за доброто функциониране на съдебната система.Препоръка 1: да се гарантира прозрачен избор на членовете на бъдещия ВСС, като преди избора на членовете от парламентарната квота следва да се проведе публично изслушване в Народното събрание и да се даде възможност на представителите на гражданското общество да коментират кандидатите.Препоръка 2: да се установи практика назначаването на висши съдебни длъжности да бъде прозрачно и да се основава на качествата на кандидатите, като това следва да важи и за предстоящото назначаване на нов председател на Върховния административен съд.Препоръка 3: да се подобрят практическото функциониране на ИВСС и последващите действия на Висшия съдебен съвет в отговор на констатациите на Инспектората, особено по отношение на въпроси, свързани с почтеността на магистратите; да се обмисли възможността за отправяне на искане за външна помощ, например от СПСР и/или Съвета на Европа.Докладът посочва, че най-важното развитие през тази година по отношение на съдебната власт бе избирането на нов състав на Висшия съдебен съвет (ВСС), който встъпи в длъжност на 3 октомври. Отчита се относително прозрачната процедура. Докладът посочва и избора на нов председател на ВАС, като отбелязва, че този избор е бил препотвърден и от новия състав на ВСС. Посочва се и ключовата роля на създадения Инспекторат към ВСС.Заключението въз основа на анализа на изпълнението на препоръки 1, 2 и 3 е, че като цяло България е постигнала допълнителен значителен напредък по първия показател. Въпреки това някои елементи от препоръки 2 и 3 все още не са изпълнени и ще изискват допълнителни последващи действия през идните месеци.По втория показател: Нормативна уредба - препоръката е да се приемат изменения на Наказателно-процесуалния кодекс и Наказателния кодекс за подобряване на нормативната уредба на наказателното преследване на корупцията по високите етажи на властта и тежката организирана престъпност.Докладът посочва, че въпреки че много от измененията в Наказателния кодекс да са в съответствие с предложенията, които бяха представени още през есента на 2016 г., са приети без по-широк дебат в рамките на съдебната система, като по този начин не е било обърнато внимание на възможни опасения. Една от последиците от тези новоприети изменения беше прехвърлянето на подсъдността на делата за корупционни престъпления срещу лица на ръководни длъжности, включително министри, депутати и магистрати, на специализирания съд, на когото са подсъдни делата за организирана престъпност.Докладът припомня препоръката от предишния януарски доклад, че такива промени трябва да бъдат внимателно подготвени и придружени от подходящ анализ на нуждите от ресурси и на възможните правни последици от промените.Припомнят се и опасенията на Венецианската комисия по отношение на специфичните изменения на Закона за съдебната власт, предвиждащи нова възможност за отстраняване от длъжност на магистрати,Като цяло България е предприела конкретни стъпки за изпълнение на препоръка 4 с цел постигане на целите на втория показател. Вече са приети редица изменения на Наказателно-процесуалния кодекс, а допълнителни законодателни предложения във връзка с третия и четвъртия показател са в процес на изготвяне, включително за изменения в Наказателния кодекс. В допълнение към обществения дебат и консултациите със съответните заинтересовани страни в съдебната система и гражданското общество успешното осъществяване на тези реформи ще изисква внимателни подготвителни и последващи действия.Показател: продължаване на съдебната реформаПрепоръка 5: да се публикува за обществена консултация доклад, в който подробно се отчита напредъкът по изпълнението на националната стратегия за съдебна реформа и се определят оставащите стъпки, които трябва да бъдат предприети. Да се създаде механизъм за непрекъснато публично отчитане на напредъка през оставащата част от периода за изпълнение на стратегията.Препоръка 6: да се намери решение на положението с натовареността в най-заетите съдилища въз основа новите стандарти за натовареност и да се постигне съгласие по пътна карта за реформа на съдебната карта едновременно с развитието на електронното правосъдие.Препоръка 7: да се изготви пътна карта за изпълнение на препоръките на доклада на СПСР във връзка с реформата на прокуратурата и взаимодействието и с другите институции, включително механизъм за отчитане на постигнатия напредък пред широката общественост.Препоръка 8: да се изготви пътна карта за изпълнението на препоръките, съдържащи се в изследването [върху решенията на ЕСПЧ], включително механизъм за отчитане на постигнатия напредък пред широката общественост.Докладът припомня и че \"реформата на съдебната карта и въвеждането на всеобхватна система за електронно правосъдие са на дневен ред от няколко години... въпреки това по някои елементи може да бъде осъществен по-бърз напредък.\"Според доклада съществува неотложна необходимост от разрешаване на проблема с неравномерното разпределение на натовареността между съдилищата, изразяващ се в частност в това, че по-големите съдилища в столицата имат по-високо натоварване в сравнение със средното за страната.По показателя корупция по високите етажи на власттаПрепоръка 9: да се приеме нова нормативна уредба относно борбата с корупцията в съответствие с целите, изложени в стратегията за борба с корупцията, и да се осигури прилагането на тази уредба. Да се създаде ефективен орган за борба с корупцията.Препоръка 10: да се приеме и осъществи реформа на Закона за администрацията с цел укрепване на вътрешните инспекторати в държавната администрация.Препоръка 11: на основата на анализа на приключили дела да се изготви пътна карта за взаимодействие между всички съответни институции за отстраняване на слабостите при разследването и наказателното преследване на случаи на корупция по високите етажи на властта, като тази карта следва да включва и механизъм за отчитане на постигнатия напредък пред широката общественост.Препоръка 12: да се създаде механизъм за публично отчитане на напредъка по дела за корупция по високите етажи на властта, за които вече има информация в общественото пространство. При зачитане на презумпцията за невиновност, главният прокурор следва да докладва за разследванията и за повдигнатите обвинения. Върховният касационен съд и Министерството на правосъдието следва да докладват за постановените осъдителни присъди, както и за изпълнението на наказанията.Припомня се, че в доклада по МСП от януари борбата срещу корупцията беше посочена като областта, в която е постигнат най-малък напредък в България през десетте години,Освен че трябва да осъществи тези реформи на ключови институционални структури, България трябва също така да постигне трайни резултати в областта на ефективното разследване, разкриване и наказателно преследване на корупцията, посочва още евродокладът.Като цяло България предприе по-нататъшни стъпки за изпълнение на четирите препоръки по четвъртия показател, съдържащи се в доклада от януари. Въпреки това редица ключови инициативи все още не са приети и изпълнени. Други са в начален етап на изпълнение и все още предстои ясното определяне на конкретни действия.Показател: Корупцията в по-общ план, включително на местно равнище и по границитеПрепоръка 13: да се осъществява външен контрол върху предварителните проверки на процедурите за обществени поръчки и върху свързаните с тях последващи действия, включително върху последващите проверки, както и във връзка с разкритите случаи на конфликт на интереси или корупция и коригиращите мерки за отстраняване на установените пропуски.Препоръка 14: да бъдат въведени основани на риска мерки за противодействие на корупцията по ниските етажи на властта във високорискови сектори в рамките на държавната администрация, като се черпи вдъхновение от постиженията в Министерството на вътрешните работи. Следва да бъдат продължени усилията в Министерството на вътрешните работи.Препоръка 15: да се създаде механизъм за публично отчитане на напредъка по изпълнението националната стратегия за борба с корупцията за оставащата част от периода на изпълнение на стратегията.В доклада от януари 2017 г. се отчете напредък в областта на обществените поръчки и се препоръча на България да извърши външна оценка на функционирането на новата система за предварителни проверки и последващите действия във връзка с тях.Като цяло България е предприела стъпки за изпълнение на трите препоръки по петия показател, съдържащи се в доклада от януари. Въз основа на предприетите стъпки следва да бъдат предприети необходими действия през 2018 г.Организирана престъпностПрепоръка 16: да се създаде механизъм за публично отчитане на напредъка по дела за организираната престъпност на високо равнище, за които вече има информация в общественото пространство. При зачитане на презумпцията за невиновност, главният прокурор следва да докладва за разследванията и за повдигнатите обвинения. Върховният касационен съд и Министерството на правосъдието следва да докладват за постановените осъдителни присъди, както и за изпълнението на наказанията.Препоръка 17: да се приемат необходимите изменения на Закона за отнемане в полза на държавата на незаконно придобито имущество и да се гарантира, че Комисията за отнемане на незаконно придобито имущество ще продължи да работи независимо и ефективно.В доклада от януари 2017 г. се потвърждава, че през последните десет години в престъпната среда е настъпила мащабна промяна, като при организираната престъпност се наблюдава спад на нивото на видимо насилие и тя представлява по-малка заплаха за стабилността на обществото отколкото в миналото, както и че поради тази причина като цяло положението в България се приближава до това в някои други държави членки.Освен това беше отбелязано, че специализираните институции, създадени през 2012 г., са започнали да постигат съгласувани резултати, що се отнася до влезлите в сила присъди по дела за организирана престъпност и отнемането на незаконно придобито имущество.Отчитат се постигнатите трайни резултатите в работата на специализирания съд и специализираната прокуратура за борба с организираната престъпност. Комисията обаче отбелязва, че съгласно неотдавнашните промени в Наказателно-процесуалния кодекс се предвиждат съществени организационни промени, като подсъдността на делата за корупция по високите етажи на властта се прехвърля на специализирания съд. България следва да гарантира, че тези промени ще утвърдят постигнатия напредък в тази област.Комисията отбелязва, че в новия закон за борба с корупцията, който понастоящем се разглежда от Народното събрание, са включени разпоредби относно отнемането на незаконно придобито имущество и се предвижда нова институционална структура. Както бе отбелязано в доклада от януари 2017 г., ще бъде важно да се гарантира, че тези промени не поставят под въпрос постигнатия вече напредък в тази област и способността на институциите да запазят положителната тенденция, наблюдавана до този момент.Като цяло България е предприела стъпки за изпълнение на препоръки 16 и 17 по шестия показател. При все това българските власти следва да гарантират, че скорошните решения, свързани с организационни и правни промени, се изпълняват по начин, който консолидира постигнатия напредък.В заключение Комисията приканва България да предприеме необходимите действия и да изпълни всички препоръки, а към края на 2018 г. ще оцени отново постигнатия напредък.", "date": "2017.11.15", "title": "ЕК отчита напредък, но..."}
{"url": "https://news.bg/world/narodat-na-severna-koreya-osadi-donald-tramp-na-smart.html", "text": "Народът на Северна Корея осъди американския президент Доналд Тръмп на смърт.Това пише в редакционен материал държавен вестник на КНДР, цитиран от вестник \"Индипендънт\" и други медии.В статията на вестник \"Родон Синмун\" на управляващата партия се отбелязва, че американският президент е обидил страната като я е нарекъл \"жестока диктатура\" по време на обиколката си в Азия.Вестникът предлага, че затова си провинение Тръмп трябва да бъде убит.\"\", допълва изданието.\"\", пояснява \"Родон Синмун\".Според вестника Тръмп е страхливец, тъй като отмени решението си да посети границата с КНДР заради лошо метеорологично време. Но изданието пояснява, че президентът \"просто беше твърде уплашен да се изправи пред свирепите очи на нашите войници\", информира агенция АФП, която първи съобщи за материала.По време на обиколката в Азия Тръмп попита в \"Туитър\": \"\".", "date": "2017.11.15", "title": "Народът на Северна Корея осъди Доналд Тръмп на смърт"}
{"url": "https://news.bg/politics/ravniyat-dostap-do-lekarstva-na-evropeytsite-obsadiha-borisov-i-ryute.html", "text": "Осигуряването на равен достъп до лекарства на гражданите на ЕС е приоритет на България и на Холандия. Това посочиха министър-председателите Бойко Борисов и Марк Рюте, съобщиха от пресслужбата на Министерския съвет.Борисов и Рюте са обсъдили в телефонен разговор следващи съвместни стъпки на националните агенции по лекарствата на двете държави в тази посока.\"Навременното осигуряване на лекарства е животоспасяващо. Ние като премиери искаме да сме сигурни, че към тази тема се подхожда отговорно, на най-високо равнище и че се полагат максимални усилия\", бяха единодушни двамата премиери.Бойко Борисов и Марк Рюте ще продължат разговорите в тази област в рамките на Срещата на върха по социални въпроси, която ще се проведе в Гьотеборг, допълниха от МС.", "date": "2017.11.15", "title": "Равният достъп до лекарства на европейците обсъдиха Борисов и Рюте"}
{"url": "https://news.bg/world/izrael-predlozhi-podkrepa-na-vraga-si-iran-zaradi-zemetresenieto.html", "text": "Премиерът на Израел Бенямин Нетаняху предложи помощ на жертвите на разрушителното земетресение в Иран, информира АП.Той подчерта, че враждата между двете правителства не пречи да се изрази съпричастност.Предложението, направено по време на видеоконференция с Еврейските федерации в Северна Америка, е като цяло риторично.Иран не признава еврейската държава. Според израелски медии предложението веднага е отхвърлено от Международния комитет на Червения кръст.\"\", каза Нетаняху на срещата в Лос Анджелис.\"\", добави той.\"\", поясни Нетаняху.Повече от 400 души загинаха при земетресението 7,3 по Рихтер в неделя.Израел разглежда Иран и ливанската групировка \"Хузбила\" като най-големите и опасни врагове.Десетки хиляди евреи от ирански произход заемат важни позиции в Израел.", "date": "2017.11.15", "title": "Израел предложи подкрепа на врага си Иран заради земетресението"}
{"url": "https://news.bg/health/vazrastna-zhena-s-opasnost-za-zhivota-sled-intsident-v-stolitsata.html", "text": "Възрастна жена пострада при авария на асансьор в столицата, съобщават от УМБАЛ \"Св. Анна\".По първоначална информация 61-годишната жена е пострадала при авария с асансьор в столичния \"Студентски град\". Тя е откарана в спешно отделение на УМБАЛ \"Св. Анна\".Пациентката е приета в реанимация в лечебното заведение. От болницата съобщават, че жената е контактна и стабилизирана. Възрастната жена е с опасност за живота. Тя е със счупени ребра и пневмоторакс и ще остане за активно лечение в реанимацията на болницата.От полицията информират, че сигналът за инцидентът е получен в 11 часа тази сутрин. Жената се оплакала от болки в гърдите и е откарана в болница, обясняват от пресцентъра на МВР.Блок 17 в Студентския град е стопанисван от Поделение \"Социално-битово обслужване\" на Софийския университет \"Св. Климент Охридски\", а пострадалата е служителка на поделението.Поради предстоящи ремонтни дейности в блок 17 техници от поддържащата асансьорна фирма са извършвали преглед на товарен асансьор, в шахтата на който е паднала служителката на Поделението. Служители от Поделението са в постоянен контакт с болницата, в която е настанена пострадалата жена и следят за нейното състояние.Служители на Софийския университет са подали сигнал за инцидента. В момента представители на Държавната агенция за метрологичен и технически надзор и на полицията извършват разследване. До приключване на работата на специализираните органи представители на Софийския университет ще се въздържат от изявления.", "date": "2017.11.15", "title": "Възрастна жена с опасност за живота след инцидент в столицата"}
{"url": "https://news.bg/politics/zheni-nacheva-poema-zdravnata-kasa.html", "text": "Представителите на държавата в Надзорния съвет на Националната здравноосигурителна каса са Жени Начева, д-р Бойко Пенков и Росица Велкова-Желева. Жени Начева ще бъде председател на Касата, реши правителството на днешното си заседание, съобщиха от МС. на здравеопазването, д-р Мирослав Ненков и Лидия Нейчева са освободени от ръководните длъжности в НЗОК поради промяна в служебното им положение.Към момента Жени Начева е заместник-министър на здравеопазването. Тя е отговаряла за бюджета и финансите в Националната здравноосигурителна каса, която по-късно оглавява. До назначаването й за заместник-министър на здравеопазването е директор на дирекция в Министерството на финансите.Д-р Бойко Пенков също е заместник-министър на здравеопазването към настоящия момент. Той е заемал различни позиции в здравния сектор. Бил е начело и на Националната здравноосигурителна каса. Д-р Пенков два пъти е заемал длъжността заместник-министър на здравеопазването.Росица Велкова-Желева е заместник-министър на финансите. До назначаването й на този пост е дългогодишен ръководен служител в Министерството на финансите. Била е и заместник-председател на Държавната агенция за осигурителен надзор.", "date": "2017.11.15", "title": "Жени Начева поема Здравната каса "}
{"url": "https://news.bg/politics/knsb-iska-natsionalen-plan-za-deystvie-po-evropeyskiya-sotsialen-stalb.html", "text": "КНСБ иска национален план за действие по политиките на Европейския социален стълб, а МТСП е решено да даде своя принос за утвърждаването на Еввропейския социален стълб като важен инструмент за консолидиране и укрепване на съюза в областта на заетостта и социалната политика. Това увери социалните партньори от КНСБ министърът на труда и социалната политика Бисер Петков, който участва дискусия за бъдещето на Европейския социален стълб.Стълбът на социалните права се отнася до осигуряването на нови и по-ефективни права за гражданите. Той се основава на 20 ключови принципа, структурирани около три категории: Равни възможности и достъп до пазара на труда, справедливи условия на труд, социална закрила и приобщаване. Конференцията на КНСБ идва в навечерието на прокламацията на Европейския стълб за социални права в Гьотеборг.Министър Петков отчете, че за да имат правна сила принципите и правата се изискват специални мерки или законодателство. \"На ниво ЕС е необходимо постигането на баланса между споделената компетентност на ЕС и държавите членки, така че да са гарантира ефективно взаимодействие за постигането на общите цели при пълно отчитане на социалните особености и принципите на солидарност\", коментира министър Петков.По думите му Европейският стълб за социални права следва да е съобразен със съществуващите инструменти за мониторинг в рамките на европейския семестър. \"Основната отговорност за изпълнението на принципите и правата на стълба имат държавите членки - както техните правителства, така и социалните партньори\", коментира министър Петков. \"Нашата роля и задача и по време на българското председателство е да продължим дебата за социалното измерение на Европа\", каза още той.Сред конкретните предложения на КНСБ в различните области са въвеждане на ново право на обучение за всички заети европейски граждани, в т.ч. командировани, мобилни, трансгранични работници, насърчаване на инициативата, творчеството, социалното предприемачество, междуличностното и междукултурно общуване, развитието на емоционална интелигентност от учещи се професионалисти.КНСБ настоява към 2022 г. България да има изравнени позиции - 60% от средното равнище на ЕС. КНСБ настоява компенсацията на наемния труд да е поне 48% - 50% от БВП. Намаляване на дела на нископлатените работници под 15% и редуциране на дела на работещите бедни до 7%-8%.Според КНСБ размерът на минималната работна заплата, както и механизмът за нейното формиране трябва да се ориентират към значително надвишаване на официалната линия на бедност и приближаването й до 50%-но съотношение към СРЗ. За специалистите, завършили образование и започващи работа по специалността, трябва да бъде установен минимален размер с коефициент 1,5.В отстояване на принципа \"за достойно заплащане на труда\" трябва да наложим един надграждащ минималната работна заплата ориентир, какъвто е \"заплата за издръжка\". От синдиката настояват и за приемане на национален план за действие в изпълнение на основните политики заложени в Европейския социален стълб.", "date": "2017.11.15", "title": "КНСБ иска национален план за действие по Европейския социален стълб"}
{"url": "https://news.bg/world/nyama-dostatachno-dokazatelstva-za-razsledvane-na-klintan-obyavi-seshans.html", "text": "Няма достатъчно доказателства за разследване на бившия държавен секретар и кандидат за президент на САЩ Хилъри Клинтън.Това обяви главният прокурор и министър на правосъдието на САЩ Джеф Сешънс, предаде \"Индипендънт\". Той направи изявлението по време на изслушването си пред Конгреса.Миналата седмица той обяви, че вероятно специален прокурор ще се занимава със случая \"Клинтън\".Става въпрос отново за използването на личната й поща за служебна кореспонденция, както и за търговията с уран с Русия по времето, когато Клинтън е била държавен секретар. Надеждите на много републиканци, сред които и президента Доналд Тръмп, са тя да бъде разследвана. Припомняме, че вчера Сешънс категорично се защити срещу твърденията, че е подвел членовете на Конгреса на САЩ относно това, че е знаел за комуникациите между руснаци и сътрудници на американския президент Доналд Тръмп по време на предизборната кампания за президентските избори през 2016 година.", "date": "2017.11.15", "title": "Няма достатъчно доказателства за разследване на Клинтън, обяви Сешънс "}
{"url": "https://news.bg/world/avstraliytsite-kazaha-da-na-gey-brakovete.html", "text": "Австралия каза \"да\" на гей браковете, предаде CNN.Това показват резултатите от референдума, който се проведе през септември и октомври.Над 60% от гласувалите са съгласни на хомосексуалните в страната да се даде право да сключват брак. Избирателната активност е 79,5 процента. Резултатите бяха очаквани.Допитването обаче няма правна сила. Консервативните кръгове в парламента вече се готвят за битка това да не бъде допуснато в страната, докато поддръжници на идеята за гей браковете празнуват победата. Самото правителство няма единна позиция по въпроса. В референдума имаха право на участие 16 млн. души. То струва 100 млн. долара. ", "date": "2017.11.15", "title": "Австралийците казаха \"да\" на гей браковете "}
{"url": "https://news.bg/world/opit-za-prevrat-v-zimbabve.html", "text": "Засилват се слуховете за опит за военен преврат в Зимбабве, съобщават световните информационни агенции.Военни навлязоха с танкове в столицата Хараре, отекнаха няколко експлозии, след което стана ясно, че е била превзета държавната телевизия. В понеделник бе уволнен вицепрезидентът заради нелоялност и започна чистка на негови високопоставени поддръжници. Армията не е съгласна с това и предприе стъпки, за да се спре случващото се във властта. Главнокомандващият бе обвинен в опит за преврат срещу властта в страната. Междувременно, посолството на САЩ предупреди американските граждани, че поради политическата нестабилност трябва да бъдат особено внимателни. 93-годишният Робърт Мугабе е на власт от 1980 година, от обявяването на независимост на страната. 53-годишната му съпруга Грейс се надява да го наследи на поста президент. Миналата година името на Робърт бе спрягано от съпартийците му за кандидат на предстоящия президентски вот.През октомври на Грейс се наложи да отрича опити да отрови съперник за властта. ", "date": "2017.11.15", "title": "Опит за преврат в Зимбабве?"}
{"url": "https://news.bg/world/vzrivni-ustroystva-zatvoriha-letishteto-v-hanover.html", "text": "Летището в германския град Хановер е било временно затворено заради открити взривни устройства, предаде \"Индипендънт\". Те са били намерени в багажното отделение. За това са сигнализирали служители. Полети са били отклонени. Устройствата са били детонирани контролирано. Летището по-късно е възобновило работата си. ", "date": "2017.11.15", "title": "Взривни устройства затвориха летището в Хановер "}
{"url": "https://news.bg/economics/koledna-dobavka-ot-40-lv-za-pensiite-do-321-leva.html", "text": "Пенсионерите с пенсии до 321 лева включително ще получат 40 лева коледна добавка.Тя ще бъде изплатена заедно с декемврийските пенсии. Това съобщи социалният министър Бисер Петков, цитиран от \"Сега\".По разчетите на Националния осигурителен институт сумата ще получат 1 милион и 232 хиляди или 57 процента от всички пенсионери.Затова държавата ще отдели 50 милиона лева. ", "date": "2017.11.15", "title": "Коледна добавка от 40 лв. за пенсиите до 321 лева"}
{"url": "https://news.bg/weather/oblachna-sryada-valezhi-na-yugozapad.html", "text": "В сряда ни очаква предимно облачно време. Това съобщават от НИМХ на БАН. В югозападната половина на страната ще има слаби превалявания. Ще духа умерен вятър от изток-североизток. Максималните температури ще са между 9 и 16 градуса.Атмосферното налягане е близко до средното за месеца и ще се повишава. В четвъртък не се очакват съществени промени. ", "date": "2017.11.15", "title": "Облачна сряда, валежи на югозапад"}
{"url": "https://news.bg/disasters/sedem-zaginali-pri-katastrofa-na-samolet-l-410-v-habarovsk.html", "text": "Седем души, по уточнени данни, са загинали при катастрофа на самолет L-410 в Хабаровск, съобщи ТАСС, позовавайки се на оперативния щаб на местното ведомство за Извънредни ситуации.Според BBC загиналите са осем души.\"Седем души загинаха, оцеля детенце\", заяви източник на агенцията. Според обновени данни на борда е имало осем души. Според спасители, самолет на \"Хабаровских авиалиний\" е излетял от Хабаровск в посока Нелкан. \"Самолетът е направил рязко кацане, не долитайки до пистата. Фюзелажът е разрушен, пожар и взрив не е имало\", допълниха от ведомството.При това в Далекоизточното следствено управление на транспорта на Руската федерация съобщиха пред агенцията за пет жертви. \"Самолет L-410 е изпълнявал курс в посока Нелкан. Катастрофата е станала при захода за кацане. Има информация за загинали трима пътника и двама членове на екипажа\", заявиха от ведомството.", "date": "2017.11.15", "title": "Седем загинали при катастрофа на самолет L-410 в Хабаровск"}
{"url": "https://news.bg/politics/korneliya-ninova-otkazala-ohrana-na-nso.html", "text": "Лидерът на БСП Корнелия Нинова е отказала да бъде охранявана от НСО.Обаждане от шефа на НСО Нинова е получила след втората катастрофа, която преживя. Припомняме, лидерът на социалистите претърпя две катастрофи с такси в рамките на един месец. Нинова не пострада тежко. Такситата бяха от една и съща компания.От страна на НСО й е предложена охрана, тъй като има известна информация. Самата лидерка не се е запознала с информацията - отказала е. Като аргумент тя посочи своята принципна позиция по въпроса - пари на данъкоплатците за охрана на политици не трябва да се харчат.На въпрос а ако стане премиер, отново ли няма да ползва охрана, Нинова не отговори. Въпреки отказаната охрана на НСО Корнелия Нинова призна, че има известни съмнения, че двете катастрофи не са случайни. \"Нормално е, особено след втория път\", обясни Нинова.Тя отказа да отговори на въпрос дали шофьорът й ще бъде сменен, както й препоръча зам.-председателят на ГЕРБ и бивш вътрешен министър Цветан Цветанов.", "date": "2017.11.15", "title": "Корнелия Нинова отказала охрана на НСО"}
{"url": "https://news.bg/regions/nezakonni-razkopki-nad-rudnik-oranovo-zastrashavat-minata.html", "text": "Хора копаят въглища над рудник \"Ораново\". Това заяви за \"Здравей, България\" кметът на Симитли Апостол Апостолов часове след като миньор загина в рудника след затискане от една от вагонетките.Незаконните разкопки може да доведат до фатални последствия, предупреди Апостолов.От Инспекцията по труда информираха, че ще им бъдат нужни няколко дни, за да станат ясни причините за трагедията и дали вътре е било достатъчно обезопасено.\"Преди месеци дадохме сигнали до всички институции, че в рудника се копае незаконно. Такива сигнали бяхме получили от жители на квартал \"Ораново\" в Симитли. Общината не може да вземе никакви мерки, затова прехвърляме топката към останалите институции. Ние не бягаме от отговорност, но все пак хората се притесняват, че там може да се случи нещо много лошо\", заяви кметът на Симитли Апостол Апостолов.Той се позова на мнението на стари миньори, според които е останал един пласт въглища в горната част. \"След като той се вади, има опасност рудника да потъне. Това говорят хората. Аз не съм специалист и не мога да кажа със сигурност дали е така\", допълни кметът на Симитли.Запитан за условията на труд в рудника, Апостолов каза: \"Откъдето и да погледнете рудник \"Ораново\" отстрани, той прилича на концлагер, но за условията вътре нищо не мога да кажа\".", "date": "2017.11.15", "title": "Незаконни разкопки над рудник \"Ораново\" застрашават мината"}
{"url": "https://news.bg/politics/zashto-ne-proveryat-dvata-falita-na-stranata-sled-1990-g-zapita-sofiyanski.html", "text": "Защо никой не ревизира двата фалита на България след 1990 г., попита бившият столичен кмет и бивш служебен премиер Стефан Софиянски пред bTV.Той си отговори: \"Не го правят, защото тогава всички бяха от една партия. Всички бяха БСП. И Бойко Борисов, и Корнелия Нинова\".Повод за неговото изказване е исканата от ГЕРБ промяна в Конституцията за разследване на приватизацията. Изменението ще бъде в член 31 от основния закон, като се създава алинея 8 с текст: \"Не се погасява по давност наказателното преследване и изпълнението на наказанието за тежки престъпления, извършени по повод приватизацията в периода 1992-2017 г.\".Бившият служебен премиер припомни двата фалита. \"Първият фалит беше по време на Андрей Луканов, когато българският лев се обезцени и се направи мораториум и спряхме да плащаме външния дълг. Вторият беше по времето на Жан Виденов, когато имаше 240% инфланция и когато държавата през БНБ фалира 8 банки, а ние сега плачем за КТБ\", припомни Стефан Софиянски.Той смята, че спорът за корупцията и приватизациите в държавата идва, защото и БСП и ГЕРБ се сетили, че в последните години единствено те са били на власт. \"Като видяха, че борейки се срещу корупцията се борят срещу собствената си корупция, решиха да пренесат периода по-назад\", обобщи Софиянски.Софиянски смята, че с ревизията на приватизационните сделки остават два въпроса. Първият от тях е защо премиерът Бойко Борисов не я е започнал още през 2009 г. Вторият въпрос, според Софиянски е: Защо не се ревизират първо сделките, чиято давност не е изтекла.", "date": "2017.11.15", "title": "Защо не проверят двата фалита на страната след 1990 г., запита Софиянски"}
{"url": "https://news.bg/politics/hodat-s-privatizatsiyata-e-otchayan-hod-na-upravlyavashtite-pred-bryuksel.html", "text": "Докладът за наблюдение на Европейската комисия е тежък шамар срещу ГЕРБ, въпреки прегръдките, целувките, картинките и рисунките с Юнкер, ЕК не може да стигне до заключението, че е направено достатъчно в България, коментира Корнелия Нинова пред БТВ.Ходът с приватизацията е отчаян ход на управляващите пред Брюксел. Искат да покажат, че проблем при тях няма, а е 20 години назад, обясни Нинова. Допълни готвените концесии за природни богатства и за летище София, доста неща готвят и да \"раздават едни концесии\" ГЕРБ, всичко друго е за пред хората, че говорят и обсъждат и с опозицията, добави Нинова.Председателката на БСП изтъкна как, а БСП внасят днес спиране на приватизацията и ако ГЕРБ го подкрепят добре, ако не, значи просто играят и имитират дейност. Тя коментира и изказване на Десислава Атанасова, че колкото и да отрича Нинова, става видно, че е притежавала 7200 акции саморъчно подписани на \"Техноимпекс\". Самата Корнелия Нинова, отрича да е отричала участие в приватизацията и да, потвърждава, участвала е в приватизация на Техноимпекс. За изречението, че е обвинявана в корупция, някои хора ще отговарят пред съда.Нинова е готова да подкрепя всичко каквото искат концесии, приватизация, но поставено на масата. Три пъти са разследвали сделката за \"Техноимпекс\" по прокурорска линия, когато Нинова влиза в политиката и четвърти път да искат, да проверяват, коментира тя. Допълва, да му мислят тези, които ще ги проверяват за първи път.На въпроса, , Нинова успокои да не се бърза, ще има имената, едно по едно, всичко ще се чуе и кой кой е.\"Всички говорим за корупция, но за да я отстраним трябва да си помагаме\", коментрира икономическият министър Емил Караниколов корупционна схема в оперативната програма конкурентноспособност.\"Много подадоха сигнали, но не искаха да го направят писмено. Само една фирма се съгласи да помогне\", поясни Караниколов. По думите му сделките, които подлежат на проверка, не са само на държавно ниво, а трябва да се проверят и тези в общините.\"В агенцията за приватизацията има над 7000 сделки\", поясни той. Според него от ревизиите ще има ефект, защото така ще станат ясни много данни, които към момента са недостъпни.  ", "date": "2017.11.15", "title": "Ходът с приватизацията е отчаян ход на управляващите пред Брюксел"}
{"url": "https://news.bg/crime/izdirvat-izbyagala-shofyorka-predizvikala-katastrofa-na-okolovrastnoto.html", "text": "Потърпевши издирват избягала шофьорка, предизвикала катастрофа. Инцидентът е станал на Околовръстното в София, в понеделник. Ранени са петима души, а два автомобила стават само за скрап, съобщи Нова телевизия.Инцидентът е станал между \"Драгалевци\" и \"Симеоново\".\"Движехме се от \"Младост\" в посока \"Люлин\" с 80 км в час, в средна лента, към 19:30 часа. Бяхме 4-5 човека в колата. Валеше\", разказва един от потърпевшите Борис Спасов.\"Тръгнах да се престроявам в лява лента и не разбрах какво стана, усетих само много силен трясък, колата отскочи и се удари в мантинелата. Отвориха се еърбеците, всичко стана пушилка. Момчето до мен беше цялото в кръв, беше счупил предното стъкло с глава\", разказа шофьорът.\"Първо помислих, че съм спукал гума, но когато слязох да им помагам, видях, че има втора кола, която ни е ударила. Стоеше обърната в другата посока на платното. Момчето от нея слезе цялото в кръв, майка му до него беше много зле.\", разказа Борис Спасов.През това време в локалното платно е имало патрулка. Полицаите в нея са реагирали веднага. \"От тях разбрах, че е имало трети автомобил\", обясни Борис. Свидетел му разказал, че черен автомобил с две млади жени вътре ударил друга кола, която пък ударила неговата.\"Разбрах от други свидетели, че става въпрос за черен \"Мерцедес\", с две момичета вътре, които са се движели много агресивно, от платно в платно, много агресивно\", каза Борис.В момента потърпевшите сами търсят взимат записи от камерите, за да намерят шофьора на ударилия ги автомобил.", "date": "2017.11.15", "title": "Издирват избягала шофьорка, предизвикала катастрофа на Околовръстното"}
{"url": "https://news.bg/politics/glavchev-sprya-mikrofona-na-korneliya-ninova-i-ya-izhvarli-ot-zalata.html", "text": "Смирено и възпитано опозицията вика премиера Бойко Борисов в парламента да обясни кои са наркотрафикантите в парламента.Социалистът Драгомир Стойнев настоя министър-председателят да обясни своите думи от преди няколко дни. И без това рейтингът на парламента бил нисък, по думите на червения депутат и било редно Борисов да дойде и да посочи престъпниците в законодателния орган.Мисля, че той може да се отзове, когато опозицията го вика смирено и възпитано, аргументира се Стойнев.Припомняме, още вчера лидерът на социалистите Корнелия Нинова обяви искането на БСП премиерът да назове наркотрафикантите и купувачите на гласове в Народното събрание.Възразяваме срещу недопустимото искане, което беше направено току що, реагира Данаил Кирилов. По думите на гербера лидерът му се позовавал на медийни публикации и данни на МВР и прокуратурата.Данаил Кирилов прочете от парламентарната трибуна  и за акцията срещу .След като предложението на БСП за изслушване на Бойко Борисов не спечели мнозинството в зала, депутатът Георги Свиленски поиска прегласуване. Искам да зная кой се занимава с наркотрафик, настоя червеният депутат.И неговият опит да чуе обясненията на премиера претърпя крах. Не позволявайте от тази трибуна да се издават присъди, ядоса се червеният Филип Попов, цитирайки изказването на Данаил Кирилов с посочените примери от него по-рано. Според социалиста и Бойко Борисов издавал присъди от медиите.Разбирате ли какво правите, нямате ли достойнство, скочи и лидерът на БСП Корнелия Нинова с декларация за изказването на Бойко Борисов. Соцводачът призова да не се издават присъди предварително. Това е тотално нарушаване на правовата държава, категорична бе Нинова. Тя заяви и че Бойко Борисов рушал институциите.Това обвинение ядоса председателят на парламента Димитър Главчев и той прекъсна изказването на Нинова. Нещо повече - изгони я от заседанието, като дори поиска намесата на квесторите, които да осигурят реда в парламентарна зала.Оставка, оставка, скандираха червените депутати.На какво основание ме отстранявате, попита няколко пъти Нинова, което накара Главчев да й прочете текстовете от парламентарния правилник. Така Корнелия Нинова се оказа отстранена за едно заседание.Антон Кутев пък, който скочи в защита на лидерката си, бе още по-сурово наказан и Главчев го отстрани за две заседания.А за оставката, която му поиска левицата, председателят на НС обясни, че имало съответен ред за това.Седнете си на местата, не сте на пленум на БСП, госпожо Нинова напуснете залата, настоя Главчев. Тя обаче отказа.Председателят на парламента даде десет минути почивка, докато соцводачът не излезе от зала. Той свика и извънреден председателски съвет по време на почивката.", "date": "2017.11.15", "title": "Главчев спря микрофона на Корнелия Нинова и я изхвърли от залата"}
{"url": "https://news.bg/world/zemetresenie-s-magnitud-5-5-udari-yuzhna-koreya.html", "text": "Южнокорейски медии, цитирани от Independent съобщават, че земетресение с магнитуд 5,5 е засегнало югоизточното крайбрежие на страната.Земетресението е на около 6 километра северно от югоизточното пристанище Поханг.Жителите на столицата Сеул, на повече от 300 километра разстояние съобщават, че са го усетили и сградите са се разтресли.В Южна Корея има относително малко сеизмична активност, за разлика от съседна Япония.", "date": "2017.11.15", "title": "Земетресение с магнитуд 5,5 удари Южна Корея"}
{"url": "https://news.bg/world/prezidentat-na-zimbabve-robert-mugabe-e-darzhan-kato-zalozhnik.html", "text": "Военните в Зимбабве държат като заложник президента на страната Роберт Мугабе и членове от неговата охрана, съобщиха News24 и РИА Новости.Според източник, пожелал анонимност, Мугабе се готви да подаде оставка. Той е успял да се договори с армията за това, че съпругата му може да напусне страната.Припомняме, след като в началото на ноември бе уволнен вицепрезидентът Емерсон Мнангва заради нелоялност и започна чистка на негови високопоставени поддръжници, военните навлязоха с танкове в столицата Хараре тази нощ.Имаше няколко експлозии, след което стана ясно, че е била превзета държавната телевизия. От САЩ посъветваха своите граждани в Хараре да стоят на безопасни места. Мнангва се смята за вероятен наследник на държавния глава и се ползва с подкрепата на военните.По-рано имаше информация за това, че от военните в Зимбабве към столицата Хараре се придвижва колона с бронетехника. Имаше и непотвърдена информацията, че военните са превзели телевизионния център и са направили взривове в столицата, пише РИА Новости.По-късно военните заявиха, че действията им не са \"военен преврат\", а са насочени срещу \"престъпниците\".В понедельник шефът на генщаба Константин Чивенга призова президента да прекрати партийната чистка, при която бе изключен Мнангва.", "date": "2017.11.15", "title": "Президентът на Зимбабве Роберт Мугабе е държан като заложник"}
{"url": "https://news.bg/int-politics/kitayski-diplomat-spetsialen-pratenik-na-si-dzinpin-poseshtava-kndr.html", "text": "Високопоставен китайски дипломат посещава Северна Корея като специален пратеник на китайския президент Си Дзинпин, без да се споменава планирани ли са разговори ядрените и балистичните програми на Северна Корея, съобщава \"Ройтерс\".Китай многократно настоява за дипломатическо решение на кризата. Последният специален пратеник на Китай за Северна Корея посети страната през февруари миналата година.В кратко съобщение официалната агенция \"Синхуа\" коментира, че Сонг Тао, който оглавява отдела за външни работи на управляващата Комунистическа партия, ще замине за Северна Корея в петък.Той ще \"информира КНДР за 19-ия Национален конгрес на партията и ще посети КНДР\". Информационната агенция KCNA на Северна Корея потвърди посещението с уточнението, че ще се проведе \"скоро\".Посещението е само седмица след като президентът на САЩ Доналд Тръмп посети Пекин като част от продължителна обиколка в Азия, където настоя за по-големи усилия за задържането на Северна Корея, особено от Китай, с който Северна Корея извършва 90% от търговията си.Не е ясно колко дълго може да остане Сонг Тао, но той вече е посетил Виетнам и Лаос, за да ги информира за резултатите от конгреса. Нормална учтивост, която Китай проявява в други комунистически страни след такива важни срещи.Ким Чен Ун и Си Дзинпин си размениха поздравителни послания и благодарности по време на китайския партиен конгрес, но нито един от лидерите не е посетил другата страна, откакто са приели властта.Отделът на Сонг Тао отговаря за отношенията на партията с чуждестранни политически партии и традиционно е служил като канал за китайската дипломация със Северна Корея.", "date": "2017.11.15", "title": "Китайски дипломат, специален пратеник на Си Дзинпин, посещава КНДР"}
{"url": "https://news.bg/press/trayno-bezrabotnite-balgari-ostavat-blizo-110-000-dushi-iskame-garantsiya-za-nashentsite-na-ostrova-sled-brekzit.html", "text": "Добавки. \"Сега\":Пенсионерите с пенсии до 321 лв. ще получат 40 лв. коледна добавкаПенсионерите с пенсии до 321 лева включително ще получат 40 лева коледна добавка, съобщи социалният министър Бисер Петков по БНТ.По разчетите на Националния осигурителен институт тази еднократна допълнителна сума, заедно с декемврийските пенсии, ще получат 1 милион и 232 хиляди или 57 процента от всички пенсионери.Затова държавата ще отдели 50 милиона лева. Работна сила. \"Дума\":Трайно безработните българи остават близо 110 000 души И през третото тримесечие на 2017 г. броят на продължително безработните българи (от една или повече години) остават почти без промяна - 109 600 души, въпреки отчетената от НСИ трайна тенденция за увеличаване на заетостта. Тревожен е фактът, че делът на хората, които трайно нямат работа, е 54.7% от всички безработни лица през отчетния период. Коефициентът на продължителна безработица е 3.2%, или само с 1.1% по-малко спрямо същия период на 2016 г. При мъжете той е 3.3%, а при жените - 3.1%. От общия брой на безработните 37 400 души, или 18.7% търсят първа работа.Иначе безработните в България през третото тримесечие са 200 200, а коефициентът на безработица е 5.8%.  Брекзит. \"Монитор\":Искаме гаранция за нашенците на Острова след Брекзит Очакванията на България, че след Брекзит ще бъдат гарантирани всички права на сънародниците ни, които живеят, учат и работят във Великобритания, изрази президентът Румен Радев по време на разговор на \"Дондуков\" с британския посланик у нас Ема Хопкинс. Това стана, след като ден по-рано представителят на Острова разкри, че Лондон планира да даде статут на постоянно пребиваващи на българите, които вече живеят и работят в страната, както и че не се очаква въвеждането на визи за гражданите на страни от ЕС.Радев не скри също така своята увереност, че независимо от излизането на Обединеното кралство от ЕС, София и Лондон ще продължат ефективното си сътрудничество в ключови сфери от взаимен интерес като отбраната, миграцията, борбата с тероризма, реформата в правосъдието, икономиката и инвестициите. \"Великобритания е стратегически партньор на България в Европа и съюзник в рамките на НАТО\", заяви Радев, цитиран от своя прессекретариат. Позиция. \"Дума\":БСП: Целият преход на масата и мутрите вън от властта Целият преход на масата и мутрите вън от властта. Това предлага БСП в отговор на инициативата на ГЕРБ и ДПС за промяна в конституцията, с която да падне давността за престъпления, свързани само с приватизацията. Групата на левицата ще внесе предложението си в парламента още тази седмица, съобщи вчера лидерът на БСП Корнелия Нинова. Тя определи като половинчато гербаджийското предложение за разкриване на престъпленията в приватизацията и подчерта, че за да се разбере как е била разграбена България, трябва да се обхване и раздържавяването с компенсаторни бонове, и раздадените с концесии национални богатства и природни ресурси, както и благата, придобити от мутрите, които днес имат представители в политическото ръководство на държавата. Запитана кои са мутрите във властта, тя отговори, че след консултации с партиите, скоро ще изготви поименен списък. Инвестиции. \"Сега\":Българите от чужбина внасят в страната повече пари, отколкото чуждестранните инвестицииБългарите, живеещи в чужбина, са превели в България общо 869 млн. евро през 2016 г. и по този показател страната ни се нарежда на 4-о място в ЕС, според изследване на Евростат, цитирано от bTV.Сумата от 869 млн. евро, е доста повече от преките чуждестранни инвестиции в България. По данни на БНБ, чуждестранните инвестиции през 2016 г. са били за около 660 милиона евро.Начело в класацията са полските емигранти, които са внесли в страната си 2.822 млрд. евро. Следват португалските с 2.809 млрд. и румънските 2.236 млрд.През миналата година личните парични преводи от ЕС към трети държави са били за 30.3 млрд. евро. Обратно - от трети държави към ЕС са преведени 9.9 млрд.евро. По-голямата част от тези преводи са на емигранти към родните им страни.  Мярка. \"24 Часа\":Все пак Йоан остава в ареста, 3-ма съдии отменят решение на колега Опитът на Йоан Матев, подсъдим за убийството на 15-годишния Георги Игнатов в Борисовата градина, да се измъкне на свобода, претърпя крах във вторник. Осеммесечният му арест е както законен, така и напълно разумен, обявиха 3-ма апелативни съдии с председател Николай Джурковски. Те гледаха делото за промяна на мярката за неотклонение на 20-годишния младеж. ", "date": "2017.11.15", "title": "Трайно безработните българи остават близо 110 000 души; Искаме гаранция за нашенците на Острова след Брекзит"}
{"url": "https://news.bg/society/po-40-leva-za-koleda-davat-na-pensionerite.html", "text": "40 лeва Коледна добавка ще получат хората с пенсии до 321 лв. Това обяви министърът на труда и социалната политика Бисер Петков. Той който участва в дискусия на КНСБ, посветена на Европейския стълб за социални права.Петков заяви, че днес на заседанието на Министерски съвет ще предложи заедно с министъра на финансите Коледни добавки да получат пенсионерите с изплащан размер на пенсията за месец декември до 321 лв., включително.\"Това е линията на бедност, която се предлага за 2018 г. Разчетите на НОИ показват, че това са около 1 234 млн. пенсионери. Размерът на добавката е познатия от последните години - 40 лв. на пенсионер\", уточни министър Петков.Общо правителството ще отдели за Коледни добавки на пенсионерите 50 млн. лева.Премиерът Борисов в началото на редовното заседание на Министерски съвет днес изказа задоволството си от това, че бюджетът позволява предоставянето на добавки за пенсионерите. Това е станало възможност заради доброто състояние на икономиката, добрата работа на приходните агенции, а и поетия ангажимент, обясни Борисов. Той пожела тази добра традиция да продължи.", "date": "2017.11.15", "title": "По 40 лева за Коледа дават на пенсионерите"}
{"url": "https://news.bg/crime/pokazen-razstrel-na-narkodilar-v-pernik-tazi-nosht.html", "text": "В центъра на Перник е разстрелян 25-годишен местен жител. Полицията в града разследва инцидента, станал пред заведение в центъра. Сигналът е получен в МВР към 03:00 часа, съобщиха от МВР.Пристигналите лекари са констатирали смъртта на простреляния. Аутопсия ще установява причините за леталния изход на 25-годишния мъж.Полицаите са извършили оглед на място и са уточнили самоличността на убития. Той е криминално проявен за притежаване и разпространение на наркотични вещества, осъждан - изтърпявал е две ефективни присъди за наркотици - едната 10 месеца, а другата 1,2 години.По случая е образувано досъдебно производство. Разследването продължава под надзора на Окръжна прокуратура - Перник.По информация на Нова телевизия убитият е 25-годишният Робърт Величков. Величков е спряган е за близък до Валентин Кирилов - Пуйката, чиито приближени се издирват по подозрение, че стоят зад серията взривове и обири на банкомати от началото на годината.", "date": "2017.11.15", "title": "Показен разстрел на наркодилър в Перник тази нощ"}
{"url": "https://news.bg/economics/nad-5-5-miliona-patnitsi-sa-preminali-prez-letishte-sofiya-za-10-mesetsa-na-2017-g.html", "text": "5 540 320 пътници са преминали през летище София от началото на годината до края на октомври. Това е ръст от 36 % спрямо същия период на миналата година, съобщиха от летище София.Пътникопотокът по международни редовни линии се е увеличил с 18% в сравнение със същия месец на 2016 г.Пътувалите по вътрешни линии са почти двойно - от 12 хил. пътници през 2016 г. на 23 хил. през 2017 г.Броят на пътуващите с туристически чартъри e два пъти по-голям спрямо същия месец на миналата година. Най-предпочитани за периода са курортните дестинации в Гърция и Турция.Общо 5 011 са излетелите и кацнали самолети, което е ръст от 5%, дължащ се основно на увеличените с 3% полети по международни редовни линии. Ръст от 48% има и при полетите по вътрешните линии до Варна и Бургас.Карго превозите бележат ръст от 21% през oктомври. Обработени са общо 1 946 тона товарни и пощенски пратки.", "date": "2017.11.15", "title": "Над 5,5 милиона пътници са преминали през летище София за 10 месеца на 2017 г"}
{"url": "https://news.bg/politics/glasat-na-opozitsiyata-nyama-da-zamlakne-zakaniha-se-sotsialistite.html", "text": "След като бе изгонена Корнелия Нинова събра парламентарната група, за да решат дали да искат оставката на Димитър Главчев.Няма нищо по-недемократично и безумно от това, което току що се случи, заяви лидерът на социалистите.След като няколко пъти бяха отправени заплахи към журналисти за това, което правят и говорят, стигнахме до следващата стъпка - заплаха и отстраняване на опозицията за това, че говори, недоволна е Нинова. Няма да ме спрат по този начин, каквото и да правят, ще продължавам да им казвам истината в очите, увери соцводачът.Тези хора рушат държавността, правовия ред, съсипват институцията, която ще я има много години след нас, анализира тя. Дано по-достойни хора да влязат тук, за да бъде България нормална, пожела още Корнелия Нинова.След това социалистите се събраха за кратко съвещание какъв ще е ответният им удар. Днес е лош ден за българската парламентарна демокрация, обяви и Жельо Бойчев след червеното заседание. В знак на протест левицата напуска днешното заседание.Освен това започват процедура за отстраняване на председателя на Народното събрание Димитър Главчев.Припомняме, това ще е .Жельо Бойчев също се закани гласът на опозицията да не замлъкне.", "date": "2017.11.15", "title": "Гласът на опозицията няма да замлъкне, заканиха се социалистите"}
{"url": "https://news.bg/int-politics/rusiya-priema-na-vtoro-chetene-mediyniya-zakon-za-chuzhdestrannite-agenti.html", "text": "Долната камара на парламента в Русия прие на второ четене закон, който ще позволи на руските власти да посочат чужди медии, работещи в Русия като \"чуждестранни агенти\", съобщава \"РИА Новости\", цитирана от \"Ройтерс\".Министерството на правосъдието на САЩ поиска от RT America, която има връзки с телевизионната станция RT, подкрепяна от Кремъл, да се регистрира като \"чуждестранен агент\" след обвинения на разузнавателните служби на САЩ, че Русия се е намесила в миналогодишните президентски избори.Русия, която отрича намеса в американските избори заяви, че ще реагира срещу действията на САЩ. Преди законът да бъде одобрен от Горната камара на парламента, се очаква и трето четене.Натискът върху руските медии в чужбина е неприемлив. Това обяви говорителят на Кремъл Дмитрий Песков. Песков поясни, че руският лидер Владимир Путин е провел среща със Съвета за сигурност на Русия и на нея са стигнали до заключението, че има неприемлив натиск върху руските медии в чужбина. Путин е подчертал, че този натиск е особено осезаем в последно време.руският телекомуникационен регулатор обвини американския телевизионен канал CNN International, че нарушава руските закони. Регулаторът добави, че е привикал представители на телевизията във връзка с проблема.Нарушенията са свързани с лиценза за излъчване на телевизията. От Роскомнадзор поясниха, че ще продължат \"системно да следят\"чуждестранните медии на руска територия.", "date": "2017.11.15", "title": "Русия приема на второ четене медийния закон за чуждестранните агенти"}
{"url": "https://news.bg/society/balgarite-sredno-veche-zhiveyat-po-dalgo-do-74-7-godini.html", "text": "Средната продължителност на живот на населението на България се увеличава до 74,7 години, детската смъртност в страната намалява, а коефициентът на плодовитост се задържа на близки до средните за страните-членки на ЕС нива. Това са част от изводите в отчета за 2016 г. за изпълнението на актуализираната Национална стратегия за демографско развитие на България (2012-2030 г.).По данни на НСИ, към 31 декември 2016 г. населението на България е 7 101 859 души, което представлява 1,4% от населението на Европейския съюз. В сравнение с 2015 г. то е намаляло с 51 925 души, или с 0,7 на сто. Подобно на предходните години, понижението се дължи главно на отрицателен естествен прираст, а не на външна миграция.През 2016 г. в България са се родили 64 984 деца. В сравнение с 2015 г. броят им намалява с 966 или с 1,5 на сто. Средната възраст на жените при раждане на първо дете се увеличава от 26,9 години през 2015 г. на 27 години през 2016 г. Тоталният коефициент на плодовитост за поредна година се задържа на нива около 1,5. Средният брой живородени деца от една жена във фертилна възраст през 2016 г. е 1,54. За сравнение, през 2001 г. той е бил 1,24, а през 2015 г. - 1,53.Детската и общата смъртност се понижават. През 2016 г. са починали 423 деца на възраст до една година. Коефициентът на детска смъртност се е понижил до 6,5 промила, което е най-ниската регистрирана в страната стойност. През 2001 г. равнището на показателя е било 14,4 промила, през 2005 г. - 10,4 промила, а през 2015 г. - 6,6 промила. В сравнение с 2015 г., общият брой на починалите намалява с 2537 или с 2,3 на сто.По отношение на стандарта и качеството на живот на населението се наблюдават позитивни промени. През 2016 г. годишният общ доход средно на лице от домакинство е бил 5167 лв., което е с 4,3% повече спрямо 2015 година. За периода 2008-2016 г. общият доход средно на лице от домакинство се увеличава близо 1,5 пъти.", "date": "2017.11.15", "title": "Българите средно вече живеят по-дълго, до 74,7 години"}
{"url": "https://news.bg/world/prezidentat-na-livan-obvini-sauditska-arabiya-v-agresiya.html", "text": "Президентът на Ливан Мишел Аун заяви, че Саудитска Арабия е задържала премиера на страната Саад ал Харири, информира Ройтерс.Осведомителната агенция отбелязва, че за първи път държавният глава публично обявява, че Харири е задържан.Президентът определи това като агресивен акт срещу Ливан.\"\", каза Аун на среща с ливански журналисти.На 4 ноември Харири подаде оставка като премиер от Саудитска Арабия и все още не се е върнал в Ливан. Аун подчерта тогава, че няма да приеме оставката му, докато не се завърне в страната си и не я предаде лично.\"\", написа също Аун в \"Туитър\".В неделя той подчерта, че свободата на Харири е ограничена от властите в Рияд.Вчера самият Харири написа в профила си в \"Туитър\", че се връща в Ливан до 2 дни.", "date": "2017.11.15", "title": "Президентът на Ливан обвини Саудитска Арабия в агресия"}
{"url": "https://news.bg/politics/tsacheva-dovolna-che-v-doklada-nyama-novi-preporaki.html", "text": "\"Европейската комисия отчита обективно и ясно положителните тенденции и постигнатите резултати. Прави впечатление цялостния положителни тон на Доклада, в който има ясни и недвусмислени оценки както и редица позитивни констатации\". Това заяви правосъдният министър Цецка Цачева в Министерския съвет по повод поредния доклад на България по Механизма за сътрудничество и проверка.Цачева подчерта, че независимо от дадените положителни оценки, в Доклада се заявява, че се очаква работата да продължи, а това ги мотивира още повече.\"Онова, което за първи път се постига е, че липсват нови препоръки\", подчерта Цачева.Тя се спря подробно на постигнатото, описано в Доклада по Механизма за сътрудничество и проверка (МСП) по раздели.В раздел Съдебна реформа е отбелязана промяната в Конституцията във връзка с разделянето на ВСС на две и последвалите промени в Закона за съдебната власт. Отчита се позитивно  от двете квоти.Специално е обърнато внимание на избора на нов председател на ВАС. Отбелязано е, че изборът е в изпълнение на новите правила, както и връщането на избора от президента и препотвърждаването му от новия ВСС.Оценява се извършеният анализ на работата на Прокуратурата. Ще има анализ на наказателното правосъдие, анализ на Инспектората на ВСС и на административното правосъдие, допълни Цачева.Оценява се високо факта, че интегритетът на магистратите ще бъде внимателно проследяван.По отношение на правната рамка в Доклада са отчетени промените в НПК, както и корупционни престъпления да се разглеждат от Спецсъда и спецпрокуратурата.Относно продължаване на реформата в съдебната власт положителна е оценката за изготвените шест месечни и годишни доклади за напредъка в областта на актуализираната стратегия. Те са публични и е отчетен позитив по отношение на публичността.Цачева заяви, че в частта за борба с корупция се дава положителна оценка на изработения антикорупционен закон. Изразява се очакване по най-бързия начин да заработи.В област противодействие на корупцията се посочва добрия пример в МВР, който прилага добри практики.Комисията приема, че България е предприела изпълнение по препоръките в Доклада от януари.По линия на организираната престъпност е отчетена намалението на заплахата от организирана престъпност у нас.\"Тонът на Доклада е изключително позитивен. Коректно са посочени изпълненията по всички препоръки. Коректно е отчетено, че част от препоръките още са в процес на реализиране\", категорична беше Цачева.Тя обърна внимание, че в заключение в Доклада се отбелязва, че ще продължи сътрудничеството до 2018 г. Правосъдният министър заяви, че ще се работи в посока отпадане на мониторинга през 2019 г.Цачева не споделя думите на Нинова и препоръча всеки да прочете мониторинговия доклад\"Това е най- позитивният доклад, който сме имали по МСП. Категорично не споделям квалификацията, дадена от г-жа Нинова. Не считам, че предложенията от страна на народни представители от ГЕРБ за промени в Конституцията са в контекста на настоящия доклад, още по-малко, че се прави за отвличане на вниманието\". Така правосъдният министър Цецка Цачева коментира думите на Корнелия Нинова тази сутрин, че ходът с ревизията на приватизацията е абсолютна димка, пиар и отчаян ход за пред БрюкселЦачева беше категорична, че нямат нужда от такова отвличане на вниманието и призова всеки да прочете Доклада.", "date": "2017.11.15", "title": "Цачева доволна, че в доклада няма нови препоръки"}
{"url": "https://news.bg/world/ungariya-privika-poslanika-na-sasht.html", "text": "Министерството на външните работи на Унгария привика шарже д'афер на САЩ Дейвид Костеланчик заради план на Държавния департамент да финансира медии в унгарските провинции, информира Ройтерс.Будапеща разглежда това като \"политическа намеса\" преди изборите в началото на следващата година.В понеделник САЩ обявиха, че ще отделят 700 000 долара за подпомагане на медийния плурализъм в Унгария. Вашингтон ще подпомогне независими медии в унгарските провинции.\"\", се казва в съобщение на говорителя на ведомството.Унгарският премиер Виктор Орбан увеличи контрола на държавата над медиите чрез законодателни промени и регулаторни мерки. Действията на правителството разтревожиха западни държави.Организацията за сигурност и сътрудничество в Европа алармира за ограничаване на медийния плурализъм в Унгария.", "date": "2017.11.15", "title": "Унгария привика посланика на САЩ"}
{"url": "https://news.bg/politics/belezhim-rast-na-bds-ot-5-pri-selsko-gorsko-i-ribno-stopanstvo.html", "text": "Правителството прие годишния доклад за състоянието и развитието на земеделието за 2017 г. През 2016 г. се бележи реален ръст от 5,3% при брутната добавена стойност (БДС), създадена в отрасъл \"Селско, горско и рибно стопанство\". Тя възлиза на 3,817 млрд. лева по текущи цени.Предварителни данни сочат, че през първото тримесечие на 2017 г. БДС, формирана от аграрния отрасъл, се запазва на същото ниво като същият период на 2016 г. През второто тримесечие от 2017 г. има ръст от 0,9 процента спрямо миналата година.Стойността на брутната продукция от отрасъл \"Селско стопанство\" за 2016 г. е 7,32 млрд. лева, с 5,3% под нивото от предходната година. При продукцията от растениевъдството има намаление с 2,1% на годишна база, а тази от животновъдството - с 12,7%. От пресцентъра на Министерски съвет обясняват, че това се дължи на пол-ниските цени на повечето селскостопански продукти.През миналата година се отчита увеличение както на износа с 8,2%, така и на вноса на селскостопански стоки с 4,9% спрямо 2015 г. Заради по-големият износ, традиционно положителното търговско салдо в аграрната търговия на страната бележи ръст от 17,1% в сравнение с 2015 г., достигайки близо 1,2 млрд. евро.През първите 6 месеца от 2017 г., по предварителни данни, салдото в търговията с аграрни стоки възлиза на 60,4 млн. евро. През 2016 г. както и през първото полугодие на 2017 г. страната изнася най много зърно и маслодайните семена, следвани от растителни мазнини, хлебни и тестени сладкарски изделия, тютюн и тютюневи изделия, птиче месо и др.За Кампания 2016 през юни 2017 г. Европейския фонд за гарантиране на земеделието и от националния бюджет са наредени 1,68 млрд. лева. През 2016 г. стартира реалното изплащане на средства по Програмата за развитие на селските райони за програмния период 2014-2020 г.Общият размер на изплатените публични средства по ПРСР през годината е 364,8 млн. лева. В подкрепа на земеделските производители в страната през 2016 г. са предоставени 213,5 млн. лева под формата на държавни помощи, в т. ч. изплатени 106,6 млн. лева по схеми за държавни помощи от ДФ \"Земеделие\", 36 млн. лева - приспаднати от преотстъпване на корпоративен данък с цел инвестиции в земеделските стопанства, и 70,9 млн. лева - по схема за намалена акцизна ставка върху газьола, използван при първично селскостопанско производство.", "date": "2017.11.15", "title": "Бележим ръст на БДС от 5% при \"Селско, горско и рибно стопанство\""}
{"url": "https://news.bg/politics/i-tazi-godina-grupa-5-shte-umuva-dali-da-podkrepi-byudzheta-na-so.html", "text": "\"Директор на водопад\", \"хибрид\", аутсайдер или инсайдер Група 5 в Столичен общински съвет промени начина на работа в общината. Стандартът на групата е реалното решаване на проблемите на столичани. Обединява ги желанието за работа с повече диалог и прагматичност. Отчитат, че откакто са се събрали като група техният модел е работещ и се опитват да го мултиплицират, така че от \"директори на водопад\" - тоест от хора, от които нищо не зависи - общинските съветници да са тези, които изготвят решенията, гласуват ги и носят отговорност за тях.На работна закуска с медиите Иван Велков от групата сравни привилегията им да са заместник-председатели на комисии с фразата \"директор на водопад\", тоест носят отговорност, но нямат права. Справката сочи, че за изминалите две години са участвали в 43 сесии и приемането на 2600 доклада и констатира, че от въпросните 2 600 доклада само един не е минал. Други 10-тина били оттеглени - не без тяхно настояване и 15 -20 били отложени.Работата, която върши групата най-добре се случва с участието им в така наречения председателски съвет, където гласовете не се броят, но пък обсъждането е по същество. \"София и общината стават все по-големи и все по-нуждаещи се от професионален подход при вземане на решение\", констатира Велков.Светльо Витков, който започна с изричната уговорка, че не понася политическите речи и декларации констатира в тази връзка, че като общински съветници не участват в изготвянето на проектодокладите, които след това се гласуват. Той определи като \"скандално\" сближаването по сериозни теми между ГЕРБ и БСП.Венцислав Мицов сравни работата в Общинския съвет с участие в Шоуто на Къци Вапцаров и възможността с бутон да гласуваш - да, не, въздържал се. Така общинските съветници от Група 5 припомниха, че миналата година са гласували за бюджета под условие.Симеон Славчев припомни, че като група имат пет приоритета, за цялото време на мандата. \"Ние подкрепихме бюджет 2017 на Столична община под условие - да се промени философията на правене на бюджет на Столична община\", припомни той.Славчев настоя първо да се формират политиките и след това да се гледат цифрите. \"Не случайно ние нарекохме бюджета на Столична община Бюджет на администрацията. В тази рамка е много трудно да вкараме конкретни политики. Нашето предложение бе следващия бюджет да се гледа по комисии. Тук за съжаление работната група е факт, решението на работната група е факт, но е факт, че до момента нашето предложение не е влязло в сила. Нито един от нас не е видял, нито една цифра. Бюджетът на СО е преди всичко политики, а не цифри. Цифрите трябва да бъдат облечени в политики\", категоричен бе Славчев.На шега той сподели предимството на \"хибридната група\" - 5, а именно, че хибридът е екологично чист. Предизвикателството, което остава пред Група 5 е начинът на работа \"на парче\" в Столична община. Славчев не скри, че се надява моделът на функциониране на тяхната група да се пренесе и мултиплицира като модел в работата на Столична община и Столичен общински съвет.", "date": "2017.11.15", "title": "И тази година Група 5 ще умува дали да подкрепи бюджета на СО"}
{"url": "https://news.bg/world/shotlandiya-e-parvata-strana-v-sveta-s-minimalna-tsena-na-alkohola.html", "text": "Шотландия е на път да се превърне в първата страна в света с минимална цена на алкохолните продажби след решение на британски съд, с което се  отхвърли жалба на производители на шотландско уиски, пише \"Индипендънт\".Съдиите във Върховния съд на Великобритания единодушно отхвърлиха жалбата на Асоциацията на шотландските производители на уиски (SWA) и други производители на алкохол, които твърдят, че политиката е \"непропорционална\" и е незаконна срямо европейското законодателство.С решението се слага край на петгодишна съдебна битка за плана на шотландското правителство да въведе минимална цена на алкохола (MUP) от 50 пенита. С тази мярка правителството цели хората да нямат достъп до фалшив алкохол, вреден за човешкото здраве.Според съда увеличението на цената на алкохола чрез акциз или чрез увеличение на ДДС няма да бъде \"толкова ефективно\", колкото да се атакува евтиният алкохол.Съдът поясни, че промяната от 2012 г. не нарушава законодателството на ЕС, допълвайки, че минималната цена е легитимен инструмент за постигане на легитимна цел.През 2012 г. шотландският парламент прокара законодателна промяна във връзка със зачестилите смъртни случаи от алкохолно натравяне - 1 265 случая през 2016 г., което е с 10% увеличение спрямо предходната година.Правителството отбелязва, че това е свързано с 60% по-достъпния алкохол в сравнение с 80-те години на XX век.Предложението за 50 пенита означава, че четири кутии бира 440 милилитра с 5% алкохол ще струват най-малко 4,40 лири, бутилка вино с 12% алкохол най-малко 4,50 лири и бутилка уиски 700 милилитра ще струва най-малко 14 лири.", "date": "2017.11.15", "title": "Шотландия е първата страна в света с минимална цена на алкохола"}
{"url": "https://news.bg/crime/sas-spetsoperatsiya-zadarzhaha-trafikanti-na-migranti.html", "text": "Специализираната операция е проведена съвместно от служители на главните дирекции в МВР \"Борба с организираната престъпност\" и \"Гранична полиция\" и на ДАНС.В хода на действията, реализирани на 14 ноември под наблюдението на Специализираната прокуратура в София, Видин и Лом, са задържани осем души - участници в организирана престъпна група за незаконно превеждане на мигранти през територията на България, Румъния и Унгария до Австрия. Двама от тях са пакистански граждани.Събраните до момента доказателства сочат, че за разлика от повечето други \"каналджийски\" структури, тази група е организирала превеждането на мигранти не само през територията на България, но и до крайната точка на пътуването им. Това е налагало стройна организация и специализация на действията на всеки от участниците, както и наемането на трети лица.Според данните от разследването, двамата чужденци в групата са набирали желаещи, най-вече от Турция - предимно пакистанци, афганистанци и иракчани. Членове на структурата ги посрещали на \"зелена граница\", след което ги превозвали и настанявали в София, Видин и Лом. Впоследствие прекарвали мигрантите през река Дунав с лодки, наети от местни рибари. Там участници в групата, които предварително пристигали на румънска земя, ги посрещали с автомобилите си и ги закарвали до границата с Унгария.След поредно нелегално преминаване през \"зелена граница\", са били транспортирани по същата схема до Будапеща. Оттам, вече с коли с чужди номера, са \"доставяни\" на австрийска територия. За достигането до крайната точка мигрантите са плащали между 4 и 6 хиляди евро на човек. Превеждането до Румъния е струвало от 600 до 1000 евро. Плащането е ставало главно по арабската система за разплащане Хавала, след достигане на даденият мигрант на предварително уговореното място. Иззети са документи, според които плащането е ставало и чрез фирми за международни преводи. След получаването на парите, те са били разпределяни между участниците в групата, плащани са били и договорените \"хонорари\" на наетите лодкари, шофьори и хазяи. Шофьорите по трасето до Австрия са получавали по 100 евро за мигрант, между 50 и 100 лева за човек са давани на лодкарите за плаването по Дунав.С постановления на прокурор от Специализираната прокуратура на шестима от участниците, в т.ч. на двамата пакистански граждани, е наложено прокурорско задържане до 72 часа. На 16 ноември в Специализирания наказателен съд ще бъде внесено искане за налагане на постоянна мярка \"задържане под стража\" на всеки от тях.Един от участниците е в европейска държава, след задържането му предстои да му бъде предявено обвинение. На осмият участник е наложена мярка за неотклонение \"парична гаранция\" от 5000 лева поради тежко здравословно състояние.", "date": "2017.11.15", "title": "Със спецоперация задържаха трафиканти на мигранти"}
{"url": "https://news.bg/politics/zakonat-za-zashtita-na-maltsinstvata-v-albaniya-shte-se-spazva-uverena-jotova.html", "text": "Българското национално малцинство в Албания е естественият мост за развитие на отношенията между двете държави. Това заяви вицепрезидентът Илияна Йотова в Тирана.За среща в нашето посолство дойдоха представители на местните български дружества, преподаватели, лекари, културни дейци, десетки българи от всички краища на Албания.Вицепрезидентът благодари на сънародниците ни, че мнозина са пропътували стотици километри, за да присъстват на срещата с нея и представителите на българското посолство. Тя отбеляза, че работата й с българските общности зад граница е приоритетна в дейността й като вицепрезидент.Преди срещата с нашите сънародници във вторник вечерта, Илияна Йотова е разговаряла с президента на Албания Илир Мета, с председателя на парламента Грамоз Ручи, както и с министър-председателя Еди Рама.Тя информира, че от всички представители на албанските институции е получила уверения, че приетият наскоро Закон за защита на националните малцинства ще се спазва и няма да бъде само формален. \"Вашите права ще бъдат гарантирани, защото този закон дава право на самоопределение и на българското национално малцинство\", посочи още Илияна Йотова.По време на срещите си е повдигнала и въпроса за създаването на културно-информационни центрове на разменни начала в двете държави.Вицепрезидентът беше категорична, че следващите шест месеца ще бъдат от изключително значение. \"Те ще са важни за нас в България, те ще бъдат особено важни и за вас, членовете на българската общност в Албания, защото за този период ще бъдат изготвени всички наредби и нормативни актове, които ще превърнат този закон в работещ и занапред децата от българското малцинство ще имат възможност за изучаване на майчин език в средното училище\", посочи пред представителите на българската диаспора Илияна Йотов.Според вицепрезидента новоприетият закон дава право на участие на един представител от българското малцинство в създадения Комитет на националните малцинства.Представителите на нашата диаспора изразиха желанието си българските институции да съдействат за доокомплектоване на материалната база в училищата със съвременна компютърна техника и учебна литература.\"Важно е засилването на връзките в областта на образованието и икономиката, а при възможност и българската държава да изпрати свещеници, защото в моя край има три църкви, които поддържаме, но няма кой да служи в тях\", сподели Ервис Талюри, заместник-председател на Дружеството за българо-албанско приятелство.Той беше категоричен, че е необходимо провеждането на мащабна информационна кампания сред нашите сънародници от всички краища на Албания по теми, засягащи техните права.\"Над три хиляди подписа на желаещи децата им да изучават български език събрахме и нямаше хора, които да са против или да не искат да се включат в събирането им\", заяви от своя страна Фисник Ходжа, председател на сдружението \"Наша Гора\".Преди срещата с нашите сънародници Илияна Йотова разговаря с представители на ръководствата на български дружества от областите Корча, Голо Бърдо и Гора.По-рано през деня вицепрезидентът проведе среща с албански депутати, допринесли със своята парламентарна дейност за приемането на Закона за защита на националните малцинства, както и с българския почетен консул в Република Албания Селим Ходжай. Илияна Йотова удостои Селим Ходжай с почетен плакет на българския вицепрезидент.В рамките на посещението вицепрезидентът ще посети град Кукъс и селата Оргьост и Шищавец, където ще се срещне с наши сънародници, живеещи в Албания.", "date": "2017.11.15", "title": "Законът за защита на малцинствата в Албания ще се спазва, уверена Йотова"}
{"url": "https://news.bg/politics/bsp-cherpi-uverenost-za-vota-na-nedoverie-ot-doklada.html", "text": "Крум Зарков определи мониторинговия доклад като провал\"В Доклада ясно е отбелязано, че няма нито една изпълнена препоръка от тези, които бяха определени януари месец\". Това депутатът от БСП Крум Зарков коментира мониторинговия доклад в кулоарите на парламента.Според него , защото в Доклада било ясно заявено, че законодателния процес е хаотичен и недобре подготвен и генерира скандали.\"За 17- ти път ЕК ни каза: \"Добре е, но опитайте пак\", добави Зарков.Социалистът заяви, че работата предстояла, защото съдебна реформа не е завършена и това се констатирало от доклада.\"Този доклад е провал\", категоричен беше Зарков.Той каза, че сега са още по-уверени за вота на недоверие.По думите му докладът е обективен, защото в него се констатирало, че нито една от 17-те препоръките не била изпълнена. Обективен бил, но не в благоприятния за управляващите смисъл.", "date": "2017.11.15", "title": "БСП черпи увереност за вота на недоверие от Доклада"}
{"url": "https://news.bg/world/ep-zashtitava-rabotnite-mesta-i-industriyata-s-po-striktni-pravila-sreshtu-dampinga.html", "text": "Европейският парламент гласува по-строги правила за борба с дъмпингов и субсидиран внос от трети страни, обявиха от законодателния орган.Целта е да се защитят работните места и промишлеността в ЕС.Парламентът одобри неформално споразумение относно новите правила, постигнато от преговарящите евродепутати и представители на Съвета на 3 октомври. То беше подкрепено с 554 гласа \"за\" срещу 48 \"против\", 80 \"въздържал се\".Европейските търговски правила за първи път в света ще изискват от партньори извън ЕС да отговарят на международни социални и екологични стандарти. Целта е да се засили защитата на работните места и бизнеса в ЕС срещу несправедливо евтиния внос от трети държави, които силно се намесват в икономиката си, допълват от парламента.С промените влиянието на социалния и екологичния дъмпинг ще се взима под внимание, когато се взимат решения относно антидъмпингови мерки; Европейската комисия ще наблюдава положението в страните износителки. Компаниите от ЕС могат да се позовават на тези доклади, когато подават оплаквания; няма да има допълнителна доказателствена тежест за дружествата от ЕС в допълнение към настоящата процедура за антидъмпингови дела; малките и средните предприятия ще получават помощ, за да се справят с процедурата; всички засегнати страни, особено синдикатите, ще имат възможността да представят становището си за решенията относно мерките за търговска защита.Правилата ще влязат в сила, след като бъдат официално одобрени от Съвета и публикувани в Официалния вестник на Европейския съюз.Работните места и компаниите в ЕС имат трудности в конкуренцията с внос на крайно ниски цени от трети страни, които имат прекомерен производствен капацитет и субсидирани икономики. Това се случва основно в стоманодобивната, алуминиевата, велосипедната, циментовата, химическата, керамичната, стъкларската, хартиената и соларната промишленост.Новите правила ще позволяват на ЕС да се справи с подобни нечестни търговски практики, насочвайки вниманието си към вноса, при който цените не са пазарни, поради държавна намеса.Членовете на ЕП също така преговарят за по-нататъшни планове за актуализиране на \"инструментите за търговска защита\" на ЕС с цел повишаване на тарифите срещу дъмпингов или субсидиран внос от страни, които не се намесват широкомащабно в икономиката.", "date": "2017.11.15", "title": "ЕП защитава работните места и индустрията с по-стриктни правила срещу дъмпинга  "}
{"url": "https://news.bg/crime/prokuraturata-dovolna-ot-doklada-na-ek.html", "text": "Ръководството на българската прокуратура излезе с позиция относно доклада на Европейската комисия (ЕК) за напредъка на България по механизма за сътрудничество и оценка.Според държавното обвинение ЕК обосновано и обективно отчела постигнатия \"значителен напредък по препоръките в доклада от януари 2017г.\", настъпилите \"допълнителни положителни промени\", \"решимостта за напредък в реформата\" и ускорения темп на предприетите действия.Показателна за признатия напредък била липсата на нови препоръки и увереността, че изпълнението на вече дадените било възможно \"в близко бъдеще\" при \"добро сътрудничество между институциите\".Удовлетворяваща била положителната оценка за дейността на прокуратурата и позитивно отчетените нейни усилия:- \"специалното внимание\", което се обръща на делата за корупция по високите етажи на властта, включително извършеният анализ и набелязаните мерки, адресирани към всички отговорни институции, за повишаване ефективността на разследванията.- постигане на \"трайни резултати в работата на специализирания съд и специализираната прокуратура по дела за организирана престъпност и отнемането на незаконно придобито имущество\".- настъпилата \"мащабна промяна в престъпната среда\" - \"спад на нивото на видимо насилие\" в резултат на \"по-малката заплаха за стабилността на обществото\", която в миналото е генерирала организираната престъпност и това, че \"като цяло положението в България се приближава до това в някои други държави - членки\".- анализиране на решенията на ЕСПЧ относно неефективните наказателни производства и \"напредъка в последващите действия\" по изпълнение на предвидените мерки в пътната карта.- реформиране на съдебната карта в частта за прокуратурите и представеният от главния прокурор \"конкретен модел за окрупняване на районните прокуратури\".- предоставяне на информация по институционален път и чрез редовни пресбрифинги за дела с висок обществен интерес.", "date": "2017.11.15", "title": "Прокуратурата доволна от доклада на ЕК"}
{"url": "https://news.bg/world/evropeyskiyat-parlament-iska-da-vaznagradi-iztochnite-partnyori.html", "text": "Европейският парламент иска да възнагради \"Източните партньори\" за проведените реформи, обявиха от законодателния орган.Срещата на върха през ноември между ЕС и Източното партньорство трябва да проправи пътя към доверителен фонд и да предложи възнаграждение за извършените реформи.Евродепутатите приветстваха значителния напредък, постигнат от последната среща на върха на Източното партньорство (ИП) в Рига през 2015 г. насам. Те посочиха, че някои от страните са постигнали значителни реформи и че Грузия, Украйна и Молдова вече се ползват със свободна търговия и безвизов режим на пътуване с ЕС.Те също така подкрепят ясни критерии за бъдещо сътрудничество, подчертавайки, че няма да ратифицират по-нататъшни споразумения на ЕС с държави, които не зачитат ценностите на ЕС или застрашават защитници на човешките права и журналисти.За следващата среща на върха, която ще се състои в Брюксел на 24 ноември, евродепутатите препоръчват:създаването на доверителен фонд за Украйна, Грузия и Молдова. Той трябва да се съсредоточи върху частни и публични инвестиции в социалната и икономическата инфраструктура;създаване на модел \"ИП+\" за участващите страни, които са постигнали значителен напредък в реформите, свързани с ЕС. Това е с цел да им се предложи възможност присъединяване към митническия, енергийния, цифровия съюз или дори шенгенското пространство, както и премахване на тарифите за роуминг услуги;подкрепа на икономическите реформи, които имат за цел премахване на монопола, ограничаване на ролята на олигарсите, предотвратяване на пране на пари и данъчни злоупотреби;поддържане на колективен натиск върху Русия за разрешаване на конфликтите в Източна Украйна, окупираните територии на Абхазия и Южна Осетия и Приднестровието;подкрепа за разполагане на въоръжената полицейска мисия на Организацията за сигурност и сътрудничество в Европа (ОССЕ) в Източна Украйна.Резолюцията беше приета с 519 гласа \"за\" срещу 114 \"против\", 47 \"въздържал се\".Източното партньорство е създадено през 2009 г., за да задълбочи политическите и икономическите взаимоотношения между ЕС и шестте източноевропейски партньори: Армения, Азербайджан, Беларус, Грузия, Молдова и Украйна.", "date": "2017.11.15", "title": "Европейският парламент иска да възнагради “Източните партньори”"}
{"url": "https://news.bg/world/shest-ruski-dalekoboyni-bombardirovacha-udariha-islyamska-darzhava.html", "text": "Шест руски далекобойни бомбардировача удариха цели на ДАЕШ (\"Ислямска държава\") до град Абу Камал в сирийската провинция Дейр ез Зор.Това съобщи руското военно министерство, цитирано от местни медии.РИА Новости отбелязва, че бомбардировачите Ту-22М3 са прелетели през Иран и Ирак.Ведомството допълва, че самолетите успешно са бомбардирали складове, екстремисти и бронирани машини на ДАЕШ.Абу Камал бе последният бастион на групировката в Сирия преди да бъде освободен от правителствените сили с руска въздушна помощ през миналата седмица.", "date": "2017.11.15", "title": "Шест руски далекобойни бомбардировача удариха \"Ислямска държава\""}
