{"url": "https://news.bg/world/ruskite-vlasti-izfabrikuvali-ulikite-sreshtu-golunov-nadigna-se-valna-ot-vazmushtenie.html", "text": "Руските власти са фалшифицирали улики срещу разследващият журналист Иван Голунов от опозиционното издание \"Медуза\", който беше задържан на 6 юни, става ясно от публикации в руските медии. Срещу него бяха повдигнати обвинения за търговия с наркотици в големи размери.Московската полиция разпространи 8 снимки от нарколаборатория, за която твърди, че се намира в дома на Голунов. След това обаче колеги и приятели на журналиста започнаха да публикуват снимки от истинското му жилище и стана ясно, че фотосите на полицията са фалшификация.В отговор властите заявиха, че са снимали на друго място, но били свързани с Голунов, а след това признаха, че нямат нищо общо с него и се оправдаха, че е \"станало объркване\".Полицията твърди, че в раницата му са намерени 3.65 грама N-метилефедрон, а в жилището му - 6.42 грама вещество, съдържащо кокаин.Радио \"Свободна Европа\" съобщава, че след задържането на журналиста в продължение на денонощие не му е позволявано да се свърже с близките си и да потърси адвокат, както и че е бил подложен на насилие.През неделния ден продължиха акциите в негова подкрепа на различни места в Москва. Те са организирани, от обществени организации, журналисти и граждани. Колегите и приятелите на Голунов заявиха, че ще протестират всеки ден пред вътрешното министерство докато обвиненията не бъдат свалени и той не бъде освободен.Над 6000 журналисти подписаха отворено писмо до вътрешното министерство, прокуратурата и следствения комитет с искане за незабавното освобождаване на Голунов. Същевременно петицията в негова подкрепа на сайта change.org вече е подписана от над 127 хиляди души.В неделния ден се проведоха протести и пред посолствата на Русия в Берлин и Париж.Трите водещи делови издания в Русия \"Ведомости\", \"РБК\" и \"Комерсант\" в понеделник излизат с обложки \"Аз съм Иван Голунов\".Изданието \"Медуза\" продължава да публикува видеообръщения в подкрепа на Иван Голунов, които записват известни публични личности и творци от различни изкуства.Издателката на \"Медуза\" Галина Тимченко определи като безпрецедентна вълната на солидарност с арестувания журналист.Същевременно в контролираните от Кремъл медии започан кампания по неговото дискредитиране.Държавният ТВ канал \"Русия 24\" обяви, че при ареста Голунов е бил пиян, като показа документ от медицинско заключение. В самия документ обаче се казва, че \"не са открити признаци, въз основа на които да се предположи, че е бил в състояние на алкохолно опиянение\".Междувременно токсикологичната експертиза показа, че в кръвта на журналиста няма следи от наркотици. По думите на сътрудник на руското здравно министерство Евгений Брюн, изследването е проведено с \"различни методи\".Самият Голунов заяви, че полицаите са подхвърлили \"намерените\" наркотици, за да могат да го арестуват. Той смята, че преследването срещу него е свързано с разкрития за погребалния бизнес, които е смятал да публикува. Разкритията уличават високопоставени служители на Федералната служба за сигурност - приемник на КГБ. В медиите се появиха имената на шефа на московската структура на ФСБ генерал-полковник Алексей Дорофеев и неговия помощник подполковник Марат Медоев.Главният редактор на \"Медуза\" Иван Колпаков съобщи, че през последните 13 месеца Голунов е получавал заплахи от \"героите\" на разследването му. Той е успал да предаде текста за публикувани няколко часа преди да бъде арестуван.В събота вечерта пред съда, където се разглеждаше неговата мярка за неотклонение, се събраха стотици московчани. В много други градове също се проведоха протестни акции.Съдът реши да го постави под домашен арест до 7 август. Появиха се коментари, че това е сравнително лека мярка за обвинен в търговия с наркотици и че причина за решението на съда е бурната обществена реакция.Междувременно руските медии отбелязват, че по търсения в Гугъл в руския сегмент на мрежата Голунов вече се радва на по-голяма популарност от президента на Русия Владимир Путин.", "date": "2019.06.09", "title": "Руските власти изфабрикували уликите срещу Голунов, надигна се вълна от възмущение"}
{"url": "https://news.bg/finance/proektat-za-proizvodstvo-na-olovo-v-stara-zagora-nyama-da-se-osashtestvi.html", "text": "Частният инвеститор, който имаше намерение да построи цех за производство на олово в Стара Загора, се отказа от проекта си.В писмо до медиите фирмата \"Ресайкъл Компани\" ЕООД обвинява за решението си общината в Стара Загора. Местната управа сменила рязко мнението си само в рамките на няколко месеца.Управителят на фирмата Йордан Георгиев припомня, че инвестиционното предложение е стартирало през 2017 година и във всеки от етапите му е бил съгласуван с еколози, юристи, икономисти и местни и държавни органи.\"За нас обаче е напълно необяснима смяната на позицията на един от основните участници в съгласувателната процедура - Община Стара Загора, която само в рамките на 4 месеца дава две коренно противоположни позиции\", се посочва в писмото на \"Ресайкъл Компани\".От фирмата са категорични, че ще търсят по съдебен ред компенсация за разходите от страна на местната власт заради първоначалното одобрение, което тя е дала.Припомняме,  на областния град. Те започнаха петиция срещу строителството на завода за тежки метали. Според хората производството на олово може да повлия неблагоприятно на тяхното здраве.", "date": "2019.06.09", "title": "Проектът за производство на олово в Стара Загора няма да се осъществи"}
{"url": "https://news.bg/int-politics/v-teheran-zatvoriha-547-restoranta-za-narushavane-na-islyamskite-printsipi.html", "text": "Полицията в Иран е затворила 547 ресторанта и кафенета в столицата Техеран заради неспазване на \"ислямските принципи\". Това обяви началникът на полицията в Техеран, цитиран от агенция \"Фарс\".\"Бяха предприети сериозни мерки срещу собствениците на ресторанти и кафенета, в които ислямските принципи не се спазват, като по време на тази операция бяха затворени 547 обекта и бяха арестувани 11 нарушители\", се изтъква в изявление на полицейския началник.\"Фарс\" отбелязва, че операцията е била проведена през последните 10 дни.Сред нарушенията са \"неконвенционална реклама в киберпространството, свирене на забранена музика и разврат\".\"Спазването на ислямските принципи е ... една от основните задачи и отговорности на полицията\", настоя полицейският началник.Шефът на съда в Техеран, който се занимава с \"културни престъпления и социална и морална корупция\", призова гражданите на Техеран да съобщават за случаи на \"неморално поведение\".Гражданите могат да съобщават за случаи на хора, които са свалили \"хиджаба в колите\" си, организирането на \"смесени танцови партита\" или публикуване на \"неморално съдържание в Инстаграм\".Според ислямския дрескод в Иран, където алкохолът е забранен, жените могат да показват само лицето, ръцете и ходилата си, като трябва да носят благоприлични цветове.През 2012 г. правителството нареди кафенета да монтират охранителни камери, за да следят поведението на клиентите. Някои собственици вместо това избраха да затворят обектите си.", "date": "2019.06.09", "title": "В Техеран затвориха 547 ресторанта за нарушаване на \"ислямските принципи\""}
{"url": "https://news.bg/regions/slabo-zemetresenie-kray-garmen.html", "text": "Слабо земетресение беше регистрирано край Гърмен.По данни на Европейския средиземноморски сеизмологичен център (EMSC) трусът е бил с магнитуд от 3.1 по скалата на Рихтер.Земетресението е било на дълбочина от 10 километра и е възникнало в 5.26 часа рано сутринта.Точният епицентър е бил на 19 километра северно от Гърмен, на 61 километра югоизточно от Благоевград и на 109 километра южно от София.Няма данни за пострадали хора и материални щети.", "date": "2019.06.09", "title": "Слабо земетресение край Гърмен"}
{"url": "https://news.bg/regions/tir-se-zapali-v-dvizhenie-na-am-trakiya.html", "text": "ТИР се самозапали в движение на АМ \"Тракия\", информира bTV.Инцидентът с тежкотоварния камион е станал при 85-и километър на магистралата в посока Бургас.Движението в района е ограничено. Преминаването се осъществява само в изпреварващата лента. На място са пристигнали екипи на \"Пътна полиция\", които регулират трафика, съобщи Агенция \"Пътна инфраструктура\".Към момента е установено, че пожарът е възникнал в ремаркето на камиона - то е опожарено.Два екипа на пожарната са загасили огъня.Причините за пожара засега са неясни.Припомняме, от утре, 10 юни, движението по магистралата ще бъде затруднено поради . Пътните връзки ще се затварят поетапно.От 1 юни също така е в сила  по ключовите пътища в страната. Припомняме и че вчера, 8 юни,  в платното в посока Турция, преди отбивката за Харманли.", "date": "2019.06.09", "title": "ТИР се запали в движение на АМ \"Тракия\""}
{"url": "https://news.bg/politics/karakachanov-makedoniya-samo-ni-izpolzva-za-da-vleze-v-es-i-nato.html", "text": "Смесената  не работи. За това алармира вицепремиерът и лидер на ВМРО Красимир Каракачанов.Комисията зациклила върху живота и делото на Гоце Делчев.\"Три дни скопската страна отказва да признае очевидния, документиран и признат от самия Гоце факт, че войводата е българин по народност\", пише воеводата в прессъобщение от името на ВМРО.Македонците признали, че Гоце Делчев е роден в екзархийско населено място - Кукуш, че е бил екзархийски учител, но забравили чия е Екзархията. Те забравили също и скръбното изказване на Гоце Делчев от писмото му до Никола Малешевски: \"... когато си сме българи и всички страдаме от една обща болест\".Според вицепремиерта тази болест са били разделенията. Днес в Скопие обаче още имало хора, които търсели тези разделения.Нещо повече - според него македонците само ни използвали, за да се домогнат до ЕС и НАТО.\"Докато България търси сътрудничество и обща полза, елитът в Скопие тупа топката и се опитва да ни замазва очите, за да си прокара политиката за НАТО и ЕС\", се посочва в писмото.Комисията очевидно не работила, защото през цялото време се прокарвало разделение между \"македонско\" и \"българско\". Имало внушения, че към онзи момент става дума за различни народи.В резултат от работата на комисията се предлагало най-вече заедно да се чества 7 октомври - денят, в който костите на Гоце Делчев са предадени от комунистическата власт в София на Скопие. Между другото били споменати и други възможни дати, но без никаква конкретност и без никакво видимо намерение общо да се отбелязват заедно рождението и смъртта на Делчев.\"За мен подобно предложение е откровена подигравка, която всъщност минира процеса на подобряване на отношенията между двете страни\", категоричен е родолюбецът.По думите му досега процесът на разведряване със Скопие се дължал най-вече на великодушието на България и на ангажираността на международни фактори.\"Но явно време е България да втвърди позицията си, подобно на гръцката страна\", иска Каракачанов.Според него ако работата на междуведомствената комисия продължи в тази посока, българската делегация трябва да стане от масата с всички възможни последствия за европейската и натовска ингерация на Северна Македония.\"Вината за това няма да бъде наша\", допълва първият воевода.Гоце Делчев е маркантна фигура од македонското ослободително дело од крајот на XIX и почетокот на XX век, идеолог и организатор на револуционерното движење и на неговата самобитност. Поради преданоста кон делото, името на Делчев длабоко е вградено во македонската државотворна традиција и колективната свест на македонскиот народ, но и во меморијата на македонската емиграција во кнежевството Бугарија, како и на бугарскиот народ. Неговото име го носат повеќе институции во Р. С. Македонија и во Р. Бугарија.Гоце Делчев е роден на 4. 02. 1872 година во Кукуш, а загинал во борба со османлиските сили на 4.05. 1903 година во с. Баница, Серско, (Османлиска Империја). Се школувал во родниот град, бугарската егзархиска гимназија во Солун, и во Военото училиште во Софија. Работел како егзархиски учител во Штип (1894-1896) и кратко во Банско (1896). Во 1894 година бил посветен во МРО, која имала за цел извојување на политичка автономија на Македонија во рамките на Османлиската Империја. Делчев, мечтаел за Македонија како слободна држава. Според него, ослободувањето на Македонија лежи во внатрешно востание. Како задграничен претставник на Организацијата во Бугарија, работел за придобивање на морална и материјална поддршка за ослободително дело сред македонската емиграција и бугарското општество, но и за одбрана на независноста на Организацијата. Г. Делчев е главен организатор и инспектор на четничкиот институт на Организација. Како таков, често правел обиколки во Македонија, а повремено и во Одринско.Делчев уште за време на животот стекнал митски ореол на апостол, кој особено се засилил и проширил по неговата смрт. Неговиот соборец Михаил Чаков, за време на Првата светска војна ги прибрал од Баница земните останки на Делчев, кои во 1923 година ги предал во Домот на Илинденската организација во Софија. Тие се чувале во специјален саркофаг на кој е испишан заветот на Илинденците \"овие свети коски да се однесат во престолнината на слободна и независна Македонија\". Оттука на 7 октомври 1946 година, во Софија со пригодни свечености е потпишан Протокол помеѓу претставници на Илинденската организација и владата на Н. Р. Македонија за пренесување на моштите на Гоце Делчев во Скопје.Заедничката комисија имајќи го предвид значењето на Гоце Делчев за македонската државотворност, како и улогата на Илинденската организација во Бугарија за спазувањето и предавањето на неговите мошти на македонските власти, а раководејќи се од позитивните европски вредности, на владите на Р.С. Македонија и Р. Бугарија, им предлага, во духот на договорот за добрососедство, заедничко одбележување на 7 0ктомври, како ден на пријателство меѓу двете земји и народи, како и други јубилејни датуми поврзани со Гоце Делчев. Со тоа, на своевиден начин даваме нова димензија на безвременската девиза на Делчев \"Јас го разбирам светот како поле за културен натпревар меѓу народите\".", "date": "2019.06.09", "title": "Каракачанов: Македония само ни използва, за да влезе в ЕС и НАТО"}
{"url": "https://news.bg/regions/zhena-postrada-pri-katastrofa-na-patya-sofiya-burgas.html", "text": "Жена е пострадала при пътно произшествие на пътя София - Бургас, информира \"Фокус\".Инцидентът е станал в района на Обзор.По данни на Областната дирекция на МВР в Бургас сигналът за катастрофата е подаден малко след 15 часа.Вследствие на инцидента движението в района е затруднено.От Агенция \"Пътна инфраструктура\" (АПИ) съобщават, че движението по пътя е временно ограничено. Движението за МПС до 3.5 тона се осъществява през Дюлинския проход.Тежкотоварните камиони изчакват на място.На мястото на произшествието е пристигнал екип на \"Пътна полиция\", който регулира преминаването. Колите се пропускат в една пътна лента.", "date": "2019.06.09", "title": "Жена пострада при катастрофа на пътя София - Бургас"}
{"url": "https://news.bg/society/kashtata-za-gosti-v-lyaskovets-bila-napalno-izryadna.html", "text": "\"Къщата за гости в Лясковец, която днес бе проверена, е напълно изрядна и отговаря на всички изисквания.\" Това обяви Стефан Спасов от Министерство на земеделието, храните и горите (МЗХГ) във връзка с проверката на къщи за гости. Проверката на първата къща - тази в Лясковец - вече е приключила. Предстои експертите към министерството да проверят още 13 къщи.Къщата за гости в Лясковец съществува от 2015 година и се използва по предназначение. Има и регистър на нощувките и гостите, посочи Спасов.Той добави, че къщата е посещавана от български и чуждестранни туристи - от Португалия, Франция и Румъния. На месец са регистрирани около 150 нощувки, което средно е около 5 нощувки на ден.При проверките са установени документи за нощувки от ноември 2015 година до настоящия момент, което означава, че къщата функционира по предназначение.Представени са документи за платени данъци за всички години - от 2015 до 2018 година. Платени са и туристическите такси към Община Лясковец за 2019 година.\"Къщата като разходи отговаря на Стратегията за местно развитие на МИГ Лясковец - Стражица, към която собствениците й са кандидатствали през миналия програмен период и към която са подали проектно предложение за настоящия\", каза още Спасов.По думите му изготвените от проверяващите протокол и доклад от проверката ще бъдат предоставени на Държавния фонд \"Земеделие\" (ДФЗ).\"От ДФЗ ще разгледат проекта за допустимост и ще извършат допълнителни проверки\", допълни експертът.Медии определиха къщата да бъде първата посетена, като предстои да бъдат проверени още 13 проекта, кандидатствали за развитие на туристически дейности. Поредността на посещенията на останалите 13 проекта отново ще бъде определена от медиите, уверяват от министерството.", "date": "2019.06.09", "title": "Къщата за гости в \"Лясковец\" била напълно изрядна"}
{"url": "https://news.bg/energy/zavarshi-godishniyat-remont-na-5-i-blok-na-aets-kozloduy.html", "text": "Приключи , пишат от пресцентъра на ядрената централа.След проверка и издадено одобрение от Агенцията за ядрено регулиране, блокът бе включен в електроенергийната система на България в 14 часа и 58 минути.Кампанията за ремонта на Пети блок започна на 1 май. В рамките на дейностите са изпълнени планираните работи по ремонт и профилактика на оборудването и системите на блока. Извършено е и презареждане на реактора със свежо ядрено гориво.Реализирани са и предвидените дейности, свързани с осигуряване на дългосрочна експлоатация и повишаване на топлинната мощност на пети блок до 104%. В тази връзка е подменен роторът на цилиндър високо налягане на парната турбина, с което се осигурява техническа възможност за работа на блока на повишена мощност, съобщават от централата.Шести блок на ядрената централа работи с пълно натоварване на мощността.", "date": "2019.06.09", "title": "Завърши годишният ремонт на 5-и блок на АЕЦ \"Козлодуй\""}
{"url": "https://news.bg/world/papa-frantsisk-za-asotsialnostta-na-sotsialnite-mrezhi.html", "text": "Колкото повече използваме социалните мрежи, толкова по-малко социални ставаме. Това заяви папа Франциск в своята меса от площада \"Св. Петър\".Повод за коментара на папата е заплахата от социалните медии за психичното здраве на хората, която застрашава човечеството.Според статистика повече от 5 милиарда души имат профил в една или повече социални мрежи. Други проучвания сочат, че активността в мрежите води до депресия и тревожност.\"Днес е модерно да се хвърлят прилагателни\", каза Франциск и отправи зов към хората да реагират на злобата и лошото с добро.Папата също така изтъкна, че католическата църква рискува да стане като обикновена организация с пропагандна мисия, вместо целите на църквата да бъдат свързани с насърчаването на радостта и хармонията.", "date": "2019.06.09", "title": "Папа Франциск за асоциалността на социалните мрежи"}
{"url": "https://news.bg/regions/smerch-nad-varna.html", "text": "Смерч се завихри над Варна.От Националния институт по метеорология и хидрология (НИМХ) информират, че явлението е обичайно за тази част на годината.Снимката на природния феномен е дело на варненецът Преслав Тодоров и е направена в движение.До вторник включително се очакват валежи, на места силни и придружени с градушки. Метеоролозите предупреждават, че градушките може и да опасни. В общините, в които има проблеми с отводняването, може да се стигне до наводнени участъци.От сряда се очаква успокояване на атмосферата и по-спокойно време.Припомняме, по-рано днес , която затрудни преминаването по пътя София - Варна при Албаница. В района имаше паднали дървета и движението се осъществяваше само в едната лента.", "date": "2019.06.09", "title": "Смерч над Варна"}
{"url": "https://news.bg/society/roditeli-protestirat-zaradi-otneto-v-holandiya-dete.html", "text": "Родители протестират пред сградата на Министерски съвет.Протестът е под наслов \"Всяко отнето дете е отнето от всеки нас\".Недоволството е организирано в социалните мрежи и събира недоволни от случая с детето Атила Тодоров, което холандски съд е разпоредил да бъде дадено на приемни родители там.Според организаторите в случая не е взето предвид решение на българските власти, постановяващо за детето да се грижи баща му, пише БНР.Планира се и шествие, което да завърши пред посолството на Холандия на улица \"Оборище\".По план демонстрацията ще завърши с обща молитва в 20 часа пред посолството на Холандия.", "date": "2019.06.09", "title": "Родители протестират заради отнето в Холандия дете"}
{"url": "https://news.bg/world/nad-100-pozharnikari-gasyat-silen-pozhar-v-london.html", "text": "Над 100 огнеборци се борят със силен пожар в Източен Лондон.По данни на полицията инцидентът е сериозен. Все още няма данни дали при пожара са загинали хора, пише Mirror.Блокът е с жилищни апартаменти и е от 6 етажа.В интернет пространството се появиха множество кадри от огненото бедствие.Всички хора, намиращи се в близост до сградата, са били евакуирани поради опасност за тяхното здраве.Припомняме, през 2017 година в Лондон при  загинаха над 70 души. Тогава властите започнаха разследване на мерките за пожарна безопасност в целия град.", "date": "2019.06.09", "title": "Над 100 пожарникари гасят силен пожар в Лондон"}
{"url": "https://news.bg/crime/nyama-danni-balgari-da-sa-zadarzhani-kato-boytsi-na-daesh.html", "text": "Нямаме информация за българи, които да са били задържани като бойци на \"Ислямска държава\". Това заяви пред bTV израелският експерт по тероризъм полк. Амир Горен.Коментарът на специалиста идва по повод , вербуван от \"Ислямска държава\" за подготовка на атентат.Според Горен младежите в тази възраст са най-податливи на манипулация, защото личността им е объркана.\"Много е лесно такива подрастващи да се ловят в нета. Сигурен съм, че това момче няма няма корени за радикализация, по-скоро считам, че момчето е изгубена душа. Няма по-дълбока причина да стигне до тази ситуация, сигурен съм че не е наясно какви ще са последиците от действията му\", посочи експертът.Според израелския командос джихадистите се насочват именно към подрастващи, защото могат да бъдат привлечени по-лесно.По думите му организацията на ДАЕШ има много глобална мрежа с много езици. По различни канали терористите търсели тийнейджъри и установявали връзка с тях.Лесно е да ги върнеш в правия път, но е трудно да ги откриеш, допълни още Горен.", "date": "2019.06.09", "title": "Няма данни българи да са задържани като бойци на ДАЕШ"}
{"url": "https://news.bg/regions/gradushka-v-nyakolko-grada.html", "text": "Градушка се изсипа върху няколко града на територията на страната днес, пише БНР.Градушка е имало в районите на Кърджали, Велинград, Пазарджик и Димитровград.В много райони на Централна и Южна България има краткотрайни превалявания, придружени от гръмотевици.Припомняме, по-рано днес .Валежите продължават и утре, като е обявен  в 13 области на Северна, Централна и Южна България.", "date": "2019.06.09", "title": "Градушка в няколко града"}
{"url": "https://news.bg/int-politics/germaniya-vzima-merki-sreshtu-izmamite-s-detskite-nadbavki.html", "text": "\"Законът няма за цел да криминализира граждани на ЕС от България и Румъния, например. Точно обратното: нашата цел е да ги защитим. Ние не искаме те да бъдат примамвани към Германия с фалшиви обещания.\" Това обяви християндемократът Томас де Мезиер, бивш вътрешен министър на Германия, по време на дебата за новия закон срещу нелегалните практики при заплащането на работници и срещу измамите с детските надбавки. Той бе приет по-рано тази седмица.От години германските общини се оплакват от измами със социални помощи и детски надбавки, извършвани от граждани на ЕС. В местните медии редовно се появяват информации за съвместни акции на полицията, митническите служби и Семейната каса, при които многократно са установявани злоупотреби, в които са замесени граждани от български и румънски произход. Много от тях обаче стават жертва на измамници - безскрупулни посредници ги примамват към Германия с обещания за добри трудови условия. Истината обаче често е друга: непочтени работодатели ги назначават като надничари срещу нелегално ниски трудови възнаграждения.Новият закон има за цел да засили борбата срещу този вид престъпления. Той предвижда регионални клонове на отдел \"Работа на черно\" към Службата по финансов контрол да получат нови кадрови попълнения, а самите служители да имат повече правомощия в работата си - когато извършват контролни проверки или провеждат разследвания. Така например вече ще са позволени и контролни акции на самите борси за надничари. Това предпазва работниците от нелегалните практики при заплащането, тъй като немалко работодатели, които наемат оттам работници, им плащат много под минималната почасова ставка. Този закон обаче е от полза и за мнозинството почтени работодатели, които са стриктни в това отношение.Що се отнася до злоупотребите с детски надбавки, тук ще бъдат разширени правомощията на Семейната каса. Тя ще има правото сама да проверява отделни случаи, например за да установи дали не са налице някакви нарушения, например на правото на свободно придвижване в ЕС. Изплащането на детски надбавки може да бъде преустановено дори и само при наличието на подозрение за измама. Освен това отсега нататък новопристигналите в Германия граждани на ЕС ще получават детски надбавки през първите три месеца от пребиваването си в страната само ако могат да докажат някакъв месечен доход.Мерките целят да спрат порочната практика \"чужденци да идват в Германия само заради детските надбавки\", както се изрази депутатът от ХДС Йоханес Щайнигер. По думите му, безработни граждани на по-бедни страни от ЕС възприемат германските детски надбавки като социални помощи.Всички представители на ХДС/ХСС, участвали в дебата за новия закон, призоваха съответните институции и местните служби да започнат да прилагат закона бързо и последователно. Само тогава той ще има ефект, убедени са те. \"Правим това за доброто на Германия\", изтъкна Александер Радван от Християнсоциалния съюз. Според него, с този закон ще бъдат предотвратени огромни щети.", "date": "2019.06.09", "title": "Германия взима мерки срещу измамите с детските надбавки"}
{"url": "https://news.bg/politics/petya-stavreva-prizova-za-obedinyavane-na-partiite-ot-enp-za-mestniya-vot.html", "text": "Всички български партии от семейството на ЕНП да се обединят за предстоящите местни избори - за това призова председателката на партията \"Обединени земеделци\" Петя Ставрева на възпоменателен събор по повод 96-ата годишнина от гибелта на Александър Стамболийски, предаде БНТ. По традиция съборът се провежда в местността Янини грамади над пазарджишкото село Славовица - родното място на държавника. Събитието събра земеделци от цялата страна. Гости на честванията бяха еврокомисарят Мария Габриел и зам.-председателят на парламента Емил Христов.Лидерът на партията Петя Ставрева и почетният председател д-р Анастасия Мозер отбелязаха значимостта на държавника Александър Стамболийски в българската история, както и необходимостта от обединение на партиите в дясноцентристкото пространство за местния вот.\"Една от големите идеи на Стамболийски е обединението и аз вярвам, че за местните избори и с ГЕРБ, и СДС и другите от ЕНП трябва да бъдем един отбор.\" - посочи Петя Ставрева.Обединените земеделци продължават да работят на европейско ниво за по-справедливо разпределяне на субсидиите за средните и дребните стопани, както и за приемане на изискване за 50 процента българска продукция в големите търговски вериги у нас.", "date": "2019.06.09", "title": "Петя Ставрева призова за обединяване на партиите от ЕНП за местния вот"}
{"url": "https://news.bg/world/siriyskata-aviatsiya-udari-pozitsii-na-opozitsiyata-v-idlib.html", "text": "Сирийската авиация удари позиции на опозицията в Идлиб. По този начин продължава настъплението на правителствените сили, съобщава в. \"Ал Уатан\".Ударени са били позиции на ислямистите в Ан-Накир, Абдин, Хан-Шейхун, Маарет-Нааман, Кафр-Зита и Морика.Опозицията е понесла загуби в личен състав и въоръжение.Тези правителствени атаки последваха ракетна атака срещу военно летище близо до град Хама (220 км от Дамаск) от бойци от екстремистката група Катайб ал-Изза. Те отново завзеха стратегическите висоти на Тел-Милч, където се водят ожесточени битки.От началото на седмицата сирийската армия и проправителствените милиции загубиха 39 войници в този сектор на фронта.", "date": "2019.06.09", "title": "Сирийската авиация удари позиции на опозицията в Идлиб"}
{"url": "https://news.bg/world/meksiko-e-dogovorilo-sporazumenie-sas-sasht-za-granitsata.html", "text": "Споразумението за граничен контрол между Съединените щати и Мексико съдържа вече договорени точки, съобщиха от \"Ню Йорк таймс\".Вестникът се позовава на съобщения от пожелали анонимност източници.Мексико вече е сключил споразумение с Вашингтон, за да разположи своята Национална гвардия с приоритет по южната си граница. Това е станало по-рано през март.По-рано президентът Доналд Тръмп заяви, че ще бъде постигнато споразумение с Мексико. Той отдаде значение на волята на южния си съсед за нормализиране на ситуацията.Стотици хиляди жители на Латинска Америка се опитват да достигнат до САЩ през Мексико.В опит да ограничи наплива по границата Доналд Тръмп започна да изгражда стена.", "date": "2019.06.09", "title": "Мексико е договорило споразумение със САЩ за границата"}
{"url": "https://news.bg/world/arestuvan-e-zapodozryan-za-ubiystvoto-na-valter-lyubke.html", "text": "Арестуван е заподозрян за убийството на Валтер Любке, съобщи ДПА. В момента не се разкриват повече подробности.Знае се само, че 65-годишният Любке е бил застрелян миналата събота в главата от близко разстояние. Оръжието на престъплението все още не е намерено.Разследващите са убедени, че не става дума за самоубийство. Любке е бил открит от член на семейството си и два часа по-късно е издъхнал в болницата. Полицията призова хората да се въздържат от спекулации по темата, припомня \"Дойче веле\".Полицията е изследвала мобилния телефон на жертвата. Очевидно има и други улики, които накараха следователите да извършат арест, съобщават медиите.Валтер Любке беше прострелян в главата в двора на къщата си в Иста, село с около 900 жители в провинция Хесен. Любке беше председател на Общинския съвет на град Касел. Той беше един от най-влиятелните местни политици.", "date": "2019.06.09", "title": "Арестуван е заподозрян за убийството на Валтер Любке"}
{"url": "https://news.bg/world/boris-dzhonsan-shte-platim-eur50-mlrd-na-es-no-sled-novo-sporazumenie.html", "text": "Бившият външен министър на Великобритания и главен кандидат за премиер Борис  39 млрд. британски лири (€50 млрд.) на Брюксел като част от сделката за напускане, докато Лондон не постигне ново споразумение, отговарящо на британските условия за Брекзит.Това става ясно от негово интервю за в. \"Сънди таймс\".\"За мен е било винаги чудно как се съгласихме да платим този чек още преди да бъде договорена цялата сделка\", посочи Борис Джонсън. на британското външно министерство през юли миналата година, тъй като не се съгласи с плана за Брекзит, предложен от премиера Тереза ​​Мей. Тя пък официално подаде оставка миналия петък като лидер на управляващата Консервативна партия.Тереза Мей се оттегли, след като през последните месеци беше последователно бламирана в парламента относно нейния план за Брекзит.Великобритания трябваше да напусне ЕС на 29 март 2019 г., т.е. две години след подаването на писмено уведомление за оттегляне. Въпреки това, членовете на Камарата на общините на парламента на Обединеното кралство отхвърлиха проекта за споразумение относно сроковете за Брекзит, който май беше постигнат по време на преговорите с европейските лидери.В резултат на това ЕС се съгласи да отложи датата на напускането на Великобритания първо до април-май, после до 31 октомври.", "date": "2019.06.09", "title": "Борис Джонсън: Ще платим €50 млрд. на ЕС, но след ново споразумение"}
{"url": "https://news.bg/weather/zhalt-kod-za-poroy-i-gradushki-v-13-oblasti.html", "text": "Жълт предупредителен код за значителни валежи, придружени с гръмотевици, е обявен в 13 области на страната за неделя. Това показва справка на сайта на НИМХ.Предупреждението е в сила за областите Кърджали, Хасково, Ямбол, Сливен, Стара Загора, Пловдив, Пазарджик, Ловеч, Габрово, Велико Търново, Търговище, Разград и Шумен.Прогнозата е за значителни валежи и гръмотевици. Има условия за градушки. Очакват се количества до 20-25 л/кв.м, на отделни места и повече.Днес преди обяд над Западна България ще преобладава слънчево време. През деня отново ще се развива купеста и купесто-дъждовна облачност. На много места валежите ще са интензивни, в централните райони - със значителни количества. Ще духа слаб до умерен вятър: в западната половина от северозапад, а в източната от север-североизток, като след обяд в цялата страна ще се ориентира от север. Максималните температури ще са между 26° и 31°.Над планините ще се развива купесто-дъждовна облачност и ще има краткотрайни валежи с гръмотевици. Ще духа умерен вятър от север-североизток. Максималната температура на височина 1200 метра ще е около 18°, на 2000 метра 12°.Над Черноморието ще се развива купеста и купесто-дъждовна облачност и на места, главно по северното крайбрежие ще превали и прегърми. Ще духа слаб до умерен североизточен вятър. Максималните температури ще са между 25° и 27°. Температурата на морската вода е 20°-23°. Вълнението на морето ще е 1-2 бала.", "date": "2019.06.09", "title": "Жълт код за порой и градушки в 13 области"}
{"url": "https://news.bg/comments/starata-lyubov-razhda-ne-hvashta.html", "text": "Едно от най-важните геополитически събития не само за изминалата седмица, а и от началото на годината досега, бе посещението на президента на САЩ Доналд Тръмп във Великобритания. И няма как да бъде иначе, когато се срещат лидерите на първата и петата икономика в света.Какво се случи по време на това посещение, отвъд някои протоколни гафове пред Кралицата и левичерската протестна шумотевица в Лондон? Ето акцентите от съвместната пресконференция на американския президент Доналд Тръмп и британския министър-председател Тереза Мей:Дори повърхностен прочит на тези послания показва ясно и недвусмислено желание за сближаване между двете държави. Сближаване, което има своята историческа логика. Или както се казва, \"старата любов ръжда не хваща\"...Едва ли е случайно, че заявката на Тръмп дойде два дни преди годишнината от десанта в Нормандия - един от ключовите моменти през Втората световна война, довел до ускоряване на нейния край в Европа. На 6 юни 1944 г. САЩ, Великобритания и Канада стоварват на европейския атлантически бряг над 150 хиляди войници, 7 хиляди военноморски съда и 11 хиляди самолета, които пробиват германския Атлантически вал и осигуряват решително превъзходство на Антихитлеристката коалиция над силите на Оста. D-Day се отбелязва като решаваща битка в освобождаването на Европа от нацизма (макар че \"окупираната от нацистите Европа\" включва всичко на всичко части от Франция, Италия и Чехословакия, плюс Полша, Югославия, Гърция, Дания, Норвегия и страните от Бенелюкс; към онзи момент немската армия е почти изтласкана от територията на Съветския съюз, а редица други европейски държави са или неутрални, или съюзници на Германия), но един друг прочит може да го разглежда и като начало на американското влияние на Стария континент. При всички случаи обаче, десантът е емблематичен за бойната дружба между англосаксонците от двете страни на Атлантическия океан. Дружба, която прераства и в политическо сътрудничество през годините на Студената война, когато САЩ и Великобритания са двете водещи сили на \"свободния свят\" в битката с комунистическия лагер. Особено ясно това проличава през 80-те години на миналия век, когато техните лидери Роналд Рейгън и Маргарет Тачър довеждат Студената война до успешен край, имайки основен принос за рухването на комунизма. След което американското влияние в Европа започва да се разпростира и отвъд някогашната \"Желязна завеса\".Сега, в навечерието на Брекзит (макар да не е съвсем ясно кога ще се случи), Тръмп отправя към \"добрата стара Англия\" покана за танц. Президентът на САЩ окуражава островитяните да напуснат ЕС и същевременно ги изкушава с \"феноменално\" търговско споразумение, чрез което британската икономика да минимизира щетите от излизането си от Евросъюза. Показва също и с кого от британските политици би желал да си партнира. Последното си е своего рода натиск и опит за вмешателство във вътрешните работи на Обединеното кралство, но Съединените щати имат дълга традиция в това отношение.От своя страна Великобритания изглежда, че е оставена без избор. Разривът с Брюксел вече носи икономически и финансови негативи, които е наложително да бъдат компенсирани по някакъв начин. Най-вероятно, \"феноменалното\" търговско споразумение ще е по-изгодно за Вашингтон, отколкото за Лондон, но на Албиона трябва да се сърдят единствено на себе си. Не бива да се забравя също, че геополитически Великобритания през последните 70-ина години сякаш стоеше по-близо до САЩ, отколкото до континентална Европа (дори и след приемането й в Европейската икономическа общност през 1973г.). Така че, \"добрата стара Англия\" едва ли ще се дърпа много...Срещу кого ще бъде насочен този (нов) англо-американски блок?И сякаш като отговор на всичко това почти веднага се състоя и срещата между президентите на Русия и Китай Владимир Путин и Си Дзинпин, Която даде два резултата: Москва и Пекин се разбраха да използват местните си валути, вместо долара, в двустранната търговия и китайската Huawei да участва в разработването на 5G мрежата в Русия.По всичко личи, че настъпват интересни времена. Впрочем, те май не са преставали...", "date": "2019.06.09", "title": "Старата любов ръжда не хваща"}
{"url": "https://news.bg/crime/16-godishniyat-ot-plovdiv-prosto-se-interesuval-ot-vzrivove-ne-iskal-da-narani-nikogo.html", "text": "\"С чиста съвест мога да заявя, говорил съм с психолога и родителите на детето, че то не е имало мисъл в глава си да нарани някого или да предизвика взрив.\" Това обяви пред Би Ти Ви адвокатът на задържания 16-годишен джихадист от Пловдив Емил Велинов.От чисто любопитство детето се интересувало от взривове. Тези взривни вещества, които са били намерени на тавана над дома на семейството, са такива, които са били изготвени до някаква първоначална степен и сами по себе си не могат да предизвикат взрив, ако не се оборудват с необходимите компоненти, обясни адвокат Велинов.Детето не е обучавано от \"Ислямска държава\", а кореспондирало онлайн с мъж от ДАЕШ на английски език, който му изшращал снимки. Ако детето е искало да използва вещества да предизвика взрив, щяло да ги използва, посочи адвокатът му.Според защитника му детето е било подведено от хората, с които е разговаряло. Никаква не е била крайната цел на детето. Момчето не е имало намерение да предизвиква взрив или да взривява училището, в което учи, твърди адвокат Велинов.По думите му наказанието, което предвижда Наказателния кодекс за такова повдигнато обвинение, е от 2 до 8 години лишаване от свобода. След като се съберат всички доказателства, трябва да бъде преценено, че това е леко ненавременно наказание. \"Трябва да понесе някакво малко, справедливо наказание\", посочи адвокатът му.Защитникът му е категоричен, че детето трябва да остане в семейната си среда, което му влияело положително. По думите на адвокат Велинов момчето си е вкъщи и се чувства по-добре след прекарани няколко дни в ареста. Детето е от добро българско семейство с три деца, които притежават дребен бизнес и правят всичко възможно да осигурят добро бъдеще на децата си.Припомняме, вчера на брифинг заместник главният прокурор Иван Гешев съобщи, че 16-годишното момче от Пловдив, което беше задържано заради планиране на терористичен акт, е (\"Ислямска държава\"). По думите му в помещенията, които младежът е използвал, било намерено знаме на терористичната групировка, както и книги.Намерени били и множество готови и в процес на изготвяне взривни устройства. Едно от тях било т. нар. \"тръбна бомба\", каквито са използвани при атентати в САЩ. Открити са и 14,5 килограма взривно вещество, каквото е използвано при атентати в Белгия и Франция, както и при атаката в Сарафово през 2012 г.", "date": "2019.06.09", "title": "16-годишният от Пловдив просто се интересувал от взривове, не искал да нарани никого"}
{"url": "https://news.bg/politics/rumen-ovcharov-bsp-shte-zagubi-mestnite-izbori.html", "text": "\"Ние ще загубим местните избори, т. е. то е трудно да ги загубим, при положение че те до такава степен са загубени по време на предишните местни избори, но при всички случаи резултатът ще бъде по-добър, но няма да бъде успех и победа.\"Така бившият енергиен министър Румен Овчаров коментира пред Би Ти Ви шанса на левицата да се пребори за успех на местните избори наесен.Затова той иска да се намери разумния подход по време на конгреса на БСП, да се консолидира това, което е възможно да се консолидира, да се върви напред и да се печелят изборите, ако ще се печелят, и да се види какво правят с управлението на държавата.\"Няма настроение в партията след всички тези неща, които се получават\", отчете той и посочи, че самият Бойко Борисов също имал притеснения за изборите с .По отношение на вчерашния пленум на столетницата, Овчаров не мисли, че нещо важно се е случило на пленума, а той просто бил продължение на останалите пленуми, които се случват напоследък в БСП.Ако има нещо, което притеснява Овчаров, това е, което ще се случи на конгреса и след конгреса. По думите му цялата истерия с оставките, която се разгръща 10 дни след изборите за Европейски парламент, била абсолютно необоснована и излишна.\"Аз този филм съм го гледал през 1996-1997 година, когато една група хора, обладани да свалят лидера на БСП, го свалиха, т. е. той си подаде оставката, но самите те не получиха това, което искат\", отбеляза Овчаров, припомняйки действията на Жан Виденов.\"БСП, начело с хора като Георги Гергов, Георги Пирински, Димитър Дъбов, Сергей Станишев, Михаил Миков - няма бъдеще. Тези хора са минало за партията. Ако Корнелия направи нещо, това е, че тя промени партията. Извади я от задкулисието на 2013-2014 г., извади я от безвремието на 2014/2015 г. Сега БСП е опозиция и алтернатива. Връщането на БСП в онова блато не дава никаква перспектива нито за държавата, нито за младите хора, нито за БСП. Затова влизането на тези млади хора е плюс и трябва да се радваме на това\", коментира той.Според него добрата новина е, че БСП не е в управлението на държавата и няма опасност да се хвърли партията и държавата в безвремие. Сега има друга опасност - да се създаде тежък юридически блокаж, прогнозира Овчаров.Той посочи, че няма причина да се драматизира с оставките и Нинова е виновна за това. \"Подадената оставка от Корнелия Нинова беше прибързана, но въпросът е как излизаме от тази ситуация\", подчерта Овчаров.Той изтъкна, че със създаваните все нови и нови врагове, това ще доведе до края на управлението на Нинова. По думите на Овчаров \"трябва да се освободим от усещането, че лидерите на БСП са незаменими\".Бившият енергиен министър заяви, че защитава Нинова, защото тя защитава принципни позиции. Според Овчаров обаче няма как да се спечелят евроизборите, при положение, че \"се обявяваш срещу корупцията и задкусилието, избираш Елена Йончева за водач на листата и да се опитваш да натикаш на второ място Сергей Станишев е неразумно. Затова трябваше да бъде направен по-разумен ход\".Овчаров твърди, че АЕЦ \"Белене\" е неизбежен, но друг е въпросът, че не се вижда някой да прави нещо реално. Каква е тази процедура по търсене на инвеститор, недоумява той. Румен Овчаров прогнозира, че нищо не е тръгнало и никакъв стратегически инвеститор няма да дойде с тази процедура.\"Аз влязох в енергетиката с тази тема и сега излизам\", пошегува се той.", "date": "2019.06.09", "title": "Румен Овчаров: БСП ще загуби местните избори"}
{"url": "https://news.bg/int-politics/naslednichkata-na-merkel-ne-dava-da-se-govori-za-otmyana-na-sanktsiite-sreshtu-rusiya.html", "text": "Лидерът на Християндемократическия съюз (ХДС) Анегрет Крамп-Каренбауер отхвърли призива на премиера на една от провинциите в Германия да бъдат отменени санкциите срещу Русия, съобщава \"Асошиейтед прес\".Крамп-Каренбауер, която наследи на поста в ХДС германския канцлер Ангела Меркел, заяви пред в. \"Билд\", че санкциите са отговор на действията на Русия в Крим и Източна Украйна.\"Докато поведението на Русия там не се промени, няма да има поле за маневри за промени в икономическото сътрудничество\", настоя тя.Вчера на Международния икономически форум в Санкт Петербург премиерът на провинция Саксония Михаел Кречмер, също представител на ХДС, се срещна с руския президент Владимир Путин.\"За по-добри отношения се нуждаем от край на санкциите\", написа Кречмер в \"Туитър\".На 1 септември той ще се яви на регионални избори. В Саксония е силна крайнодясната партия \"Алтернатива за Германия\", която е против санкциите.", "date": "2019.06.09", "title": "Наследничката на Меркел не дава да се говори за отмяна на санкциите срещу Русия"}
{"url": "https://news.bg/regions/zapochva-remont-na-p-v-tsalapitsa-zatvaryat-vrazkata-sofiya-tsalapitsa.html", "text": "От утре (10 юни) започва ремонт на пътните връзки на пътен възел \"Цалапица\" при 112-и км на АМ \"Тракия\". Ще бъде затворена връзката София-Цалапица, съобщават от Агенция \"Пътна инфраструктура\" (АПИ).Уточнява се, че ремонтът включва подмяна на асфалтова настилка по връзките: София - Цалапица, София - Съединение, Бургас - Цалапица, Бургас - Съединение, Цалапица - Бургас, Съединение - Бургас, Цалапица - София и Съединение - София, както и ремонт на настилката на път III-8005 в участъка от п. в. \"Цалапица\" до с. Цалапица.По време на ремонтните дейности пътните връзки ще се затварят поетапно.Утре от 8 до 20 часа ще е затворена пътната връзка София - Цалапица. Обходният маршрут е: АМ \"Тракия\" - пътен възел \"Пазарджик\" при км 90 - гр. Пазарджик - път I-8 Пазарджик-Пловдив - кръгово кръстовище - с. Цалапица.От АПИ настояват шофьорите да карат внимателно и да спазват стриктно пътната сигнализация.Ремонтните дейности се финансират от бюджета на АПИ по програмата за текущ ремонт. Предвидените средства за обновяване на пътните връзки на п. в. \"Цалапица\" са около 400 хил. лв. с ДДС.", "date": "2019.06.09", "title": "Започва ремонт на п. в. \"Цалапица\", затварят връзката София-Цалапица"}
{"url": "https://news.bg/bulgaria/pone-165-hil-avtomobila-sa-izlezli-ot-sofiya-na-23-may.html", "text": "23 май е денят с най-интензивно движение по АМ \"Тракия\" от началото на годината, съобщават от Агенция \"Пътна инфраструктура\" (АПИ).В последния работен ден преди трите почивни дни около Деня на българската просвета и култура и на славянската писменост, 54 626 моторни превозни средства са преминали по автомагистралата. Това са отчели трафик камерите на АПИ на изхода на София в посока Пловдив.На 1 март (петък) преди трите неработни дни за честването на Националния празник, са преброени 51 504 автомобила.По АМ \"Хемус\" най-натоварено е било около Великден. На Разпети Петък (26 април) трафикът е 39 671 МПС, а в последния работен ден преди Възкресение Христово (25 април) пътуващите от София към Ботевград са били 38 295 автомобила. На трето място по интензивност на движението по автомагистралата е 23 май - 36 455 превозни средства за денонощие.Почивните дни около Великден и 24 май са и дните с най-голям трафик по АМ \"Струма\" и пътя през Владая. 34 018 автомобила са преминали по пътя през Владая на 23 май, а 31 686 МПС на Разпети Петък.В последния работен ден преди Великден най-много превозни средства са преминали и по пътя София - Калотина, когато преброителният пункт е отчел 41 894 автомобили. На 23 май в посока границата ни със Сърбия от столицата са тръгнали 38 750 автомобила.", "date": "2019.06.09", "title": "Поне 165 хил. автомобила са излезли от София на 23 май"}
{"url": "https://news.bg/politics/plevneliev-e-izklyuchitelno-blagodaren-na-tsvetanov.html", "text": "Президентът Росен Плевнелиев (2012-2017 г.) коментира пред БНТ  от всички ръководни постове в ГЕРБ.\"Г-н Цветанов си тръгна след един мъжки и много честен разговор с премиера Бойко Борисов, продължил 3 часа и половина, за който обществото разбра. Изключително съм благодарен на г-н Цветанов, който ми даде пълната оперативна свобода за действие по време на кампанията за президентските избори през 2011 г. Аз и екипът ми сме много благодарни, защото той ни показа желязна дисциплина, много силна работа с милионите българи по градовете\", изтъкна бившият държавен глава.\"Цветан Цветанов гледа на ГЕРБ като на своя рожба, на свое дете и той не би го наранил. Неговият остров е неговото семейство и ако ГЕРБ е неговото политическо семейство, той не би направил резки стъпки срещу него\", категоричен е Плевнелиев по повод тезите, че Цветанов може да създаде нов политически субект, или да се присъедини към друга партия.\"Няма никакво съмнение, че Цветанов и Борисов са тандем, който създаде и направи ГЕРБ\", допълни той.Според Плевнелиев, като партия ГЕРБ толкова дълго е доминирала в политическия живот, че самата тя трябва да си дава сметка за инфлацията в политиката. \"Ако считаме, че Бойко Борисов има план да извади нови лица на дневен ред, да даде нови ясни приоритети - то тогава би могъл и да успее\", отбеляза още бившият президент.По повод \"Апартамент гейт\" според него е важно журналистите и неправителствените организации да водят тази битка за чистотата в българската политика, за борбата с корупцията и зависимостите.\"Аз подкрепям, че този скандал гръмна, но не искам той да остане само в рамките на един апартамент. Много хора в България трябва да дадат обяснение по какъв начин са получили една или друга облага. Институциите трябва да могат да насочат прожекторите към всеки акт на липса на добро и аргументирано обяснение за материално облагодетелстване\", посочи Плевнелиев.Ниската избирателна активност, на която бяхме свидетели на европейските избори, е един сигнал към всички. За мен най-големият проблем е този. Доказателство, че гражданите имат ниско ниво на доверие към институциите и политическите лидери, каза Плевнелиев.Той не пропусна да разкритикува и наследника си Румен Радев. \"Държавният глава трябва да знае къде стоим, а днес трябва да знаем, че вече се е скарал с правителството на САЩ. Той го обвини в корупция заради сделката с Ф-16, а тя е одобрена от Сената. Той изгуби доверието на американското правителство и прави всичко възможно, за да раздели ЕС.  е стратегическо решение на българската държава, за да покаже къде стоим. Ако ние не купим Ф-16, ще изпаднем в изключително тежка геополитическа ситуация и ще изгубим доверието на американската държава. Покупката не е само пари, а е геостратегическо решение\", коментира той  Владимир Путин. Според Плевнелиев шансовете на Манфред Вебер и Франс Тимерманс да оглавят следващата Европейска комисия не са големи. Все по-силна изглеждала кандидатурата на Мишел Барние.", "date": "2019.06.09", "title": "Плевнелиев е изключително благодарен на Цветанов"}
{"url": "https://news.bg/bulgaria/otkriha-nevzriven-snaryad-s-vzrivatel-v-grobishteto-na-s-krumovo.html", "text": "Специализиран екип от 91 инженерен батальон в Пловдив снощи е иззел невзривен 122 мм корозирал снаряд с взривател.Боеприпасът е бил открит при изкопни работи в гробището на пловдивското село Крумово, съобщават от военното министерство. Уточнява се, че модулното формирование за овладяване и преодоляване на последиците от бедствия е било задействано в 18:30 ч. Петима военнослужещи с 3 броя техника са разузнали и транспортирали снаряда до формированието. Той ще бъде унищожен утре при спазване на изискванията за безопасност.До пристигането на модулното формирование, мястото, на което е открит боеприпасът, е било охранявано от органите на МВР.", "date": "2019.06.09", "title": "Откриха невзривен снаряд с взривател в гробището на с. Крумово"}
{"url": "https://news.bg/crime/protestirashti-nastoyaha-za-osvobozhdavaneto-na-osadenite-politsai-za-smartta-na-chorata.html", "text": "Над 50 представители на пет синдикални организации на служителите на МВР както и близки, приятели и роднини на петимата полицаи, осъдени на 7 г. затвор за смъртта на Ангел Димитров-Чората, починал при задържане на 10 ноември 2005 г., се събраха на столичния площад \"Света Неделя\" да изразят недоволството си от решението на съда и да поискат тяхното освобождаване.Сред петте синдикални организации на вътрешното ведомство, които присъстваха на митинга, са Синдикалната федерация на служителите в МВР (СФСМВР), Синдикат на служителите в МВР (ССМВР), Синдикален Алианс \"Сигурност\" в МВР (САСМВР), Национален полицейски синдикат (НПС) и Националният синдикат на гражданската администрация в МВР (НСГА).Всички синдикални организации на силовото ведомство, както и подкрепилите ги близки, приятели и роднини на петимата полицаи, настояват за справедливост за \"полицаите, които не са убийци\", преразглеждане на решението на съда и свобода за осъдените служители на МВР.На митинга бяха издигнати и плакати в защита на осъдените служители на МВР, сред които \"Свобода за петимата полицаи\", \"Българските полицаи не са убийци\" и \"За възобновяване на делото\".По време на митинга председателят на СФСМВР Валентин Попов обясни, че синдикалните организации и гражданите не могат да приемат за доказано, че петима служители на МВР са отишли да си свършат работа, с цел отнемане на човешки живот.Дългът и честта на служителите на МВР са, че вярват, че в България има правосъдие, посочи шефът на СФСМВР. Той припомни, че през последните дни главният прокурор Сотир Цацаров е внесъл искане за преразглеждане на присъдата, с което се надява, че съдът ще уважи това искане.\"В съдебната система има хора, които мислят като нас. Надяваме се, че съдът ще приеме за основателно искането на главния прокурор и да преразгледа наложената присъда\", каза още Попов.Той категорично заяви, че ако някога е смятал, че има такива произволно подбрани полицаи, които произволно да тръгнат да убиват, щял да напусне МВР.От своя страна заместник-председателят на СФСМВР Илия Хрисимов коментира за News.bg, че се надява да се преразгледа решението на съда, тъй като наложената присъда на пет човека, по равно разпределена, не може да се приеме. Той посочи, че трябва да се види какво точно се е случило, макар че съдебните експертизи показали, че Чората не е починал от задържането от служителите на МВР.Хрисимов е оптимист за преразглеждането решението на съда и вярва, че България е правова държава. \"Ако не вярвах, че е правова държава, нямаше да бъда тук\", подчерта той.", "date": "2019.06.09", "title": "Протестиращи настояха за освобождаването на осъдените полицаи за смъртта на Чората"}
{"url": "https://news.bg/society/zhivotnovadi-ot-kalofer-blokiraha-podbalkanskiya-pat-zaradi-pasishta.html", "text": "Животновъди от Калофер блокираха Подбалканския път София - Бургас, съобщи БГНЕС.Претенциите на фермерите, които използват пасищата в Стара планина, са, че Национален парк \"Централен Балкан\" неправомерно стопанисва частни, църковни и общински имоти, които през различните законодателни промени при връщането на земята в началото на 1990-те години и при създаването на защитената територия \"Централен Балкан\", са станали недостъпни за частните собственици.Според Тодор Диклиев местните животновъди не разполагат от години с високопланински пасища, тъй като те са раздадени на други хора.", "date": "2019.06.09", "title": "Животновъди от Калофер блокираха Подбалканския път заради пасища"}
{"url": "https://news.bg/int-politics/ostar-politicheski-kataklizam-v-moldova.html", "text": "Конституционният съд на Молдова освободи от поста президента Игор Додон и назначи за временен президент бившия премиер Павел Филип, съобщават световните осведомителни агенции.Додон заяви, че това е опит за узурпиране на властта. Демократическата партия на Молдова, от която е Филип, вчера оспори легитимността на ново правителство, съставено от подкрепяната от Русия социалистическа партия и проевропейския блок \"Сега\".Додон е бивш лидер на социалистите и подкрепи сформирането на ново правителство начело с Мая Санду от блока \"Сега\", която е бивш министър на образованието.Съдът аргументира решението си с факта, че Додон не е разпуснал парламента, както по-рано е постановил съдът. Съдът беше определил, че ако до 7 юни не бъде съставено правителство, трябва да има нови избори.Игор Донон настоя, че съдът не е независим и че Демократическата партия се опитва да си запази властта с цел \"по-нататъшното ѝ узурпиране\". Той призова населението да запази спокойствие и да не се поддава на провокации.По-късно и. д. президент Павел Филип подписа указ за разпускането на парламента и провеждането на предсрочни избори на 6 септември.По думите на Филип Демократическата партия е против провеждането на предсрочни избори, но при така сложилата се ситуация нямало друг избор.Парламентът от своя страна обяви намерението си да се обърне към международните структури, включително Съвета за сигурност на ООН, а също така единодушно прие декларация, според която назначаването на Филип за президент е незаконно.\"Парламентът на Молдова констатира узурпацията на властта от предишното правителство, което загуби доверието на Молдова, вместо мирно предаване на властта, беше решено да се отговори с дестабилизация\", настоя Мая Санду, която е лидер на блока ACUM, и която вчера беше избрана за премиер от парламента.Освен това депутатите призоваха всички служители на правоприлагащите органи \"да не се подчиняват на заповедите на узурпаторите и да преминат на страната на законната власт: парламента, правителството и президента\".", "date": "2019.06.09", "title": "Остър политически катаклизъм в Молдова"}
{"url": "https://news.bg/press/razkriha-atentat-v-plovdiv-ninova-ne-sam-blamirana-ne-se-zanimavam-sas-stsenarii.html", "text": "Семейни проблеми са тласнали 16-годишен ученик от Пловдив да търси през интернет контакти с \"Ислямска държава\", които по-късно прераснали в клетви за вярност. Това гласи една от версиите на разследването за предотвратен атентат в България.Предполага се, че драмите вкъщи се дължали на липса на разговори и внимание. Освен 16-годишното момче семейството има и други 2 по-малки деца.Връзките на тийнейджъра с организацията обаче дотолкова са се задълбочили, че той е подготвял атентат в Пловдив, който да окървави училище в града в края на юни, обясниха запознати. Тогава приключва учебната година за ученици от 9-и до 11-и клас.Терорът е осуетен, защото преди време таткото на момчето забелязал в телефона му чат комуникации с джихадисти. Мъжът потърсил помощ в ДАНС. На 5 юни в рамките на 5-6 часа службите и прокуратурата пресекли в зародиш евентуалните рискове от атентат.Пленумът на БСП не е обсъждал промяна в Устава на партията и връщане на старото положение за избор на председател. Това каза лидерът на БСП Корнелия Нинова пред журналисти. По думите й в дневния ред не съществува такава точка.\"25 членове на Националния съвет внесоха своите идеи за промяна в Устава. За информация тези идеи не са гласувани и не са включени в дневния ред на конгреса\", обясни Нинова.По думите й политическият анализ за резултата от европейските избори е бил приет. \"Приехме го и възложихме на една комисия от 17 души да го допълни и да го внесем на конгреса\", обясни тя.Запитана как тълкува това, че пленумът е отказал тя да бъде част от работната група, която ще доработва доклада, Нинова заяви, че го тълкува като добро решение и не го смята за бламиране.Родители неволно прецакаха децата си за приема в първи клас, след като една част от тях са подали грешни данни при кандидатстване, а други просто са забравили да ги запишат в школото. Така малчуганите ще трябва да се включат и във второ класиране, за да научат къде ще прекрачат за първи път училищния праг наесен.Общо 9517 малчугани са записани в избраното от тях училище към момента, обясни пред \"Монитор\" шефката на образователния инспекторат в столицата Ваня Кастрева. Те обаче могат да оттеглят документите си и да изберат ново школо на следващия етап.Субсидиите за партиите възникват през 2001 - 2002 година - по времето на правителството на Сакскобургготски. Има вариант да престанем с популисткия дебат за субсидиите, обществото също е разделено по тази тема. Това каза финансовият министър Владислав Горанов в сутрешния блок на Би Ти Ви. Някои от партиите се опитват да извлекат политически дивиденти от темата за субсидиите. Всеки път, когато внесем закона за бюджета, колегите от левицата искат да обсъдим и субсидиите, коментира Горанов. Не харесвам агресивния тон и лепенето на етикети. Обръщам се към тези другари, които си позволяват да го правят. Това е грозно и демотивира партията и нейните членове, заяви лидерът на БСП Корнелия Нинова.Решението за избор на Петър Витанов е взето с тайно гласувано от петте евродепутати. Неслучайно нямаме политическо решение кой да им бъде председател. Няма решение на Изпълнителното бюро, няма мое решение, няма мое изказване. Умишлена е политиката да не се бъркаме в работата на групата ни евродепутати.В началото на своя мандат през април новият правосъден министър Данаил Кирилов заяви приоритет, който стъписа всички експерти в областта. Той обяви, че първата му задача ще е създаването на нов механизъм за предсрочно прекратяване на мандата на \"тримата големи\" в съдебната власт - главния прокурор и председателите на Върховния касационен съд (ВКС) и Върховния административен съд (ВАС). Именно това искала Европейската комисия (ЕК), за да прекрати мониторинга върху България, обяви министърът. През следващите два месеца \"важният приоритет\" претърпя странни метаморфози, докато през уикенда Кирилов обяви последната си (засега) визия по темата - не било предсрочно прекратяване на мандата, а създаване на механизъм за временно отстраняване от длъжност на всеки от тримата, когато бъде привлечен като обвиняем. И това също било изискване на еврокомисията.Няколко законопроекта, свързани с борбата срещу неравенството и бедността ще внесе в парламента групата на \"БСП за България\". Време е за сериозен разговор за приоритети. За нас това са политиките срещу демографската катастрофа, за повишаване на доходите и срещу неравенствата. Това заяви лидерът на БСП Корнелия Нинова на брифинг в парламента. От левицата няколко пъти имаха предложения, свързани с преизчисляване на пенсиите, стимулиране на младите семейства и намаляване на ДДС върху хляба и лекарствата. Проектите им бяха отхвърлени или изобщо не стигат до разглеждане в комисии. Сега социалистите отново представят идеите си и се надяват да срещнат повече разбиране и желание за съвместна работа от депутатите от различните групи.Нинова подчерта, че е много вероятно да я обвинят в популизъм. Вчера чух от бивш член на БКП - Бойко Борисов, че социалистите много обичат да харчат чужди пари. Да му кажа, че и тези пари, които харчи през прозореца на джипа си, не са негови. Те са чужди, защото са на целия български народ, коментира лидерът на левицата.Да оставим лакърдиите на премиера и да седнем с истински аргументи да намерим решението на проблемите с неравенствата, бедността и демографията, призова още веднъж Нинова.", "date": "2019.06.09", "title": "Разкриха атентат в Пловдив, Нинова: Не съм бламирана. Не се занимавам със сценарии"}
{"url": "https://news.bg/int-politics/andrey-babish-chehiya-ne-planira-da-prieme-evroto.html", "text": "Прага свързва своя икономически ръст със запазването на националната си валута и не планира да приеме еврото, предаде ТАСС. Агенцията се позовава на Андрей Бабиш, цитиран от Фокус.\"Чехия, за разлика от Словакия, не планира да приема еврото\", заяви Бабиш, който се намира на работно посещение в Словакия.По неговите думи, отказът на Чехия от преминаване към еврото е свързан \"със сериозните проблеми, които изживява еврозоната\".", "date": "2019.06.09", "title": "Андрей Бабиш: Чехия не планира да приеме еврото"}
{"url": "https://news.bg/int-politics/izbraha-zhena-za-premier-na-moldova.html", "text": "Правителството на Молдова, водено от новия премиер Мая Санду, положи клетва в събота след заседанието на парламента, на което беше избрано. Кандидатурата на Санду получи одобрение от 61 депутати от блока АКУМ и соцпартията на Молдова, които подписаха временно споразумение за сътрудничество в парламента, съобщи БНТ.\"Днес е исторически ден за Молдова. Това, което направихме заедно, ще остане в историята на съвременна Молдова. Убеден съм, че зависи от възможностите на Мая Санду колко функционално ще бъде това правителство. Надявам се, че ще бъде добро правителство\", заяви молдовският президент Игор Додон от трибуната на парламента.Той призова политиците да правят компромиси, като отбеляза, че ръководството на правителството в сегашната ситуация е голяма отговорност.Новото правителство се закле пред президента в заседателната зала на парламента, така че веднага след това депутатите се върнаха на работа.Само преди ден президентът  след 10 юни, ако депутатите не успеят да сформират коалиция.След  Молдова изпадна в политическа криза, след като нито една от партиите не събра достатъчно подкрепа за мнозинство и самостоятелно управление. Три основни политически сили получиха места в парламента - Партията на социалистите, която подкрепя президента, Демократическата партия и про-европейският съюз.Представители на ЕС, Русия и САЩ, които посетиха Кишинев и се срещнаха с ръководството на страната и лидерите на политическите партии, призоваха за засилване на процеса.", "date": "2019.06.09", "title": "Избраха жена за премиер на Молдова"}
{"url": "https://news.bg/disasters/600-000-tona-otpadatsi-se-izhvarlyat-v-sredizemno-more.html", "text": "600 000 тона пластмасови отпадъци се изхвърлят всяка година само в Средиземно море. За това предупредиха от Световния фонд за дивата природа.По цял свят се организират различни събития, чиято цел е да информират обществеността, че замърсяването на океаните застрашава съществуването на човечеството и на животните на планетата, припомня БНТ.Като дробове на Земята океаните произвеждат повечето от кислорода, който дишаме, влияят върху климата, пречистват водата, която пием и осигуряват храна на милиарди хора. Не на последно място, те са просто красиви.", "date": "2019.06.09", "title": "600 000 тона отпадъци се изхвърлят в Средиземно море"}
{"url": "https://news.bg/disasters/intsident-s-metroto-v-bostan-devetima-sa-v-bolnitsa.html", "text": "Вагон от метрото в Бостън дерайлирала вчера сутринта. Най-малко девет души са настанени в болница. Това съобщи Си Би Ес. Телевизията се позова на местните транспортни власти.Десет пострадали са били докарани в отделението за спешна помощ, но един е отказал лечение. Никой от ранените не е с опасност за живота.Инцидентът е станал на зелената линия на метрото между спирките Кенмор и Фенуей. Властите разследват причините, които са довели до дерайлирането на вагон от метрото.", "date": "2019.06.09", "title": "Инцидент с метрото в Бостън. Деветима са в болница"}
{"url": "https://news.bg/world/padna-rekorden-dzhakpot-ot-lotariyata-megamilioni-v-sasht.html", "text": "Падна рекордният джакпот от $530 млн. от лотарията \"Мегамилиони\" в САЩ. Печелившият билет е продаден в щата Калифорния, съобщи сайтът Си Би Ес.През октомври миналата 2018 година \"Мегамилиони\" даде най-големия джакпот в историята на лотарията - повече от $1,5 млрд.Печелившият беше от щата Южна Каролина. Известно е, че това е жена, която е поискала да остане анонимна.Билети за лотарията \"Мегамилиони\" се продават 44 щата, както и от окръг Колумбия и Вирджински острови. Началото на лотарията е през 1996 г.", "date": "2019.06.09", "title": "Падна рекорден джакпот от лотарията \"Мегамилиони\" в САЩ"}
{"url": "https://news.bg/finance/danachnata-ni-sistema-edna-ot-nay-nespravedlivite-v-es.html", "text": "Разговорът за данъчната политика е далеч по-широк - не да намалим този или онзи размер на ДДС, а да преструктурираме цялата данъчна система и да я направим по-справедлива, тоест да облагаме всички субекти съобразно техния принос в общия брутен продукт и в по-голяма степен тези, които дават повече, разбирайте корпорациите. Това коментира председателят на КНСБ Пламен Димитров пред БНР.\"Данъчната система в България е една от най-несправедливите в Европейския съюз, косвените данъци са около 2/3 от общите данъчни приходи, т. е. най-несправедливите данъци са най-големи. Въпросът е дали те могат да бъдат намалявани, преди да бъдат увеличавани останалите данъци. Общото данъчно изземване и допълнителните приходи са около 35%, а в Германия - около 40% от БВП. ДДС е един от най-големите елементи на данъчните приходи\", допълни Димитров.\"Нашето предложение е да въведем необлагаем минимум върху доходите. Аз съм силен скептик, че дори да бъде намелен ДДС върху хляба и лекарствата, тези стоки ще получат трайно намаление на цени, защото това не може бъде контролирано\", посочи още той.Според Пламен Димитров цените могат да паднат, ако значимо и едновременно се намали целият размер на ДДС по цялата верига - \"с около 5-процентни пункта, което означава, че от сегашните 20% общата ставка да стане 15%\".\"Тогава няма как пазарът да реагира по различен начин, освен да намали цените на всички стоки и услуги, които се облагат с ДДС\", убеден е той.От своя страна Мария Желязкова от Европейската антибедност мрежа подчерта, че българската данъчна система е изключително деформирана, изключително антиевропейска. \"Тя е основен фактор за неравенствата в България, а те са най-високи в Евросъюза\", констатира тя. ", "date": "2019.06.09", "title": "Данъчната ни система - една от най-несправедливите в ЕС"}
{"url": "https://news.bg/regions/dve-momcheta-zaginaha-pri-katastrofa-kray-sliven.html", "text": "Две момчета на 18-годишна възраст загинаха при катастрофа край Сливен, информира БНР.Инцидентът е станал късния следобед вчера на пътя Абланово - връх Българка.Произшествието е възникнало, след като едното момче загубило контрол върху управлението на автомобила, спускайки се от връх Българка в посока Сливен. Колата излязла от пътя и се ударила в дърво.И двете момчета загинали на място.По случая е образувано досъдебно производство.", "date": "2019.06.09", "title": "Две момчета загинаха при катастрофа край Сливен"}
{"url": "https://news.bg/int-politics/stotitsi-hilyadi-protestirat-v-honkong-sreshtu-represiven-zakon-v-polza-na-kitay.html", "text": "Стотици хиляди хора протестираха в Хонконг срещу закон, който според опасенията на критици би могъл да позволи на Китай да репресира политическите си опоненти на територията, съобщава Би Би Си.Спорният законопроект за екстрадиция ще позволи заподозрени престъпници да бъдат изпратени в Китай за изправяне пред съд.Смята се, че днешните протести са най-големите от тези на \"жълтите чадъри\" през 2014 г., на които по улиците излязоха стотици хиляди хора.Правителството твърди, че законопроектът имал вградени протекции и ще включва вратички.Ръководителят на Хонконг Кари Лам настоя законодателните промени да бъдат приети преди юли. Поддръжниците твърдят, че са заложени предпазни механизми, които да предотвратят екстрадирането в Китай на хора, които са изправени пред религиозно или политическо преследване.Ала критиците на законопроекта подчертават, че хората в бившата британска колония ще бъдат изложени на дълбоко компрометираната съдебна система на Китай и това ще доведе до по-нататъшна ерозия на съдебната независимост на града.Сред протестиращите, шестващи по улиците в голямата жега и облечени в бяло, бяха широк кръг хора - от бизнесмени и адвокати до студенти, фигури, които се борят за демокрация, и религиозни групи.\"Това е краят на играта за Хонконг, въпрос на живот или смърт. Затова и дойдох\", каза Роки Чанг, 59-годишен професор, допълвайки: \"Това е лош закон.\"\"Гласовете на хората не се чуват\", настоя 18-годишният студент Иван Вонг пред \"Франс прес\".\"Този законопроект няма да засегне само репутацията на Хонконг като международен финансов център, но също така и нашата съдебна система. Това има влияние върху моето бъдеще\", допълни Иван Вонг.Промените ще разрешават искания за екстрадиране от държавни органи в континентален Китай, Тайван и Макао за заподозрени в престъпления като убийства и изнасилвания.Представители на властта в Хонконг увериха, че съдилищата в Хонконг ще имат последната дума дали да одобряват такива искания за екстрадиция, а заподозрени, обвинени в политически и религиозни престъпления, няма да бъдат екстрадирани.Налице е голямо противопоставяне от страна на обществеността, а критиците казват, че хората ще бъдат обект на произволно задържане, несправедлив съдебен процес и изтезания в съдебната система на Китай.", "date": "2019.06.09", "title": "Стотици хиляди протестират в Хонконг срещу репресивен закон в полза на Китай"}
{"url": "https://news.bg/regions/silna-burya-zatrudnyava-dvizhenieto-po-patya-sofiya-varna.html", "text": "Във Ловешко се разрази силна буря, която възпрепятства движението в района. Затруднения има по пътя София - Варна, при ловешкото село Абланица, където по пътя има паднали дървета вследствие на силния дъжд.В района на селото движението се осъществява в една лента. Преминаването се регулира от екип на \"Пътна полиция\".Сигналът към органите за падналите дървета е подаден след 12.30 часа. На мястото е изпратен екип на пожарната, който да премахне дърветата от пътя.Заместник-кметът на община Ловеч Даниел Колев информира, че до този момент няма сигнали бурята да е нанесла материални щети в района.", "date": "2019.06.09", "title": "Силна буря затруднява движението по пътя София - Варна"}
{"url": "https://news.bg/society/dobrovoltsi-na-bchk-spasiha-raftari-v-struma-pri-simulatsiya.html", "text": "Доброволци от областните организации на Българския червен кръст (БЧК) взеха участие в демонстрация на действия при наводнения.В симулацията участваха доброволци от организациите на БЧК в 22 области у нас. Към тях се присъединиха и доброволци от Северна Македония.Идеята на демонстрацията е взаимопомощ, както сподели пред общественото радио директорът на дирекция \"Мениджмънт\" към БЧК Ясен Сливенски.\"Целта е да могат да работят от различни области хора, които се познават, но в една такава обстановка, която е близка до реалната да могат да се сработят и да работят при необходимост заедно на дадено място, където се налага\", посочи той.Симулацията се проведе във водите на опасната река Струма, край Кресна.Преди доброволците да спасят на рафтърите, те помогнаха неумел плувец, който влезе в реката и беше помъкнат от буйните води. Мъжът успя да изплува до брега, където беше посрещнат от екипа на БЧК, като демонстрацията му струваше счупен крак, пише БГНЕС. Създалата се ситуация доказва колко може да бъде опасна реката.Според доброволеца Борис Захариев реката не е място за плуване. Той даде ключови съвети в случай, че човек изпадне в беда при инцидент в бързи води.\"Краката по течението и главата да е нагоре, за да може да вижда какво го очаква надолу. Ако иска да излезе от реката, насочва си главата към дадения бряг, към който иска да излезе, влага усилия, за да може да преплува и да излезе\", каза доброволецът.Демонстрацията е в рамките на тренировъчен курс и е част от проявите от \"Седмица на водното спасяване\" 2019 година.", "date": "2019.06.09", "title": "Доброволци на БЧК спасиха рафтъри в Струма при симулация"}
{"url": "https://news.bg/politics/deputat-na-putin-ohuli-balgariya-pred-kaloyan-pargov.html", "text": "\"Докато България маневрираше и спеше, Турция пое инициативата за Турски поток, а ако България не иска да печели от транзита на газ, ще се намери друго решение.\" Това заяви при посещението си в градската организация на БСП Анатолий Карпов - заместник-председател на комисията по международни отношения на руската Дума и депутат от партията на Владимир Путин \"Единна Русия\".Днес Карпов гостува на Калоян Паргов в градската организация на БСП в София, съобщиха от пресцентъра на социалистите.\"За нас е много важно \"Турски поток\" да мине през България, да бъде изградена АЕЦ \"Белене\" и Черно море да е зона на мир и сигурност.\" - заяви от своя страна Паргов по време на срещата с Карпов.Наред с това той увери руския депутат, че БСП е за отмяна на санкциите срещу Русия.Двамата разговаряха повече от час, а срещата им приключи с бърза партия шах, след което Анатолий Карпов, който е бивш световен шампион по шахмат, остави своя автограф за Паргов върху шахматната дъска. На срещата присъства и заместник-председателят на Градския съвет на БСП - София проф. Ваня Добрева.\"Разговорът ни беше приятелски. Благодаря на Анатолий Карпов, че отдели време в балканската си обиколка да направим тази среща в София. Обсъдихме различни теми, свързани най-вече с това как да направим отношенията между България и Русия по-прагматични и взаимноизгодни.\" - коментира Калоян Паргов на брифинга след срещата.\"Заявих, че АЕЦ \"Белене\" е важен проект не само за нашата страна, но и за региона. И наистина е неизбежен проект.\" - коментира още лидерът на БСП-София.\"Изразих още една позиция, която все повече ни вълнува, а именно, че Черно море трябва да бъде демилитаризирана зона, зона на мир и сигурност.\"По думите на Паргов е необходимо в София да има по-отчетливо присъствие на руската култура и изкуство - руска книжарница, руско кино, \"средище на руската култура\".Анатолий Карпов отбеляза, че наложените санкции срещу Русия са сериозна спирачка за връзките и контактите с България.Той се обяви за възстановяване на морската връзка между България и Русия.В прессъобщението не се споменава за реакция на Карпов по предложението на Паргов Черно море да бъде демилитаризирана зона.", "date": "2019.06.09", "title": "Депутат на Путин охули България пред Калоян Паргов"}
{"url": "https://news.bg/disasters/shestima-zaginaha-pri-katastrofa-sas-7-koli-v-polsha.html", "text": "Седем автомобила се сблъскаха в северозападната част на Полша, край град Шчечин, съобщават полските медии.Шестима души са загинали, 16 са ранени, според информация на tvn24.pl.Уточнява се, че шест леки автомобила са се сблъскали с камион. При инцидента, който е станал на автомагистрала A6, няколко от колите са били обхванати от пожар.Четирима от пострадалите са приети в болница, един от тях е в тежко състояние.Засега не се съобщава какви са причините за катастрофата.", "date": "2019.06.09", "title": "Шестима загинаха при катастрофа със 7 коли в Полша"}
{"url": "https://news.bg/int-politics/deystvashtiyat-prezident-na-kazahstan-pecheli-vota-izbuhnaha-masovi-protesti.html", "text": "Действащият държавен глава на Казахстан Касим-Жомарт Токаев печели предсрочните президентски избори, които се проведоха днес в страната, предаде Би Би Си.Според данните от екзитпол проучванията, Токаев печели вота с около 70%.Съобщава се за масови протести, при които според данни на вътрешното министерство са задържани около 500 души. Сред тях има и журналисти. Протестиращите заявяват, че изборите са недемократични и че изходът от тях е бил предрешен.В кореспонденция на Би Би Си се посочва, че никой не се е съмнявал в победата на Токаев, който е излъчен от управляващата партия и е от кръга на бившия президент Нурсултан Назарбаев, който се оттегли.Изданието Vlast.kz съобщи, че е задържана операторката Екатерина Суворова, която е част от екипа му. Сред арестуваните са и политологът Димаш Алжанов, и журналистът Петр Троценко.Британският журналист Крис Рикълтън, който работи за \"Франс прес\", съобщи в Туитър, че също е задържан.Извънредните избори бяха насрочени, след като на 20 март Нурсултан Назарбаев предсрочно подаде оставка. Той беше начело на страната близо 30 години.", "date": "2019.06.09", "title": "Действащият президент на Казахстан печели вота, избухнаха масови протести"}
{"url": "https://news.bg/int-politics/sasht-turtsiya-da-izbere-mezhdu-raketite-s-400-i-samoletite-f-35.html", "text": "САЩ заявиха, че Турция трябва да реши до края на юли дали да закупи руски ракетни системи С-400 или американски изтребители F-35, предаде Би Би Си.Министърът на отбраната Патрик Шанахан е изпратил писмо до турския си колега Хулуси Акар, в което пише, че Анкара трябва да направи този избор. По думите му, турската страна не може да едновременно да се сдобие с руски ракетни системи и американски самолети.По-рано американските власти предупредиха, че С-400 са несъвместими с отбранителните системи на НАТО и излагат на риск страните от алианса. Вместо тях Вашингтон предлага на Анкара да закупи противоракетни комплекси \"Пейтриът\".", "date": "2019.06.09", "title": "САЩ: Турция да избере между ракетите С-400 и самолетите F-35"}
