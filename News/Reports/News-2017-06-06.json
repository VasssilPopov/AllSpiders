{"url": "https://news.bg/int-politics/kmetat-na-london-skochi-na-tramp.html", "text": "Остро реагира кметът на Лондон Садик Хан на критиките на американския президент Доналд Тръмп срещу него, предаде Telegraph.co.uk. По думите му, държавният глава греши за много неща. Той направо настоя предстоящата визита на Тръмп в Кралството да бъде отменена от британското правителство. Посещението трябва да се проведе през октомври. Припомняме, че Тръмп поднови критиките си по адрес на Кан, наричайки изказването му след терористичната атака в събота \"жалко\".Кан заяви един ден по-рано, че лондончани не трябва да се тревожат. Но Доналд Тръмп беше разкритикуван, че е извадил думите на кмета извън контекста. Кан е имал предвид засиленото полицейско присъствие в града, а не за самата заплаха от тероризъм.В неделя от пресцентъра на кмета обявиха, че Кан има много по-важни неща да върши от това да отговаря на \"лошо информираното\" съобщение на Тръмп.Говорител на Кан написа в \"Туитър\", че кметът се е съсредоточил върху терористичния акт от събота.Междувременно, полицията разпространи снимките и имната на двама от тримата терористи от Лондон. ", "date": "2017-06-06", "title": "Кметът на Лондон \"скочи\" на Тръмп "}
{"url": "https://news.bg/int-politics/es-dava-na-afrika-50-mln-evro-za-borba-s-terorizma.html", "text": "ЕС ще предостави на Африка помощ в размер на 50 млн. евро за борба с тероризма, нелегалната имиграция и престъпността по границата в региона Сахел, предаде АФП. Това заяви шефът на външната политика Федерика Могерини. Тя направи това изявление в столицата на Мали Бамако. По думите й, стабилността не е важна само за региона, но и за Европа. Буркина Фасо, Мали, Мавритания, Нигер и Чад организираха общи сили от около 10 000 военни, полиция и цивилни. Групировки като \"Ислямска държава\" често извършват атентати в тези държави. ", "date": "2017-06-06", "title": "ЕС дава на Африка 50 млн. евро за борба с тероризма "}
{"url": "https://news.bg/world/59-protiv-reshenieto-na-tramp-da-iztegli-sasht-ot-parizhkata-sdelka-za-klimata.html", "text": "Повечето американци (59%) не одобряват решението на президента Доналд Тръмп да изтегли САЩ от споразумението за климата от Париж.Това става ясно от ново социологическо проучване на \"Вашингтон пост\" - ABC.28 на сто от респондентите пък отговарят, че подкрепят действията на американския лидер.Мнозинството от анкетираните вярват, че решението на Тръмп ще навреди на световната лидерска роля на САЩ.Републиканците не са обединени в подкрепата си за напускане на сделката, докато демократите като цяло са твърдо против. 67% от републиканците подкрепят действията на Тръмп, но процентът при независимите пада до 22 на сто и 8% при демократите. Всеки шести на десетима независими и всеки осми на десетима демократи са против хода на американския лидер.32 на сто смятат, че действията на Тръмп ще помогнат на американската икономика, докато 42 са на мнение, че ще навредят, 20% - няма да има разлика.Припомняме, миналата седмица президентът на САЩ обяви, че оттегля страната от Парижкото споразумение - договор, под който са се подписали повече от 190 държави.Последното проучване на двете американски медии е проведено от петък до неделя и в него са участвали 527 души. Статистическата грешка е в рамките на +/- 5%.", "date": "2017-06-06", "title": "59% против решението на Тръмп да изтегли САЩ от парижката сделка за климата"}
{"url": "https://news.bg/world/militsii-zapochnaha-bitkata-za-okonchatelno-osvobozhdavane-na-rakka.html", "text": "Водените от САЩ Сирийски демократични сили обявиха началото на операция за превземането на сирийския град Ракка от ДАЕШ (\"Ислямска държава\"), съобщават световни агенции.Високопоставени кюрдски представители потвърдиха, че започва операция за освобождаването на града.Силите обсадиха Ракка след освобождаването на територии по три направления в северната част, най-малко 36 джихадисти са елиминирани. През последната седмица милициите са освободили 350 квадратни километра и са се доближили на три километра от Ракка от северно и източно направление, както и на около 10 километра от западно направление.На 13 април Сирийските демократични сили започнаха четвъртата фаза от операция Euphrates Wrath за прочистване на Ракка. По време на първата фаза, започнала на 6 ноември 2016 г., силите освободиха 560 квадратни километра от Северна Ракка. На 10 декември започна втората фаза, която завърши с превземането на 2 500 квадратни километра в Западна Ракка. На 4 февруари 2017 г. Сирийските демократични сили започнаха третата фаза, която доведе до освобождаването на десетки села в Източна Ракка.Крайната цел е освобождаване на Ракка - последният бастион на ДАЕШ в Сирия.", "date": "2017-06-06", "title": "Милиции започнаха битката за окончателно освобождаване на Ракка"}
{"url": "https://news.bg/world/rusiya-zaplashi-cherna-gora-s-otvetni-merki.html", "text": "Русия заплаши Черна гора с ответни мерки, след като западнобалканската държава официално се присъедини към НАТО, съобщава Ройтерс.Външното министерство на Русия обяви, че Черна гора носи \"пълна отговорност\" след присъединяването си към наложените от ЕС санкции срещу Русия през 2014 г.\"\", се казва в съобщение на ведомството.Според генералния секретар на НАТО Йенс Столтенберг присъединяването на Черна гора към алианса е добро за международния мир и сигурността.", "date": "2017-06-06", "title": "Русия заплаши Черна гора с ответни мерки"}
{"url": "https://news.bg/world/ruski-agenti-haknali-proizvoditel-na-sistema-za-glasuvane-predi-izborite-v-sasht.html", "text": "Руски разузнавачи са хакнали производител на американски системи за гласуване седмици преди президентските избори в САЩ.Това съобщава Intercept, позовавайки се на секретен доклад на Агенцията за национална сигурност на САЩ, предаде \"Гардиън\".Според Intercept руското военно разузнаване е извършило кибератака срещу най-малко един доставчик на софтуер за изборите и е изпратило така наречените \"спиър фишинг\" (spear phishing - вид атака, при която целта е конкретна фирма или организация, а не голям брой потребители - б.р. ) имейли на повече от 100 представители на местните изборни секции дни преди изборите.Сайтът, който е специализиран по въпроси от националната сигурност, отбелязва, че документът на Агенцията за национална сигурност е предоставен анонимно и автентичността му е потвърдена независимо. Докладът е с дата 5 май 2017 г. Той е най-подробният на американското правителство за руската намеса на изборите.В изнесената информация се пояснява, че агенцията е убедена, че зад намесата на президентските избори стои Главното разузнавателно управление на Русия.\"\", се казва в документа и се допълва, че хакерите са се опитали да ударят и американските местни правителствени органи.Intercept пише още, въпреки че в документа не се споменава пряко името на компанията, че става въпрос за продукт, направен от базираната във Флорида компания VR Systems, която е предоставила продукти за електронно гласуване в 8 щата.Разкритията съвпадат с ареста на 25-годишната Риалити Лий Уинър, федерален изпълнител от Аугуста, Джорджия. Тя е обвинена в изнасяне на класифицирана информация от правителствено учреждение и предаването й на медия.Вчера следобед правосъдното министерство съобщи, че Уинър е задържана от ФБР в дома й в събота. Тя се появи пред федерален съд в Аугуста в понеделник. Тя е изпълнител към Pluribus International Corporation.Не е ясно дали двата случая са свързани. Но според NBC високопоставен федерален служител е потвърдил, че изнесените от Уинър документи са на Агенцията за национална сигурност и са предадени на Intercept.", "date": "2017-06-06", "title": "Руски агенти хакнали производител на система за гласуване преди изборите в САЩ"}
{"url": "https://news.bg/world/politsiyata-otkrila-kokteyli-molotov-vav-vana-na-napadatelite-ot-london.html", "text": "Британската полиция е открила коктейли \"Молотов\" във вана, използван при последната терористична атака в Лондон, съобщават местни медии.Най-малко 12 самоделни експлозивa са открити в автомобила, който сгази пешеходци в събота вечерта, според Скай нюз. Бутилките са били пълни с прозрачна течност и са имали парцали на гърлото.По-рано полицията съобщи самоличността на двама от тримата нападатели, които бяха застреляни от властите 8 минути след началото на нападението.27-годишният Хурам Бут и 30-годишният Рашид Редуан са от Баркинг, Източен Лондон. Бут е роден в Пакистан. Той се е появявал в документален филм за джихадизма. Известен е на полицията и МИ-5. Редуан, който се твърди, че е от марокански и либийски произход, е известен на властите.", "date": "2017-06-06", "title": "Полицията открила коктейли \"Молотов\" във вана на нападателите от Лондон"}
{"url": "https://news.bg/world/senatat-na-sasht-prizova-tramp-da-premesti-posolstvoto-v-jerusalim.html", "text": "Сенатът на САЩ прокара резолюция, с която призовава президента Доналд Тръмп да изпълни закон от 1995 г. за преместване на американското посолство от Тел Авив в Йерусалим, пише \"Вашингтон екзаминър\".Резолюцията е прокарана като част от мярка за отбелязване на 50 г. от обединението на Йерусалим след Шестдневната война през 1967 г.90 сенатори гласуваха за приемането на документа.По време на предизборната кампания Тръмп обеща да премести американското посолство в Йерусалим, но миналата седмица взе решение за отлагане изпълнението на обещанието си, за да даде възможност палестинците и израелците да започнат преговори за мир.Законът от 1995 г. призоваваше президентa да премести посолството в Йерусалим от 31 май 1999 г. или на всеки шест месеца писмено да отказва изпълнението на искането.", "date": "2017-06-06", "title": "Сенатът на САЩ призова Тръмп да премести посолството в Йерусалим"}
{"url": "https://news.bg/world/politsiyata-osvobodi-vsichki-zadarzhani-za-napadenieto-v-london.html", "text": "Британската полиция освободи всички 12 задържани във връзка с атаката в Лондон през уикенда, съобщава \"Гардиън\".От Скотланд ярд поясниха, че на освободените не са им повдигани обвинения.Властите задържаха седем жени на възраст между 19 и 60 години и петима мъже на възраст 27-55 г. Всички освен 38-годишна жена бяха задържани на един и същи адрес в Баркинг, Източен Лондон. Жената беше задържана на друг адрес в близост. Полицията не разкри имената им.Междувременно Press Association информира, позовавайки се на полицейски източници, че Исмаил Абеди, братът на нападателя от Манчестър Салман Абеди, е освободен без да му се повдигат обвинения.По последна информация 36 души остават в болница, 18 от тях са в критично състояние.", "date": "2017-06-06", "title": "Полицията освободи всички задържани за нападението в Лондон"}
{"url": "https://news.bg/press/ban-ravnosmetkata-ot-parvite-10-g-ot-chlenstvoto-na-balgariya-v-es-e-protivorechiva-chuzhdentsi-komandvali-kanala-s-mikrobusa-kovcheg.html", "text": "Еврозона. \"Дума\":Борисов настоя, че еврозоната е задължителна Еврозоната е задължителна, когато сме влизали в ЕС, ясно е записано, че трябва да приемем еврото. И като политически елит трябва да вземем решение и да кажем - ще влезем в чакалнята и в еврозоната. Иначе не трябва да се сърдим кой ще ни е виновен, че ще има две скорости в ЕС. Като нация трябва да си изпълняваме критериите и да не даваме никакви основания, за да ни кажат какво не сме свършили. Така Бойко Борисов настоя за въвеждането на еврото у нас. Според него \"всички там са ни приели\" за Шенген, само в една страна имало някакви ангажименти, които били спънка. Ако за шенгенското пространство не всичко зависи от нас, то за еврозоната е обратното.По-късно в дискусията министър Лиляна Павлова подчерта, че европредседателството е шанс България да промени своя имидж, но и да докаже, че отговаря на критериите за Шенген. \"Работим усилено за това, но това трябва да се прави интелигентно, без да се шуми много, трябва да сме много внимателни. Това, че не го говорим, не значи, че не работим по темата\", коментира тя. Резултати. \"Монитор\":Без пълни отличници на миниматурата по български Над 80 столични седмокласници са изкарали максималните 100 точки на националното външно оценяване, но за сметка на това на този етап няма данни за нито един, който да е постигнал пълен отличен по български език, научи \"Монитор\" Към този момент все още не е ясен средният успех на випуска от НВО-то по български език и математика, защото няма окончателни статистики. В момента, в който те са готови, ще бъдат качени на сайта на Регионалния инспекторат по образование.Както \"Монитор\" вече писа, според предварителните проверки седмокласниците са се представили по-добре на първите модули на двете национални външни оценявания, в сравнение с предходния випуск. Тази година за първи път балът за гимназия ще се изчислява единствено и само в точки. Досегашният максимален бал 36 ще се равнява на 100 точки. За да могат да сравнят баловете с миналогодишните, обаче родителите използват таблица и формула за превръщане на точките в оценки. ЕС. \"Сега\":БАН: Равносметката от първите 10 г. от членството на България в ЕС е противоречива\"Без никакво съмнение членството в ЕС донесе много ползи за страната - както в икономически, така и в политически план. Въпреки че по редица показатели България заема последното място в рамките на съюза, самият факт на членството е основание за национална гордост\". Това става ясно от Годишния доклад за икономическото развитие и политики на България на Института за икономически изследвания при БАН.Самодоволството от този факт обаче е крайно неуместно и именно поради тази причина се налага една трезва оценка. Постигнатите успехи трябва да бъдат оценени по достойнство, но много по-важно е да се види в кои области изоставаме, защо изоставаме, и какво може и следва да се направи, се посочва още в доклада.Специалният фокус в него е посветен на пътя на страната ни към ЕС и равносметката от първите 10 години членство в ЕС.Икономиката е силно инерционна система и следва свой собствен ход на развитие, който не може лесно и бързо да бъде повлиян от външни шокове, дори и ако са силно позитивни. В тази връзка трябва обезателно да се направи уговорката, че анализът на икономическото развитие през последното десетилетие, в което България е пълноправен член на ЕС, невинаги и не задължително трябва бъде обвързван със самото членство. Мигранти. \"Труд\":Чужденци командвали канала с микробуса ковчег \"Moжe дa ce oкaжe, чe opгaнизaтopитe нa кaнaлa, пpeз кoйтo ca влeзли зaгинaлитe нa мaгиcтpaлa \"Tpaкия\" бeжaнци, ca чyжди гpaждaни. Haй-вepoятнo opгaнизaтopитe нa кaнaлa ca влeзли y нac кaтo бeжaнци и пocлe ca пoлyчили cтaтyт. B мoмeнтa cлyжбитe paбoтят c чyжд гpaждaнин\". Това съобщи главният прокурор Сотир Цацаров. В неделя призори микробус със 17 нелегални мигранти катастрофира в дърво на 98-ия километър на магистрала \"Тракия\". Загинаха 9 чужденци и 16-годишният шофьор Трайчо, който нямал книжка.Според главния прокурор в мoмeнтa разследващите изяснявали три мoмeнтa - нaчaлoтo, кpaйнaтa тoчкa и ocигypявaнeтo пo маршрута на мигрантите oт дpyги xopa. Сотир Цацаров обяви, че тeзи кaнaли мoжe дa ce изпoлзвaт дa влязaт и xopa, кoитo ca oпacни както зa нaшaтa cигypнocт, така и за Западна Европа. Проверка. \"Дума\":Прокуратурата влезе в мина \"Оброчище\" По разпореждане на главния прокурор Сотир Цацаров окръжният прокурор на Добрич Пламен Николов е започнал общонадзорна проверка на мината в Оброчище. Това заяви главният прокурор Сотир Цацаров. Тя се осъществява, като заедно с прокуратурата действат органите на ДАНС, Областната дирекция на полицията, Държавна инспекция по труда и НАП. Проверява се спазването на законите, действащи и данъчни, и дори тези, свързани със замърсяването и опазването на околната среда, от концесионера на мината.Окръжният прокурор е казал, че е започнало разследване дали количествата манганова руда, които са добити и декларирани пред данъчните като добив и печалба, съответстват на действително добитите. От вчера сутринта прокуратурата е вече на територията на мината, иззета е цялата счетоводна документация на фирмата концесионер и управлението на мината е блокирано до установяване на данни за престъпление. Общонадзорната проверка е една, след която, ако има нужда, ще се заведе досъдебно производство срещу концесионера, информират магистратите.Преди няколко дни миньорите от \"Оброчище\" слязоха в знак на протест за трети пореден път под земята. \"Опитваме се да ликвидираме последиците от един, може би, недобросъвестен концесионер. Ако тръгнем от началото, ще стигнем до т.нар. приватизационни досиета. Нека си зададем въпроса кога е приватизирана мината и на каква сума. Доколкото зная, добивът от нея е твърде богат, въпреки че е декларирано че мината работи на загуба\", коментира Цацаров. ", "date": "2017-06-06", "title": "БАН: Равносметката от първите 10 г. от членството на България в ЕС е противоречива; Чужденци командвали канала с микробуса ковчег"}
{"url": "https://news.bg/euronews/da-ne-improvizirame-nuzhen-e-plan-prizovava-stanishev.html", "text": "Нужна е програма за икономически реформи и промени в България, които да дадат основание за реално членство в Еврозоната. \"Да не импровизираме, но да си поставим цел и да вървим последователно към нея\", съветва лидерът на европейските социалисти (ПЕС) Сергей Станишев. По негова инициатива в София бе проведена и първата дискусия на институционално ниво за бъдещето на Европа и предложените от Жан-Клод Юнкер сценарии за развитието на ЕС. Дискусията премина под надслов \"Европа отново на път\".Програмата по думите му би била основен инструмент в борбата с един от основните въпроси и дефицити у нас, а именно липсата на реалната икономическа конвергенция. \"Конвергенция на доходите и стандарта на живота\", заяви той.Според Станишев е скандално, недопустимо и неевропейско поведението на някои държави членки, които въпреки изпълнените критерии за членство на страната ни в Шенген, се обявяват \"против\" него. Според Станишев е важно страната ни да покаже амбиция за участие в интеграционното ядро на ЕС. \"Ако нямаш амбиция - винаги ще бъдеш периферия\", заяви Станишев.На форума Станишев постави темата за сътрудничеството в Черноморския регион. Той аргументира значението на темата с думите, че това е тема, актуална за България. \"Това е сфера, в която ние можем да дадем принос за Европа, решавайки и наши проблеми\", заяви Станишев. По думите му хубаво е освен да кажем по тези сценарии кое е приемливо, кое - не и да работим следващите месеци много интензивно интелектуално и политически с неправителствения сектор за консолидиране на национална позиция по вариантите за развитие на ЕС към ноември.\"Не само да заявим какво искаме ние, но и какво можем да дадем\", посочи Станишев относно петте сценария, предложени от Юнкер.По думите Западни Балкани, сигурността на европейските граници, Черноморскияе регион са теми, по които страната ни има реален принос. \"В това число имаме възможност да инициираме неща, които да се случат особено в сферата на околната среда, тъй като Черно море е затворена система\", констатира Станишев. Така могат да бъдат обвързани развитието на Черноморския регион с Дунавската стратегия. Той бе категоричен, че е необходимо да изработим няколко принципа, на които да се гради националната ни позиция - първо България трябва да се стреми към интеграционното ядро на ЕС - това означава членство в Шенген час по-скоро, с много ясна инициатива и офанзива за постигане на тази цел. Второ много сериозна подготовка за присъединяване към Еврозоната.Трето, което е много важно - принципът за солидарност в ЕС. Един от дефицитите и проблемите на Европа, че всяка страна някак си се е затворила в себе си и мисли, че ще си реши само проблемите, които са общи и с които нито една страна не може да се справи - нито с миграционната бежанска вълна, нито с тероризма, нито със социалната несигурност пред хората.\"Трябват общоевропейски решения. Когато ние искаме солидарност към нас, например за запазване на кохезионната политика, която е важна за всяка една община в България и за всеки един човек, реално погледнато трябва да сме готови да даваме солидарност по отношение на миграция и бежанска криза\", настоя лидерът на ПЕС. Той бе категоричен, че не можем да се държим като Полша и Унгария, които казват искаме десетки милиарди евро да ни помагате, обаче няма да приемем нито един бежанец.", "date": "2017-06-06", "title": "Да не импровизираме, нужен е план, призовава Станишев"}
{"url": "https://news.bg/world/hilari-klintan-priznala-che-sauditska-arabiya-i-katar-poddarzhat-teroristite-v-irak-i-siriya.html", "text": "Бившият държавен секретар и бивш кандидат за президент на САЩ Хилари Клинтън знаела, че Катар и Саудитска Арабия оказват финансова помощ на терористите в Сирия и Ирак.\"Уикилийкс\" публикува електронно писмо на Клинтън в профила си в \"Туитър\", съобщава ТАСС.Писмото на Клинтън е от 17 август 2014 г. То е било адресирано до ръководителя на предизборния й щаб Джон Подеста. В него се съобщава за ситуацията в Сирия и Ирак и вариантите за борба с действащите там терористични организации.Споменава се възможността за привличане на кюрдски бойци и сирийски бунтовници за борба с ДАЕШ (\"Ислямска държава\").Тя подчертава, че САЩ трябва да използват дипломатическите и традиционните си разузнавателни активи с цел оказване на натиск върху правителствата на Катар и Саудитска Арабия, които оказват финансова помощ на ДАЕШ и други радикални сунитски групи в региона.Вчера стана ясно, че Саудитска Арабия, Бахрейн, ОАЕ, Египет, Йемен и други държави прекъсват отношенията с Катар заради оказваната помощ за терористите.", "date": "2017-06-06", "title": "Хилари Клинтън признала, че Саудитска Арабия и Катар поддържат терористите в Ирак и Сирия"}
{"url": "https://news.bg/world/kaliforniya-i-kitay-si-satrudnichat-v-borbata-s-klimatichnite-promeni.html", "text": "Калифорния обяви, че ще си сътрудничи с Китай за чиста технология, за борба с емисиите и други позитивни възможности за борба с климатичните изменения, съобщава Ройтерс.Те ще се опитат да запълнят създадената от президента на САЩ Доналд Тръмп пропаст след решението си да оттегли държавата от Парижкото споразумение за климата.Правителството на Калифорния и китайското министерство на науките и технологиите ще работят съвместно за разработване на технологии за чиста енергия и за намаляване на емисиите на парникови газове.Междувременно действащият посланик на САЩ в Пекин подаде оставка в отговор на решението на Тръмп да изтегли страната от парижката сделка.От януари 2017 г. Дейвид Ранк изпълняваше длъжността на посланик на САЩ в Пекин.Представител на Държавния департамент заяви пред СиЕнЕн, че решението на Ранк е \"лично\", но други медии, позовавайки се на източници, отбелязват, че реалната причина за оттеглянето му е решението на Тръмп за споразумението от Париж.Тери Бранстад ще стане посланик на САЩ в Китай от края на юни.", "date": "2017-06-06", "title": "Калифорния и Китай си сътрудничат в борбата с климатичните промени"}
{"url": "https://news.bg/health/vse-poveche-mladi-lekari-ostavat-v-balgariya-spored-zdravniya-ministar.html", "text": "Броят на лекарите, които напускат България, намалява всяка година. Това заяви министърът на здравеопазването Николай Петров пред Нова телевизия.По думите на Петров младите лекари от България вече не напускат толкова масово страна ни - приказката, че всеки ден по един или двама лекари напускат, вече не е вярна. Петров посочи статистика на Министерството на здравеопазването, според която от 2008 до 2016 г. лекарите, които напускат страна ни, намаляват с около 50 - 100 души годишно. \"Трябва да запазим тази тенденция\", добави Петров.Относно ниските заплати в сферата на здравеопазването, Петров посочи, че само базовите заплати възлизат на 700-800 лева. \"Това са базовите заплати и те са ниски за всички.\" По думите на Петров е нормално някои от базовите заплати да бъдат по-високи, в зависимост от стажа и практиката на докторите, например.Приходите на лекарите започвали да се надграждат върху въпросните базови заплати, обясни Петров. \"Има надбавки... лекарите се докарват допълнителни приходи от клиничните пътеки и избора на екип, например. Друг е въпросът колко добра е болницата, колко приходи има и дали лекарите заслужават въпросната си заплата\", допълни той. Според Петров в \"по-слабите\" болници - тези, които приемат по-малък поток от хора и тези, които не си вършат работата качествено, заплатите трябва да бъдат и по-ниски.На въпроса дали той щеше да остане в България, ако току-що се беше специализирал, министърът посочи, че вече е минал по този път и би го направил отново.Като цяло Петров даде положителна оценка на здравеопазването у нас. Според него здравеопазването е добро по едни показатели, по други - не толкова. \"Трябва да идентифицираме проблемите. Имаме страхотно развита болнична мрежа - има много болници, има много инвестиции и вкарани средства в апаратура и техника. Имаме много специалисти, които са лесно достъпни в България\", допълни здравният министър.В този ред на мисли министърът добави, че в страната ни се наблюдава доста тревожен проблем относно самото отношение на обществото към лекарите и към самите институции. \"Не трябва да се водим от лоши намерения в здравеопазването\", допълни той и призова нагласата на обществото ни към българския лекар да се подобри.Относно задълженията на болниците като един от основните проблеми на сектора, Петров заяви, че изходът от спиралата на задлъжнелите болници минават през намирането на повече приходи и оптимизиране на разходите, без това да повлияе върху качеството на услугата. Здравният министър заяви, че ще се опита да приложи този модел във всички здравни заведения у нас.Като пример за задлъжняване на една болница министърът посочи, че много хора отиват в болниците без да са здравноосигурени, \"а по закон заведенията не могат да ги върнат, особено ако са по спешност\". В някои случаи, ако неосигурен човек постъпи по спешност, на него въобще не му се търси заплащане. \"Други просто не заплащат за услугата\", обясни Петров. \"Друг е въпросът, че много хора не идват в болниците по спешност. Трябва да има ясно разписани критерии за спешност - да се знае кой пациент е спешен\", заключи здравният министър.", "date": "2017-06-06", "title": "Все повече млади лекари остават в България според здравния министър"}
{"url": "https://news.bg/int-politics/tramp-nyama-da-blokira-izslushvaneto-na-bivshiya-shef-na-fbr.html", "text": "Американският президент Доналд Тръмп няма да блокира изслушването на бившия директор на ФБР Джеймс Коми пред Сената, предадоха световните информационни агенции. Това съобщи говорител на Белия дом. Държавният глава има това право, но няма да го използва.Очаква се Коми да се яви пред Сената по-късно тази седмица. Коми се съгласи да даде публични показания по разследването за руската намеса в президентските избори в САЩ, съобщи по-рано сенатската комисия по разузнаването, която отправи покана към него да отговори на въпроси по темата.Коми ще бъде изслушан на открито заседание на сената. Очаква се той да даде повече информация за разследването и да разкаже за събитията, довели до уволнението му.Припомняме, директорът на ФБР беше уволнен от президента Доналд Тръмп с обяснението, че не се справя с работата си.Редица имена се спрягат като наследник на Коми на поста му. ", "date": "2017-06-06", "title": "Тръмп няма да блокира изслушването на бившия шеф на ФБР"}
{"url": "https://news.bg/world/platen-ot-katar-otkup-ot-usd1-mlrd-na-dzhihadisti-vbesil-darzhavite-ot-persiyskiya-zaliv.html", "text": "Платен от Катар откуп в размер на до 1 милиард долара е разгневил държавите от Персийския залив, пише \"Файненшъл таймс\".Откупът е платен на ирански и свързани с \"Ал Кайда\" сили в Сирия.Припомняме, вчера няколко арабски държави от Персийския залив скъсаха отношения с Катар, обвинявайки Доха, че подпомага терористите.Емирството е дало голяма сума за освобождаването на 26 членове на ловна дружина за соколи, някои от които са били и членове на катарската кралска фамилия, ловували в Южен Ирак, заявиха източници пред изданието.Междувременно външният министър на Катар, цитиран от АП, съобщи, че Кувейт се опитва да посредничи за разрешаването на дипломатическата криза - най-голямата в региона от войната с Ирак през 1991 г.В интервю за \"Ал Джазира\" Мохамед ал Тани заяви, че кувейтският лидер е поискал от катарския емир Тамим бин Хамад ал Тани да отложи запланувана реч за кризата.\"\", каза шейх Мохамед.В същото време турският лидер Реджеп Ердоган е провел телефонни разговори с лидерите на Катар, Русия, Кувейт и Саудитска Арабия, съобщава Ройтерс, позовавайки се на президентски източници.\"\", поясниха източниците.", "date": "2017-06-06", "title": "Платен от Катар откуп от $1 млрд. на джихадисти вбесил държавите от Персийския залив"}
{"url": "https://news.bg/finance/balgariya-e-na-sedmo-myasto-po-usvoyavane-na-sredstva-ot-es.html", "text": "Ефективното управление на финансовите инструменти ще доведе до ефективност на икономиката ни. Тази позиция изрази председателят на сметната палата Цветан Цветков по време на конференция на тема \"Финансови инструменти на ЕС- поуки и перспективи\".Министърът по европредседателството Лиляна Павлова подчерта, че България е давана за пример в ползването на финансови инструменти. \"Успели сме ефективно не само да инвестираме тези средства, но виждаме възвръщаемост на тези инвестиции\", добави Павлова.Възвръщаемостта от финансовите инструменти за градско развитие е в троен размер. В настоящия програмен период 10% от средствата ще бъдат инвестирани по линия на финансовия инженеринг. \"Не трябва да противопоставяме фондове с безвъзмездно финансиране\", посочи Павлова по повод . Тя добави, че научените уроци са важни.Илиана Иванова, член на Европейската сметна палата, очерта, че ЕС е изправен пред редица предизвикателства - икономическата криза, Брекзит, мигранстската криза, младежката безработица.Въпреки това според статистика на Европейската сметна палата България се нарежда на седмо място по усвояемост на финансовите инструменти в ЕС. В последните години има увеличение на използването на финансовите инструменти - 16 милиарда евро за миналия програмен период. За равносметка за този програмен период използваните финансови инструменти са в размер на 26 милиарда евро. Само Сметната палата на ЕС е проверила 1 025 инструмента.\"Предимствата са ясни\", изтъкна Иванова, но добави и че в същото време има и слабости в използването им.Първият проблем е свръхкапитализацията в първоначалния етап. 177 инструмента по регионалния фонд и 53 от социалния фонд са изплатили само 1/3 от средствата си. Това ниско усвояване се дължало именно на тази свръхкапитализация.На второ място - едва 2% от инструментите са успели да привлекат частен финансов ресурс, по думите ѝ.Друг проблем е \"револвиращия ефект\" на финансовите инструменти. Често след приключване на програмния период има загуба на този револвиращ ефект.", "date": "2017-06-06", "title": "България е на седмо място по усвояване на средства от ЕС"}
{"url": "https://news.bg/world/sasht-odobriha-orazheyni-prodazhbi-za-riyad-za-nad-usd1-4-mlrd.html", "text": "Държавният департамент на САЩ одобри потенциална продажба на оръжия за Саудитска Арабия на стойност над 1,4 милиарда долара, съобщи Пентагонът, цитиран от Ройтерс.Това е част от сключената по време на посещението на президента Тръмп в Рияд през май оръжейна сделка на стойност 110 милиарда долара.Предложените продажби включват радарна система на \"Локхийд Мартин\", както и тренировъчна програма за ВВС на Саудитска Арабия и други саудитски сили в и извън Саудитска Арабия, отбелязва Пентагонът в две отделни съобщения на сайта си.Американската компания ще предостави 26 радарни системи AN/TPQ-53(V).Военното министерство на САЩ пояснява, че Саудитска Арабия възнамерява да ги използва за охрана на границата чрез локализиране на източника на вражеска артилерия, ракети и миномети.Радарите са част от 662 милиона долара, които са одобрени от Държавния департамент. Сделката включва предоставяне на муниции, камиони и техническа поддръжка.Отделно Саудитска Арабия плаща 750 милиона долара за програми за обучение.Американските законодатели имат право до 30 дни да блокират сделките, но това рядко се случва.Тръмп сключи военни сделки със Саудитска Арабия на 20 май по време на 9-дневна обиколка в Близкия изток и Европа.", "date": "2017-06-06", "title": "САЩ одобриха оръжейни продажби за Рияд за над $1,4 млрд. "}
{"url": "https://news.bg/world/partiyata-na-makron-pecheli-na-parvi-tur-na-parlamentarnite-izbori-v-chuzhbina.html", "text": "\"Република, напред!\" на новоизбрания президент на Франция Еманюел Макрон печели на първия тур на президентските избори в чужбина.Това става ясно от официалните данни на външното министерство на Франция, цитирани от руски медии.Партията печели в 10 от 11-те едномандатни избирателни района извън страната.В Девети избирателен район, който обхваща Мароко, Алжир, Тунис и Либия, партията на Макрон не получава подкрепата на местните френски избиратели. Избирателната активност на първия тур в 717 секции в 11-те района е била 19,1%. В събота се проведе първият тур в Северна, Централна и Южна Америка, а в неделя в останалата част от света. Според френското вътрешно министерство близо 1,3 милиона френски граждани в чужбина са имали право да гласуват.Според последните социологически проучвания партията на Макрон ще спечели 31 на сто от гласовете на първия тур на изборите във Франция в неделя. \"Републиканците\" са втори с 22 на сто, а \"Националният фронт\" е трети с 18 на сто.Вторият тур е насрочен за 18 юни.", "date": "2017-06-06", "title": "Партията на Макрон печели на първи тур на парламентарните избори в чужбина"}
{"url": "https://news.bg/politics/karlos-kontrera-pita-kolko-struva-sofiya-prayd-na-danakoplattsite.html", "text": "Общинският съветник на ВМРО Карлос Контрера пише на кмета на София Йорданка Фандъкова и на вътрешния министър Валентин Радев да спрат \"София прайд\", съобщиха от ВМРО.Съветникът пита институциите колко струва това мероприятие на данъкоплатците.Контрера припомня на столичния кмет за нарушаване на закона при провеждането на подобни паради през минали години. В тях участват малолетни и непълнолетни лица, което е недопустимо, възмущава се юристът.Общинският съветник от ВМРО пита вътрешния министър Радев колко служители на МВР са ангажирани допълнително по охраната на \"София прайд\", плаща ли им се извънреден труд и от къде идват парите за това.Контрера поставя също и въпрос дали министерството е правило оценка на въздействието с оглед ангажирането на значителен полицейски ресурс за охрана на мероприятието.Той настоява да получи информация за ресурса - и човешки, и финансов, отделен от МВР за предишните гей паради в София от 2012 до 2016 година. Юристът настоява също справката да бъде публично оповестена, защото обществото има право да знае как и за какво се харчат парите на българските данъкоплатци.В годините назад ВМРО винаги се е обявявала против провеждането на гей парад. Според партията \"София прайд\" е мероприятие, което е неприемливо и недопустимо от морална и от ценностна гледна точка.Въпросният прайд е политически митинг с политически искания и осъществяването му е покушение срещу традиционните български ценности, морала, добрите нрави и провокация срещу семейството. Участниците в него искат силово да наложат своя мироглед над останалите български граждани, мотивира думите си Карлос Контрера.В писмото си до Фандъкова Контрера пише, че провеждане на гей парад всяка година се превърна в компромисна практика. Мероприятието се провежда въпреки значителното обществено несъгласие с и въпреки очевидния хаос, който се поражда от отцепването на почти целия център на града.Според него \"София прайд\" противоречи на утвърдения морал и обществено разбиране за нормалност, традиции и е откровена провокация спрямо обществения ред.\"Защо е нужно почти за половин ден да се блокират възлови столични булеварди, при това за да се угоди на претенцията на група кресливи неолиберали, които желаят най-вече да се покажат и да дразнят всички останали\", пита Контрера.Смятам, че свободата в едно демократично общество не може и не бива да бъде безгранична. Гражданските права и свободи би следвало да се упражняват ведно със зачитане на правата и свободите на другите граждани. Въпросният прайд е израз на някаква криворазбрана толерантност, а именно идеята, че всеки може силово да налага на всички останали собствените си идеи - колкото и извратени да са те, пише Контрера до Фандъкова.\"Това, че дипломатически представители подкрепят въпросния прайд, това, че подобни мероприятия се провеждат в някои европейски държави, в никой случай не значи, че в България, респективно в София, следва да се допуска подобно нещо\", обяснява недоволството си общинският съветник и напомня, че в проявата участват и малолетни деца, което е незаконно.\"Това се знае и се допуска с мълчаливото съгласие и на Столична община, и на Агенцията за закрила на детето. И логичен е въпросът какво правят тези деца на събитие с откровен сексуален контекст, където има и мъже, и жени, които ходят почти голи и недвусмислено със своите действия артикулират извършването на сексуален акт\", пише Карлос Контрера.В тази връзка публичното крещене, че някой бил обратен и въз основа на това искал права, т.е. привилегии, е в пряк разрез с постановеното и от Конституцията на страната, мотивира желанието си да не се провежда \"София прайд\" патриотът.Той прилага и още един мотив към предложението си столична община да не разреши провеждането на шествието - за същия маршрут още преди месец е поискано одобрение за други мероприятия. Контрера се позовава на принципа \"първият по време е първи по право\", за да каже, че не може едновременно едно до друго да се провеждат взаимоизключващи се мероприятия.Представяйки своите доводи Карлос Контрера настоява кметът Фандъкова да не съгласува или да отмени \"София прайд\". Подобни мероприятия са покушение срещу обществения морал и ред, допълва Контрера.В писмото си до вътрешния министър Валентин Радев общинският съветник Карлос Контрера той припомня, че вътрешното министерство отделя значителен ресурс за охрана на въпросния парад.Контрера иска да бъде обявена информацията как и за какво се харчат парите на българските данъкоплатци за охраната на \"София прайд\".Той иска подробни данни колко полицаи са охранявали \"София прайд\" (до разотиване на участниците в него) през 2016, 2015, 2014 и 2013 и 2012 г. Контрера припомня, че в Столичната дирекция на вътрешните работи има хроничен недокомплект на състава. Охраната на подобни масови мероприятия налага полагане на извънреден труд от служителите, който взема вече епидемични размери.Според общинския съветник полицаите охраняват прайда поне по 6-8 часа. Това от една страна оголва районното управление и полицаите не могат да извършват ежедневните си задачи. От друга страна служители, които трябва да са в почивка, се ангажират - резултатът е преуморяване, неефективност и липсва на каквато и да е възможност в следващите дни да изпълняват с пълен капацитет възложените им задачи.Към охраната се включват и кварталните служители на реда, както и се ангажират сили от Перник, Пловдив, Пазарджик, а понякога и от други дирекции, мотивира искането си за ангажирания състав Контрера.Общинският съветник иска да знае какви финансови средства се изразходват за охраната на София прайд от МВР - заплащане на извънреден труд на служители, командировъчни, разходи за осигуровки, разходи за гориво и други. Моля, да ми предоставите данни за 2016, 2015, 2014, 2013 и 2012 г., иска юристът.Колко струва на обществото гей парада, заплаща ли се въобще извънредния труд на полицаите, какви други разходи се извършват и от кое перо от бюджета на МВР се поемат, пита съветникът вътрешния министърЗаплащали ли са от София прайд разходи за охрана на МВР през 2016, 2015, 2014, 2013, 2012 г. Ако да - в какъв размер и какъв е произходът на средствата, пита Контрера.", "date": "2017-06-06", "title": "Карлос Контрера пита колко струва \"София прайд\" на данъкоплатците"}
{"url": "https://news.bg/crime/chokov-ne-mozhe-da-e-kmet-reshi-administrativniyat-sad.html", "text": "Скандалният кмет на село Галиче Ценко Чоков не може да остане на поста си. Това реши на заседание вчера Административният съд във Враца, предаде \"24 Часа\".Делото започна в края на май. Мотивите са, че повече от година кметът не е изпълнявал задълженията си. Така съдът отмени решението на Общинската избирателна комисия, която се позова на правото на Чоков да ползва неплатен отпуск. Припомняме, в началото на месец май Общинската избирателна комисия (ОИК) в Бяла Слатина реши с мнозинство Ценко Чоков да остане кмет на Галиче. Решението на ОИК в Бяла Слатина дойде, след като на 25 април постанови мандатът на кмета на врачанското село да бъде прекратен предсрочно.На 9 май, вторник, Районната прокуратура в Бяла Слатина внесе жалба в знак на протест срещу решението на ОИК в Бяла Слатина относно оставането на Ценко Чоков на поста кмет на село Галиче.Според Районната прокуратура в Бяка Слатина решението на ОИК Бяла Слатина е незаконосъобразно и при вземането му са направени съществени грешки.", "date": "2017-06-06", "title": "Чоков не може да е кмет, реши Административният съд "}
{"url": "https://news.bg/crime/zapochna-takticheskoto-uchenie-cherno-more-2017.html", "text": "От 5 до 9 юни ще се проведе тактическото учение на Флотилия бойни и спомагателни кораби \"Черно море-2017\". Учението е заключителен етап от подготовката за предстоящото през месец юли национално военноморско учение с международно участие \"Бриз 2017\", съобщават от Военноморските сили.Учението подготвя участниците да усъвършенстват своите умения при прилагане на оперативните процедури на НАТО, използване на системите за управление на силите и средствата на флотилията и други военноморски практики, отнасящи се до планирането, провеждането и анализа на тактически учения.Целта на \"Черно море - 2017\" е да се подобри организацията по планиране и провеждане на тактическите действия от формированията на флотилията.В учението ще участват общо 23 бойни и спомагателни кораба от състава на флотилията, 2 вертолета АS 565 МB \"Panter\" от авиобаза \"Чайка\", 1 вертолет Ми-24 и 2 самолета СУ-25К от Военновъздушните сили на Република България.Тактическите действия предвиждат отразяване на атаките на въздушен, надводен и подводен противник, разузнаване за поставени мини и унищожаване на участък от минно заграждение, установяване на контрол върху корабоплаването.Планирано е и приемането и предаването на военни товари от вертолет, както и оказване на помощ на аварирали кораби. В учението ще се демонстрира и защита на група надводни кораби от ядрено, химическо и бактериологично оръжие.", "date": "2017-06-06", "title": "Започна тактическото учение \"Черно море - 2017\""}
{"url": "https://news.bg/world/tramp-pomolil-tilarsan-da-vazstanovi-otnosheniyata-s-moskva.html", "text": "Държавният секретар на САЩ Рекс Тилърсън заяви, че президентът Доналд Тръмп го е помолил да възстанови отношенията на Вашингтон с Москва и не е позволил политическите сътресения около руската сага да му попречат, информира АП.Тилърсън призна, че отношенията с Русия са на ниско ниво и продължават да се влошават. Той добави, че Тръмп го е помолил да се опита да стабилизира контактите с Москва и да възстанови доверието.Държавният секретар, който говори пред журналисти по време на посещението си в Уелингтън, Нова Зеландия, изтъкна, че не може да коментира подробности за руското разследване или дали те могат да свалят администрацията, защото \"нямам пряка информация\".Запитан за провокативните съобщения на Тръмп в \"Туитър\" за атаката в Лондон, Тилърсън отговори: \"\".", "date": "2017-06-06", "title": "Тръмп помолил Тилърсън да възстанови отношенията с Москва"}
{"url": "https://news.bg/crime/8-akta-za-bezaktsizni-stoki-i-13-globi-na-shofyori-sled-aktsiya-na-kapitan-andreevo.html", "text": "Контрабандни цигари, фалшиви стоки и недекларирани злато и пари са иззети при операция на ГКПП - Капитан Андреево, съобщиха от Агенция \"Митници\".Припомняме, късно в понеделник вечерта бе затруднено преминаването през митническия пункт \"Капитан Андреево\" заради провеждана операция срещу контрабандата. В нея са участвали освен полицаи и граничари.Съставени са осем акта за установени безакцизни стоки. Междувременно, в района на пункта, пътни полицаи са глобили с 13 фиша по недобросъвестни водачи. В акцията са участвали общо 80 служители.По същото време, димитровградски полицаи проверили стопанска постройка в местността \"Пърженака\", стопанисвана от 43-годишен мъж. В помещението били открити 165 саморъчно свити цигари и 0.340 грама тютюн без бандерол, както и газов пистолет с девет боеприпаса за него, които са иззети с протокол.Полицейска операция бе за пресичане на контрабандата, предотвратяване внасянето в страната на недекларирани стоки и стоки, обозначени с лого на защитени търговски марки без разрешение на правопритежателите. Освен полицейските сили в действията на пункта са участвали и служители на ГД \"Гранична полиция\" и на Агенция \"Митници\".Безакцизни цигари служителите на реда иззели от спрян за проверка лек автомобил \"Мерцедес\" с турска регистрация. Общо 11 800 къса от контрабандната стока били открити в тайник под предните седалки на колата, прикрит със специално изработена дървена дъска, обшита с мокет и с монтирани на нея две тонколони.В хода на операцията са конфискувани още 23 740 къса цигари без акцизен бандерол, 1.5 кг тютюн, 932 артикула, 283 чифта обувки и 170 опаковки перилни препарати и ароматизатори с лого на защитени марки, 60 литра препарати за растителна защита и 99 кутии зъботехнически материали без документи за произход. Иззето е злато и 17 500 евро, недекларирани пред митническите органи при влизане в страната.", "date": "2017-06-06", "title": "8 акта за безакцизни стоки и 13 глоби на шофьори след акция на \"Капитан Андреево\""}
{"url": "https://news.bg/world/krizata-mezhdu-katar-i-arabskite-darzhavi-se-zadalbochava.html", "text": "Египет затвори въздушното си пространство за катарски самолети на фона на разрастващия се дипломатически скандал. Саудитска Арабия и Бахрейн се очаква да наложат същите мерки още днес, съобщава БиБиСи.Други медии съобщават, че Катар е спрял полетите до Саудитска Арабия, Обединените арабски емирства, Бахрейн и Египет.Припомняме, вчера няколко държави, включително Йемен, Либия и Малдивите, прекъснаха връзките с Катар, обвинявайки емирството, че подкрепя терористите в района на Персийския залив. Катар отрича да подпомага терористи. Външният министър на страната призова за диалог.На катарските граждани в Бахрейн, Саудитска Арабия и ОАЕ им е даден срок от две седмици да напуснат. Египет потвърди, че е затворил въздушното си пространство в 04,00 часа по Гринуич. Ограниченията се очаква да засегнат летището в Доха - голям център за връзка на международни полети. Засегнати са компаниите Qatar Airways, Etihad Airways и Emirates.Стана ясно също, че Саудитска Арабия е отменила лиценза на Qatar Airways.Това ще доведе и до удължаване на полетите.Саудитска Арабия, Бахрейн и ОАЕ прекратиха всички транспортни връзки по въздух, земя и вода с Катар.Вчера Саудитска Арабия затвори местния офис на \"Ал Джазира\".Катар разчита на внос на храна и разривът принуди гражданите на емирството да се запасят с храна. АФП информира за опашки от по 25 души в магазин.", "date": "2017-06-06", "title": "Кризата между Катар и арабските държави се задълбочава"}
{"url": "https://news.bg/int-politics/islyamska-darzhava-poe-otgovornost-za-zalozhnicheskata-drama-v-melbarn.html", "text": "Групировката \"Ислямска държава\" пое отговорност за вчерашната заложническа драма в австралийския град Мелбърн, която завърши с двама убити и трима ранени, предадоха \"Ройтерс\" и РТ.Съобщението бе разпространено от агенция Amaq, свързана с джихадистите. В него се казва, че похитителят е техен \"войник\". Припомняме, че нападател взел жена за заложник в жилищна сграда, преди да стреля и рани трима полицаи. Той бе ликвидиран, жената освободена, а органите на реда откриха и друго тяло на мъж. Драмата продължи повече от час.Стана ясно, че нападателят е бежанец от Сомалия, поръчал проститутка, която взел за заложник. Двама от ранените полицаи са били приети в болница, но състоянието им не е тежко.  Полицията веднага обяви, че работи и по версията за тероризъм. Припомняме, че групировката вече окуражи съмишлениците си в християнски държави да нападат по-често \"кръстоносците\" по време на свещения мюсюлмански месец Рамазан, като ги увери, че ще бъдат щедро възнаградени. ", "date": "2017-06-06", "title": "\"Ислямска държава\" пое отговорност за заложническата драма в Мелбърн "}
{"url": "https://news.bg/world/hladno-posreshtane-na-tilarsan-v-nova-zelandiya-zavarshilo-s-pozdrav-sas-sreden-prast.html", "text": "Държавният секретар на САЩ Рекс Тилърсън беше хладно посрещнат по време на еднодневна визита в Нова Зеландия, пише \"Гардиън\".Тилърсън пристигна в дъждовен и ветровит Уелингтън за 8-часово посещение. Антуражът му беше \"поздравен\" със среден пръст и палец надолу.Fairfax Media информира, че американският контингент от журналисти е бил изненадан от враждебното посрещане от страна на обществото.\"\", каза кореспондентът на \"Ню Йорк таймс\" Гардинър Харис.Около 200 протестиращи с природозащитната група 350 Aotearoa се събраха пред парламента, за да посрещнат \"нежелания\" Тилърсън, след като президентът Доналд Тръмп реши да извади САЩ от Парижкото споразумение за климата.\"Грийнпийс\" Нова Зеландия определи Тилърсън за \"оръженосеца\" на Тръмп.", "date": "2017-06-06", "title": "Хладно посрещане на Тилърсън в Нова Зеландия, завършило с „поздрав” със среден пръст"}
{"url": "https://news.bg/int-politics/turski-potok-katar-i-siriya-obsadiha-putin-i-erdogan.html", "text": "Широк кръг от въпроси са обсъдили в телефонен разговор в понеделник президентите на Турция и Русия Реджеп Ердоган и Владимир Путин, предаде \"Дейли Сабах\".Сред тях са били проектът \"Турски поток\", скандалът около Катар, кризата в Сирия и други. Това са съобщили от турското президентство. Строежът на \"Турски поток\" започна преди месец. Той беше обявен от руския президент Владимир Путин през декември 2014 г. при негово посещение в Анкара.Тогава Путин даде ясен сигнал, че новото трасе е краят на \"Южен поток\". В писмо до Европейската комисия от \"Газпром\" заявиха, че ще доставят газ на България не на румънската граница, а на тази с Турция.Припомняме, Саудитска Арабия, Египет, ОАЕ, Бахрейн и други прекъснаха отношенията с Катар, обвинявайки Доха, че подкрепя тероризма.Турция вече обяви готовност да помогне на \"братските държави\" по казуса. ", "date": "2017-06-06", "title": "\"Турски поток\", Катар и Сирия обсъдиха Путин и Ердоган "}
{"url": "https://news.bg/world/prezidentat-na-afganistan-s-ultimatum-kam-talibanite-posleden-shans-za-mir.html", "text": "Броят на загиналите при смъртоносната атака в Кабул през миналата седмица достигна повече от 150 души. Това заяви президентът на Афганистан Ашраф Гани, цитиран от Ройтерс.Според осведомителната агенция това е най-смъртоносната атака в афганистанската столица от 2001 г. Атаката засегна и дипломатическата мисия на България. Повече от 400 души са пострадали при нападението, извършено на входа на добре охраняван район в града, където се намират чуждестранните дипломатически представителства и правителствени учреждения.\"\", каза Гани на конференция с чуждестранни дипломати в Кабул.Последните данни бяха за около 90 загинали и повече от 460 ранени. Всички загинали са афганистанци. Гани почете 13-те полицаи, които са спрели камиона с експлозиви, който се е опитал да влезе в охранявания район.Официално никой не е поел отговорност за атаката, макар че някои медии съобщиха, че зад терора стои ДАЕШ (\"Ислямска държава\").Атентатът доведе до протести.В същото време Гани отправи ултиматум към талибаните, призовавайки да търсят мир или ще се \"изправят пред последствията\".\"\", предупреди Гани на международната мирна конференция, цитиран от АФП.", "date": "2017-06-06", "title": "Президентът на Афганистан с ултиматум към талибаните – последен шанс за мир"}
{"url": "https://news.bg/crime/predadoha-sadiykata-ot-radnevo-na-sad.html", "text": "Специализирано звено \"Антикорупция\" - СГП внесе обвинителен акт в Софийски градски съд срещу съдия Люба Петрова - съдия от Районния съд в Раднево. Обвинението е за извършено документно престъпление.Припомняме, по искане на главния прокурор Сотир Цацаров и с решение на Съдийската колегия при Висшия съдебен съвет от 23 май, съдия Петрова беше отстранена от длъжност до приключване на воденото срещу нея наказателно производство.Обвинителният акт срещу Люба Петрова е за това, че в периода 29 - 30 март в Раднево, в сградата на Съдебната палата, в качеството си на длъжностно лице - съдия в Районния съд в Раднево, е съставила официален документ с невярно, фалшиво съдържание.Става въпрос за протокол от съдебно заседание, проведено на 29 март по частно наказателно дело за принудително настаняване на лечение, в който удостоверила неверни обстоятелства и изявления, с цел да бъде използван този документ, като доказателство.Тя е удостоверила неверни обстоятелства и изявления на прокурора и адвоката за прекратяване на производството, което не отговаря на истината. Вписала е и невярното обстоятелство, че е била снета самоличността на вещото лице по делото и че то е предупредено за наказателната отговорност.Повдигнатото срещу съдия Люба Петрова обвинение касае умишлено престъпление от общ характер, извършено при изпълнение на служебните ѝ задължения на магистрат в Районен съд - Раднево.Припомняме и , че това е второто наказателно производство, внесено в съда срещу Люба Петрова. Първото производство, внесено с обвинителен акт от СЗА, е за извършени от нея девет престъпления - лихварство, лъжесвидетелстване, измама, документно престъпление и престъпление по служба. То все още се разглежда от първоинстанционния съд - Софийски градски съд.", "date": "2017-06-06", "title": "Предадоха съдийката от Раднево на съд"}
{"url": "https://news.bg/world/velikobritaniya-pochete-s-minuta-malchanie-zaginalite-pri-terora-v-london.html", "text": "Великобритания замлъкна за една минута в памет на загиналите при терористичната атака в Лондон, съобщава \"Гардиън\".Убитите бяха почетени с минута мълчание точно в 11,00 часа местно време.В знак на уважение играчите от английския национален отбор по крикет прекъснаха срещата си срещу Нова Зеландия в Кардиф.Организирани са редица мероприятия в страната. Паметта на убитите беше почетена и в правителствените сгради. Флагът на Великобритания ще остане наполовина спуснат до вторник вечерта.Британските посолства по света също се присъединиха към обществото.Терористичната групировка ДАЕШ (\"Ислямска държава\") пое отговорност за атаката, при която загинаха 7 души и бяха ранени 48 други.Стана ясно, че сред пострадалите има и българин.", "date": "2017-06-06", "title": "Великобритания почете с минута мълчание загиналите при терора в Лондон"}
{"url": "https://news.bg/energy/v-es-samo-balgariya-iziskva-taksi-za-vazobnovyaema-energiya-ot-moshtnosti-do-30-kw.html", "text": "В България е икономически несъстоятелно да си \"\" - \"произвеждащ - потребител\" на възобновяема енергия. Това заяви Богомил Николов от Асоциация \"Активни потребители\" по време на дебат, посветен на енергийния гражданин. Дебатът се организира от представителството на Greenpeace у нас.Централен фокус беше отреден на ролята на домакинствата като производители на възобновяема енергия.Оказва се, че България единствена в Европа изисква от малките мощности до 30 KW редица такси и разрешения, дори производството да е за лична консумация. Така на практика режимът не се различава от този за въвеждане в експлоатация на топлоелектрическа централа.За сравнение в Германия режимът е уведомителен. Попълва се онлайн заявление за въпросната мощност. \"Попълвате го сутринта и до обяд вече имате отговор и въпросното разрешение за експлоатация\", коментира Николов. У нас се счита за успех процедура, която е преминала в рамките на четири - пет месеца, а има и хора, на които това е коствало години.Така за малките производители на енергия от възобновяеми източници често инвестицията е по-малка от последващите такси за легалната експлоатация на съоръжението. Николов констатира, че липсата на икономическа логика и стимули за малките производители, тромавата процедура по узаконяване и лицензия, прави процесът на превръщането на потребителя в производител на енергия за собствени нужди и за споделянето й в така наречената \"споделена икономика\" - невъзможен.Малинка Николова от Българска соларна асоциация коментира, че за начало е редно държавата поне да не пречи на малките производители на енергия от възобновяеми източници. Тя констатира, че според целите, които страната ни си е поставила в изпълнение на ангажиментите ни към ЕС до 2030 г. трябва да се достигне 27% дял на произведената енергия от възобновяеми енергийни източници.За сега към 2016 г. има 154 KW изградени мощности от фотоволтаици, за 2015 г. тези мощности са 170 KW, а за 2014 г. - 150 KW. Николова коментира, че общо тези мощности са колкото разходите на една сграда за нейното самостоятелно енергийно функциониране.Николова не скри и учудването си от факта, че в София няма нито една обществена сграда, която да е инсталирала соларен панел на покрива си.От асоциацията настояват за промяна на Наредба 6 - регламентираща начина на присъединяване към електропреносната мрежа на малките мощности, за уведомителен режим, а не разрешителен. Николова посочи, че се надява на политическа воля за промени в унисон с поставените цели за по-голям дял на енергията от възобновяеми енергийни източници.", "date": "2017-06-06", "title": "В ЕС само България изисква такси за възобновяема енергия от мощности до 30 kW"}
{"url": "https://news.bg/health/bezplatni-pregledi-na-pigmentni-petna-po-litseto-organizirat-vav-vma.html", "text": "Дерматолози от Военномедицинска академия (ВМА) ще направят безплатни прегледи за пигментни петна по лицето, съобщиха от ВМА.Консултациите ще се проведат на 8 и 9 юни 2017 г. /четвъртък и петък/, от 10:00 до 13:00 часа, в кабинет 227 в поликлиниката на ВМА. Профилактичните прегледите ще бъдат от медици от Клиниката по дерматология и венерология към ВМА.Прегледите ще се извършват след предварително записване на телефони: 02/ 92 25 023, 02/ 92 25 002 и 02/ 92 25 809 - всеки работен ден от 9:00 до 14:00 ч.", "date": "2017-06-06", "title": "Безплатни прегледи на пигментни петна по лицето организират във ВМА "}
{"url": "https://news.bg/regions/aktivira-se-svlachishte-vav-varnenskiya-kv-asparuhovo.html", "text": "Активира се свлачище на метри от къщи във варненския квартал \"Аспарухово\". От страх някои хора са напуснали домовете си. Притеснени са, че сградите може да паднат върху тях, съобщава БТВ.Свлачището е \", която е с най-много жертви от водния потоп в \"Аспарухово\" преди 3 години.В момента районът се обследва и се търси източникът на водата. Свлачището е заради силно влажния скат. \"В зависимост от това, което се установи, ще се предприемат и съответните действия, евентуално с прешкарпиране на ската или с направата на някаква канавка или някаква дренажна система\", коментира зам.-кметът на Варна Христо Иванов.От общината уверяват, че няма опасност за хората и къщите им, но те продължават да живеят в страх.Хората в района твърдят, че скатът е започнал да се наводнява след направен преди 2 години изкоп за социален блок, който е трябвало да приеме пострадали хора от наводнението. От общината отричат това да е причината за свлачището.", "date": "2017-06-06", "title": "Активира се свлачище в кв. \"Аспарухово\""}
{"url": "https://news.bg/crime/sas-ostavi-i-jozhi-ot-naglite-v-zatvora.html", "text": "Софийският апелативен съд - САС отказа да освободи предсрочно от затвора Ивайло Евтимов - Йожи, осъден като част от групата за отвличания, станала известна като \"Наглите\", съобщи БТВ.Припомняме, че СГС постанови предсрочно условно освобождаване за двама от бандата на \"Наглите\" - Ивайло Евтимов - Йожи и Любомир Димитров - Гребеца. Мотивите бяха, че за въпросния период в затвора двамата се превъзпитали и \"стопили\" присъдите си с труд и добро поведение. След като администрацията на затвора предложи те да бъдат условно освободени предсрочно, .Припомняме, че Любомир Димитров - Гребеца няма да бъде освободен предсрочно. Такова е окончателното решение на Софийският апелативен съд. Тричленен състав на Апелативен съд - София отмени определение на Софийския градски съд от 5 май 2017 г.", "date": "2017-06-06", "title": "САС остави и Йожи от \"Наглите\" в затвора"}
{"url": "https://news.bg/energy/kevr-chu-zashto-iskat-po-visoki-tseni-na-parnoto-i-toka.html", "text": "Комисията за енергийно и водно регулиране (КЕВР) обсъди на открито заседание поскъпването на парното и тока от 1 юли.Първоначалните разчети показват, че електроенергията за бита ще поскъпне с 1,99% за абонатите на ЧЕЗ, с 1,5% - за абонатите на ЕВН и с 0,22% за клиентите на \"Енерго-Про\".Регулаторът предлага и повишение на цените на парното средно с около 1%. Понижение се предвижда само в София- с 0.88%.Представители на дружествата изразиха становищата си по време на заседанието. Топлофикациите и доставчиците на ток възразиха срещу готвените увеличения, тъй като КЕВР не е признала разходите им за амортизация и възнаграждения.На закрито заседание на 9 юни КЕВР ще приеме проект на решение за цени в сектора. На 13 юни ще се проведе обществено обсъждане. \"Предложих на всички енергийни дружества да дойдат, за да чуят не само собственото си мнение, което днес изразиха, но да чуят мнението на различни институции, включително комисии, министерства, граждански сдружения и редови граждани\", каза пред журналисти шефът на регулатора Иван Иванов.След това започва да тече 14-дневен срок, в който всички заинтересовани лица могат да депозират предложенията си към комисията. Окончателното решение за цените ще бъде взето на 30 юни. Те ще са валидни от 1 юли 2017 г. до 30 юни 2018 г.Представителят на ЕВН подчерта, че една от най-големите болници -УМБАЛ \"Проф д- р Ст. Киркович\" АД в Стара Загора има над 3,2 млн. лв. задължения към ЕВН. В дружеството се работило в доста динамична обстановка.От ЕВН са предприели и съдебно дирене на средствата.Стана ясно и че дружеството не може да покрие разходите за амортизация в размер на 0,5 млн. лв. От ЕВН възразиха срещу непризнаване на разходите за енергийна ефективност.Пламен Стефанов от \"Енерго-про\" определи решението като \"сурово\". В тежките зимни условия и пиковото натоварване на системата екипите им отстранявали в кратки срокове аварии и разсрочвали сметки. \"Считаме, че си свършихме добре работата, а на практика се оказваме наказани\", коментира той. Стефанов апелира КЕВР да отложи корекцията на разходите за амортизация за следващата година, както и да предвиди разсрочване на корекцията за неизпълнени инвестиции.", "date": "2017-06-06", "title": "КЕВР чу защо искат по-високи цени на парното и тока"}
{"url": "https://news.bg/world/tramp-ako-razchitah-na-amerikanskite-medii-nyamashe-da-vlyaza-v-beliya-dom.html", "text": "Американският президент Доналд Тръмп за пореден път нападна медиите в САЩ, но засегна и разразилата се вчера дипломатическа криза около Катар с поредица от съобщения в \"Туитър\".\"\", написа Тръмп в социалната мрежа.Няколко минути по-късно той продължи рейда си срещу медиите: \"\".В промеждутъка американският лидер коментира и темата с Катар.\"По време на последното ми пътуване до Близкия изток аз подчертах, че повече няма да се финансира радикална идеология. Лидерите посочиха Катар - гледай!\", написа президентът на САЩ.Припомняме, няколко арабски държави прекъснаха отношенията с Катар, обвинявайки Доха, че финансира терористи.", "date": "2017-06-06", "title": "Тръмп: Ако разчитах на американските медии, нямаше да вляза в Белия дом"}
{"url": "https://news.bg/politics/sindikati-nedovolni-ot-lipsa-na-dialog-s-mo.html", "text": "Двата национално представителни синдиката в Министерството на отбраната - Федерацията на независимите синдикати от отбраната \"Българска армия\" към КНСБ и Национален синдикат \"Отбрана\" към КТ \"Подкрепа\", информираме, че към момента в Министерството на отбраната няма институциализиран социален диалог.Ръководството на Министерството на отбраната не осъществява контакти със социалните партньори, въпреки нееднократните писмени предложения за работни срещи от наша страна.Няма и формирани органи за социално сътрудничество - Отраслов съвет за социално сътрудничество и Съвет по условия на труд в Министерството на отбраната в съответствие с нормативната уредба.Синдикатите се обръщат към премиера Борисов обезпокоени от липсата на социален диалог в Министерството на отбраната в продължение на месец от встъпване в длъжност правителството.Искат неговата намеса за осигуряване на нормален социален диалог по нерешени проблеми в Министерството на отбраната. Проблемите са свързани с политиката по доходите, здраве и безопасност при работа, кадрова политика, търговските дружества на МО и др.Очакват своевременна реакция от Борисов.Припомняме, че вчера министърът на отбраната Красимир Каракачанов се срещна с председателите на синдикалните организации в Министерството на отбраната. В разговорите участваха председателят на Федерацията на независимите синдикати от отбраната \"Българска армия\" към КНСБ Георги Братованов и председателят на Националния синдикат \"Отбрана\" към КТ \"Подкрепа\" Тодор Воденов, както и заместник-министърът на отбраната Атанас Запрянов.Целта на вчерашната срещата, инициирана от синдикатите, е възстановяването на социалния диалог в Министерството на отбраната и набелязване на въпроси и теми, по които социалните партньори да си сътрудничат. Каракачанов отбеляза, че ръководството на Министерството на отбраната и синдикатите са на едно мнение по редица проблемни въпроси и ще се търси възможност за тяхното решаване.По информация на МО, участниците в срещата се договориха в най-кратки срокове да се възстанови работата и дейността на органите за социално сътрудничество в Министерството на отбраната.", "date": "2017-06-06", "title": "Синдикати недоволни от липса на диалог с МО"}
