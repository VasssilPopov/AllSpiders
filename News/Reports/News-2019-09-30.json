{"url": "https://news.bg/health/predlagat-dva-varianta-na-meditsinskite-sestri-ot-karlovo-za-opredelyane-na-zaplatite-im.html", "text": "\"На медицинските сестри са предложени два варианта за определяне на възнагражденията. До четвъртък очаквам от тях, съгласувано със синдикатите и Общинския съвет, да вземат решение кой от вариантите ги удовлетворява\".Това заяви управителят на общинската болница в Карлово д-р Христо Пелев по време на среща с министъра на здравеопазването Кирил Ананиев.Той увери здравния министър, че в лечебното заведения няма напрежение и е постигната съгласуваност относно бъдещите действия, касаещи работните заплати.Министър Ананиев беше категоричен, че в рамките на следващата година ще бъде гарантирана устойчивост на финансирането на дейностите извън обхвата на задължителното здравно осигуряване, за които дейности МЗ субсидира болниците по реда на Наредба № 3.По-рано днес стана ясно, че  Оставки са депозирали всички медицинските сестри от Вътрешното отделение.На 13 септември медицинските сестри и лекарите в детското отделение на болницата в Карлово ", "date": "2019.09.30", "title": "Предлагат два варианта на медицинските сестри от Карлово за определяне на заплатите им"}
{"url": "https://news.bg/regions/sadat-reshava-po-15-zhalbi-sreshtu-sabaryane-na-nezakonni-postroyki-v-stara-zagora.html", "text": "Препращат 15 жалби от живущи в незаконни постройки в Административен съд - Стара Загора. Информацията е на община Стара Загора.Срокът за обжалване на събарянето на незаконните постройки в ромския квартал \"Лозенец\" изтече на 27 септември.Според процедурата след произнасянето на съда започва да тече срок за доброволно премахване на постройките. Месец след това се пристъпва към принудително събаряне.Вероятно дейностите ще започнат след приключване на зимния период, съобщиха от общинския отдел \"Контрол по строителството\".В началото на септември, кметът на Стара Загора Живко Тодоров подписа 96 заповеди за събаряне на незаконни постройки, намиращи се от източната страна на ул. \"Витоша\", парк \"Борова гора\" до Стрелбището.Припомняме,  започна от ноември 2018 г.През  продължи. Едната дата беше 8 април, другата - 15 април.В също имаше събаряне на незаконни постройки.", "date": "2019.09.30", "title": "Съдът решава по 15 жалби срещу събаряне на незаконни постройки в Стара Загора"}
{"url": "https://news.bg/int-politics/zelenski-malko-veroyatno-e-ukrayna-da-publikuva-stenogramata-ot-razgovora-s-tramp.html", "text": "Украинският президент Володимир Зеленски обяви, че е малко вероятно Киев да публикува своята версия на стенограма от телефония разговор от 25 юли с президента на САЩ Доналд Тръмп, който е в центъра на разследването за импийчмънт във Вашингтон, съобщава \"Ройтерс\".Белият дом публикува резюме от разговора през миналата седмица. То показа Тръмп, който е републиканец, да иска от Зеленски да разследва един от основните му опоненти на президентските избори през 2020 г., бившия американски вицепрезидент от демократите Джо Байдън и сина му Хънтър, който е в борда на украинска газова компания.Демократическата партия в САЩ твърди, че разговорът доказва, че Тръмп неуместно е потърсил помощ от чуждестранен лидер, за да очерни политически опонент; Тръмп нарича обвиненията лов на вещици.Говорейки пред журналисти по време на събитие във военен обект близо до Киев, Зеленски заяви, че смята, че би било погрешно да разпространи украинското резюме или стенограма от разговора.\"Преди да стана президент, никога не съм бил дипломат, но смятам, че съм имал много такива разговори през живота си и ще имам много повече\", заяви Зеленски.\"Налице са някои нюанси и неща, които според мен би било неправилно да се публикуват\", изтъкна украинският държавен глава.Запитан дали Киев ще започне разследване на твърденията срещу Джо Байдън и сина му Хънтър, по искане на Тръмп, Зеленски заявил, че Киев няма да действа само и единствено по нареждане на други страни.\"Не могат да ни заповядват да правим каквото и да било. Ние сме независима държава\", подчертал Зеленски.\"Отворени сме, готови сме да разследваме, но това няма нищо общо с мен. Нашите независими правоприлагащи органи са готови да разследват всеки случай, в който законът е нарушен\", допълнил украинският президент.", "date": "2019.09.30", "title": "Зеленски: Малко вероятно е Украйна да публикува стенограмата от разговора с Тръмп"}
{"url": "https://news.bg/health/spasiha-patsient-s-vertolet-kugar.html", "text": "Транспортираха пациент от летище Щръклево до летище София с вертолет \"Кугър\", съобщиха от Министерството на отбраната.Екипаж от състава на авиобаза Крумово с вертолет \"Кугар\" изпълни днес, 30 септември, специален полет по искане на Министерството на здравеопазването. Вертолетът излетя в 12.14 ч. от авиобаза Крумово.В 14.30 ч. пациентът беше транспортиран до летище София и след това медицински екип от Центъра за спешна медицинска помощ го превози до болница.Екипажът на вертолет \"Кугър\" с регистрационен знак 710 е в състав - първи пилот капитан Сандев, втори пилот майор Бабачев, борден техник старши лейтенант Добрев и спасител старши сержант Жеков. ", "date": "2019.09.30", "title": "Спасиха пациент с вертолет \"Кугър\""}
{"url": "https://news.bg/politics/radev-ochakva-noviyat-shef-na-nso-da-nadgrazhda-rabotata-na-sluzhbata.html", "text": "Наред с отговорната и много важна за страната дейност на Националната служба за охрана, трябва да помним, че най-важни са хората - с тяхната подготовка, мотивация, отговорности и нужди, с тяхната лоялност и взаимна подкрепа. Това са нещата, които очаквам да продължите да надграждате.С тези думи се обърна държавният глава Румен Радев към назначения за началник на Националната служба за охрана бригаден генерал Красимир Станчев и към екипа на НСО на церемония в централата на Службата.Със свой указ президентът назначи Красимир Станчев за началник на НСО и го удостои с висше офицерско звание бригаден генерал.Държавният глава определи назначението като заслужено признание и оценка за професиналните качества и компетенции на бриг. ген. Красимир Станчев.\"Длъжността началник на НСО е заредена с огромни изисквания относно ефективното функциониране на тази важна за националната ни сигурност служба. Тя е заредена и с много високи очаквания за надграждане на постигнатото от вашите предшественици\", обърна се президентът към началника на НСО.От своя страна генерал Красимир Станчев подчерта, че ще положи усилия да ръководи Службата мъдро и разумно и да продължи нейното развитие по най-добрия начин.На церемонията в НСО присъстваха вицепрезидентът Илияна Йотова, ръководителите на специалните служби, представители на ръководството на МВР, на Министерството на отбраната, на командния състав на Българската армия и на Администрацията на Президента.Припомняме, на редовно правителствено заседание министрите от кабинета \"Борисов-3\" решиха  от длъжността началник на Националната служба за охрана считано от 30 август 2019 г.Ген. Данчо Дяков бе първо съветник на президента Радев, а след това .Освобождаването на бившия шеф на НСО стана повод за няколкодневна \"престрелка\" между президента Румен Радев и министър-председателя Бойко Борисов. Според държавния глава в тази ситуация", "date": "2019.09.30", "title": "Радев очаква новият шеф на НСО да надгражда работата на Службата"}
{"url": "https://news.bg/crime/dzhok-polfriyman-obzhalva-zabranata-da-napuska-stranata.html", "text": "Австралиецът Джок Полфрийман обжалва първата си забрана за напускане на България, издадена през 2007 г. Искането е отправено в молба, внесена по-рано днес в Софийския градски съд от адвоката на Полфрийман Калин Ангелов.За news.bg от СГС заявиха, че няма определен срок, в който да бъде разгледана жалбата. В молбата, подадена в СГС, той е поискал тази забрана да падне. Забраната за напускане на страната е наложена след задържането му през декември 2007 г. Тогава целта й е била да осигури неговото присъствие по време на наказателното поизводство, което приключва с влизането в сила на присъдата.От 20 септември австралиецът, който бе , се намира във временния център за настаняване на чужденци в Бусманци.Съдът ще разгледа молбата на закрито заседание. Молбата е разпределена на същия съдебен състав, който преди години е осъдил на първа инстанция Полфрийман, но председателят вече е друг - Даниела Талева. Вероятният мотив да се разпредели на този състав, е, че когато е чел присъдата, съдът се е признесъл и по забраната да напуска страната. Припомняме, австралиецът Джок Полфрийман, който излежаваше 20-годишна присъда за , излезе Няколко дни по-късно главният прокурор  да се възобнови производството по условно предсрочно освобождаване на Джок Полфрийман и да се Искането е на база жалба, подадена от. искането за доокомплектоване на документите. На 23 октомври на производството за условно предсрочно освобождаване на Джок Полфрийман.Говорителят на главния прокурор , че докато делото не влезе отново във ВКС, макар и по специална процедура, Джок Полфрийман е свободен гражданин и може да напусне страната. австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Решението на съда за  предизвика редица негативни реакции. Младежката организация на   съмненията си около безпристрастността на постановлението на съдията.  към ", "date": "2019.09.30", "title": "Джок Полфрийман обжалва забраната да напуска страната"}
{"url": "https://news.bg/int-politics/za-razkrivaneto-na-razgovorite-mezhdu-tramp-i-putin-tryabva-saglasieto-na-rusiya.html", "text": "Кремъл обяви, че САЩ ще се нуждаят от съгласието на Русия, за да публикуват стенограми от телефонни разговори между американския президент Доналд Тръмп и руския му колега Владимир Путин, съобщава \"Ройтерс\".Конгресът на САЩ е решен да получи достъп до разговорите на Тръмп с Путин и други световни лидери, заяви вчера председателят на комисията по разузнаването към Камарата на представителите (долната камара на Конгреса на САЩ), като изтъкна опасения, че републиканският президент може да застраши националната сигурност.Запитан за тези коментари, говорителят на Кремъл Дмитрий Песков каза пред журналисти, че Русия ще бъде готова да обсъди въпроса с Вашингтон, ако той изпрати сигнал до Москва, но че подобни разкрития не били нормална дипломатическа практика.\"Разбира се, публикуването им до известна степен е възможно само по взаимно съгласие на страните. Това е известна дипломатическа практика\", допълни Песков.\"За да бъдем по-конкретни, може би дипломатическата практика като цяло не предвижда тяхното публикуване. Ако има някакви сигнали от американците, тогава ще ги обсъдим\", посочи още говорителят на Путин.Доминираната от Демократическата партия Камара на представителите през миналата седмица започна разследване за импийчмънт срещу Тръмп след сигнал на служител на ЦРУ, в който се твърди, че Тръмп е поискал намеса на Украйна в американските президентски избори през 2020 г. за своя политическа изгода.Белият дом публикува стенограма, обобщаваща телефонния разговор на Тръмп с украинския му колега Володимир Зеленски на 25 юли, след като обвиненията предизвикаха вътрешнополитическа буря в САЩ.", "date": "2019.09.30", "title": "За разкриването на разговорите между Тръмп и Путин трябва съгласието на Русия"}
{"url": "https://news.bg/finance/zastrahovatelniyat-pazar-sred-nay-barzo-rastyashtite-v-evropa.html", "text": "България заема трето място в Европа по темп на растеж за 2018 година в застраховането. От Асоциацията на българските застрахователи (АБЗ) съобщават, че според класацията на Insurance Europe българският пазар е нараснал с 13,3 процента. Това е над два пъти повече от средния прираст от 6,2% за Европа. Данните са от класацията на Insurance Europe - федерация, обединяваща националните застрахователни асоциации на 37 европейски страни.\"Свикнали сме българският бизнес да е традиционно с едни от най-скромните показатели в сравнение с европейските си конкуренти, а положителните примери да се приемат по-скоро като изключение. Затова за застрахователния сектор е значим повод за гордост в навечерието на празника на застрахователя да се появи в челните места на престижната класация на Insurance Europe по няколко показателя. За нас това е видимият резултат от усилията на цялата професионална общност да предоставят стойностни за хората финансови продукти и услуги. Приемаме го и като знак за повишаващото се доверие към сектора, за нарастващото разбиране за ползите от застраховането\",коментира Константин Велев, председател на АБЗ.В класацията на Insurance Europe българският застрахователен сектор заема второ място за най-голям ръст - от 20.1% в общото застраховане при среден размер за Европа от 5,7 процента.Ръстът на изплатените обезщетения по общо застраховане в България е 12,8%, което е близо 3 пъти по-високо от средното за Европа увеличение от 4,8%. По този показател българското застраховане заема 4-то място сред европейските държави.Здравното застраховане в България се развива над 5 пъти по-интензивно, с ръст от 24,7% при среден за Европа от 4,8%. В този сектор страната ни се нарежда на 4-то място сред най-бързо растящите пазари на здравно застраховане на континента. На фона на свиващите се с 0,7% инвестиции на застрахователите в Европа, българското застраховане бележи особено значим ръст от 10,9%, което му отрежда второ място на континента, след Турция, и първо място сред страните в Европейския съюз.", "date": "2019.09.30", "title": "Застрахователният пазар – сред най-бързо растящите в Европа"}
{"url": "https://news.bg/regions/prekratiha-dogovorite-za-kontsesiya-na-dva-yazovira-v-breznishko.html", "text": "Прекратиха договорите за концесия на язовирите \"Кошарево\" и \"Завала\" в Брезнишко, съобщи БНР.Фирмата, стопанисваща язовир \"Кошарево\", не е плащала годишните концесионни вноски, въпреки че многократно е уведомявана за това.По молба на собственика срокът за погасяване на задълженията е бил удължен до края на месец май 2018 година, но до момента плащане не е извършено.Натрупаните задължения възлизат на 1540 лв. плюс лихва от над 700 лв.Договорът с концесионера на язовир \"Завала\" се прекратява заради неизпълнение на поетото задължение за ремонт на язовирната стена и привеждането й в нормално техническо и експлоатационно състояние. Като причина се посочва също така и, че не е издължена и годишната концесионна вноска, като дължимата от концесионера сума възлиза на 3 167 лева плюс начислената лихва в размер на над 1 500 лева.Двата водоема ще бъдат прехвърлени безвъзмездно на държавата.", "date": "2019.09.30", "title": "Прекратиха договорите за концесия на два язовира в Брезнишко"}
{"url": "https://news.bg/politics/severna-makedoniya-gleda-kam-aets-belene-i-gaz-prez-balgariya.html", "text": "Българският енергиен министър Теменужка Петкова разговаря с македонския икономически министър Крешник Бектеши за разширяване на енергийното сътрудничество между България и Северна Македония, съобщиха от Министерството на енергетиката.Срещата им бе в деня, когато президентът Румен Радев свика съвет за изясняване позицията на България за искането на Северна Македония да се присъедини към ЕС. На заседанието стана ясно, че  безусловна подкрепа на Македония за ЕС.По думите на министър Бектеши Република Северна Македония е заинтересована от преговори на . Още при отварянето на процедурата за избор на стратегически инвеститор от Северна Македония заявиха интерес за придобиване на миноритарен дял в бъдещата проекта компания. Интерес има и за изкупуване на електрическа енергия от атомната централа в размер на 10%.\", с които ще се водят разговори\", подчерта Петкова. Според двамата министри .Продължава съвместната работа между двете страни и във връзка с подписания през 2017 г. меморандум за сътрудничество в областта на природения газ. От страна на \"Булгартрансгаз\" ЕАД е изготвено предпроектно проучване за възможността за развитие на нова газова връзка между Република България и Република Северна Македония. Очаква се такъв анализ да бъде изготвен и от македонска страна.\". Реализацията на съвместни проекти ще допринесе за повишаване на енергийната сигурност, изграждане на междусистемна свързаност и либерализация на електроенергийния пазар\", е мнението на двамата министри.В Северна Македония са променили енергийното законодателство, за да транспонират изискванията на европейските регламенти. Министър Петкова приветства постигнатия напредък и подчерта, че това ще допринесе за обединението на пазарите \"Ден напред\" между двете страни.По време на първото българско председателство на Съвета на Европейския съюз, на 12 април 2018 г. в София бе подписан Меморандум за разбирателство между Българската независима енергийна борса, Македонския електропреносен системен оператор (МЕПСО), Енергийната регулаторна комисия на Република Северна Македония и Електроенергийния системен оператор на Република България.На 18 май 2018 г. бе подписан  на енергийните пазари., информират от МЕ. Министрите Петкова и Бектеши се ангажираха съвместната работа по тази тема да бъде ускорена, така че в най-кратки срокове пазарната интеграция да е факт.", "date": "2019.09.30", "title": "Северна Македония гледа към АЕЦ „Белене“ и газ през България "}
{"url": "https://news.bg/int-politics/sasht-udariha-svarzani-s-fermata-za-trolove-na-rusiya-zaradi-namesa-v-izborite.html", "text": "САЩ наложиха санкции срещу двама руснаци и три руски компании за намеса в американските избори, съобщават руските медии.Според информация, публикувана на сайта на Министерството на финансите на САЩ, в списъците със санкции са включени Денис Кузмин и Игор Нестеров.Според американските власти те са свързани с Агенцията за интернет изследвания (Internet Research Agency), чието седалище е в Санкт Петербург и която придоби известност като \"ферма за тролове\".Освен това в списъка със санкции са включени регистрираните на Сейшелските острови компании Autolex Transport Ltd и Beratex Group Limited, а също и Linburg Industries Ltd, която е регистрирана в Чехия.Министерството на финансите на САЩ смята, че тези компании са свързани с руския бизнесмен и милиардер Евгений Пригожин, чиято дейност те свързват с Агенцията за интернет изследвания. Пригожин също така е известен като \"готвача на Путин\".Американското финансово министерство уточни, че санкциите са наложени заради опит за повлияване на частичните избори за Конгреса на САЩ през ноември 2018 г., макар че няма индикации, че чуждестранни актьори са успели да компрометират изборна инфраструктура, което би попречило на изборния процес.По-рано руският постоянен представител в ОССЕ Александър Лукашевич обвини САЩ и Германия в намеса във вътрешните работи на Русия.", "date": "2019.09.30", "title": "САЩ удариха свързани с \"фермата за тролове\" на Русия заради намеса в изборите"}
{"url": "https://news.bg/energy/dvama-postradali-rabotnitsi-pri-intsident-v-tets-maritsa-iztok-1.html", "text": "Двама работници - един от AES, компанията собственик на ТЕЦ \"Марица Изток 1\", и един от фирма-изпълнител, са претърпели инцидент при извършване на ремонтни дейности по помпена станция за битови отпадни води на територията на ТЕЦ \"Марица Изток 1\" в Гълъбово.От ТЕЦ-а уверяват, че е осигурена бърза евакуация на двамата работници, които са откарани в болницата в Стара Загора, където в момента се уточнява състоянието им.Според Би Ти Ви работниците са пострадали тежко. Припомняме, това не е първата авария в ТЕЦ-овете от комплекс \"Марица-Изток\". На 24 юни 2019 г. горя комина на ТЕЦ \"Марица-изток 2\". Независимо, че пожарът бе овладян, , откъдето се смята, че реално е тръгнал огънят, частично се срути.Самият ТЕЦ \"Марица Изток\" e с променено име. На 9 септември 2009 г. ръководството на ТЕЦ \"Марица Изток\" Ей И Ес - България решава, че ТЕЦ Ей и Ес-3С .", "date": "2019.09.30", "title": "Двама пострадали работници при инцидент в ТЕЦ \"Марица Изток 1\""}
{"url": "https://news.bg/int-politics/dzhon-boltan-ubeden-severna-koreya-ne-vaznameryava-da-se-otkazva-ot-yadrenite-si-orazhiya.html", "text": "Северна Корея не възнамерява да се откаже от ядрените си оръжия, като Пхенян се възползва от стопирания конфликт с Вашингтон. Това обяви уволненият наскоро съветник по националната сигурност Джон Болтън на американския президент Доналд Тръмп, съобщава \"Ройтерс\".\"Изглежда ясно, че Северна Корея не е взела стратегическо решение да се откаже от ядрените си оръжия. Всъщност смятам, че е вярно обратното\", изтъкна Болтън, който е хардлайнер спрямо Северна Корея и Иран, и който беше уволнен от Тръмп преди три седмици, в реч в Центъра за стратегически и международни изследвания във Вашингтон.При настоящите обстоятелства, заяви Болтън, севернокорейският вожд Ким Чен-ун \"никога няма да се откаже доброволно от ядрените оръжия\".При уволнението на Болтън Тръмп заяви, че \"не е бил съгласен с много от неговите предложения\". Тръмп се срещна с Ким, за да преговаря Северна Корея да се откаже от ядрените си оръжия.Болтън, който е водещ \"ястреб\" по отношение на външната политика и трети съветник по националната сигурност на Тръмп, притискаше президента да не отслабва натиска върху Северна Корея въпреки дипломатическите усилия.В речта си пред вашингтонския мозъчен тръст Болтън отправил множество предупреждения за това как Вашингтон се отнася към заплахата от Северна Корея - от неефективно прилагане на санкциите и самодоволството на САЩ относно ракетните изпитания на Пхенян до спирането на военните учения с Южна Корея.\"Смятам, че в момента сме в класически конфликт със Северна Корея\", подчертал Болтън, добавяйки: \"Те искат част от нещо, което не бива да сме готови да им дадем.\"Болтън, който беше главен архитект на твърдата позиция на Тръмп срещу Иран, също така говорил срещу предложенията на Тръмп за евентуална среща с иранското държавно ръководство и се застъпил за по-твърд подход по отношение на Русия, както и към Афганистан.\"Времето работи срещу онези, които се противопоставят на ядреното разпространение и спокойното отношение спрямо времето е от полза за такива като Северна Корея и Иран\", настоял той.", "date": "2019.09.30", "title": "Джон Болтън убеден: Северна Корея не възнамерява да се отказва от ядрените си оръжия"}
{"url": "https://news.bg/society/pochina-zhurnalistat-aleksandar-mihaylov.html", "text": "На 55-годишна възраст, почина журналистът от БНР Александър Михайлов, съобщиха колегите му от БНР.Той беше дългогодишен водещ на предавания за култура в програма \"Христо Ботев\", куклен режисьор, автор на детски пиеси и един от запомнящите се гласове на Българското национално радио.Той е син на актьора Васил Михайлов. Поклон пред паметта му!", "date": "2019.09.30", "title": "Почина журналистът Александър Михайлов"}
{"url": "https://news.bg/int-politics/iranski-disidenti-obvinyavat-hamenei-i-rohani-che-sa-porachali-atakata-sreshtu-sauditska-arabiya.html", "text": "Опозиционната политическа организация Национален съвет за съпротива на Иран обвини върховния лидер на Иран аятолах Хаменеи и президента Хасан Рохани, че пряко стоят зад  на Саудитска Арабия.\"Върховният лидер на режима Али Хаменеи пряко нареди атаката, като операцията включваше най-високите нива на Иранската революционна гвардия\", заяви заместник-директорът на Националния съвет за съпротива Алиреза Джафарзадех по време на пресконференция във Вашингтон.Ракетите, използвани при ударите, са произведени от Thamen-ol A\"emeh Industries, разположена в Парчин, Техеран, твърди организацията, докато решението за нападение е одобрено от Рохани, добавиха те.\"Информацията идва от мрежата Mujahedin-e Khalq в Иран, а източниците са сред режима и в Революционната гвардия и са напълно достоверни\", каза по-късно Джафарзадех пред \"Ал Арабия\".", "date": "2019.09.30", "title": "Ирански дисиденти обвиняват Хаменеи и Рохани, че са поръчали атаката срещу Саудитска Арабия"}
{"url": "https://news.bg/bulgaria/nashi-spetschasti-trenirat-skokove-s-parashuti-zaedno-s-voenni-ot-sasht.html", "text": "Военнослужещи от 68-а бригада Специални сили, Военновъздушните и Военноморските сили са изпълнили парашутни скокове с една от най-съвременните парашутни системи за военно използване RA1 - \"летящо крило\", съобщиха от Министерството на отбраната (МО).С това е приключил курсът на инструктори-парашутисти от Българската армия, който се проведе в рамките на съвместната българо-американска подготовка \"Тракийска есен\".\"Курсът е за усвояване на новата парашутна материална част, която 68-а бригада Специални сили получи миналата есен\", разясни по време на парашутните скокове командирът на Специалните сили бригаден генерал Явор Матеев, който е ръководител на съвместната българо-американска подготовка.\"В обучението участваха 15 от най-добрите военни инструктори парашутисти от Българската армия, които преди това завършиха всички теоретични занятия, водени от американските им колеги, и преминаха наземна подготовка\", уточни той.\"След скоковете българските военнослужещи ще получат съответния сертификат, за да могат да обучават своите колеги и новата парашутна система да се въведе за масово използване в Специалните сили. С въвеждането ѝ на въоръжение ще се повишат оперативните способности на Специалните сили при действия и в сложни метеорологични условия\", посочи бригаден генерал Явор Матеев.Парашутните скокове днес бяха изпълнени в района на летище Чешнегирово от американски самолет С 130 J \"Херкулес\" от височина 3 000 метра.", "date": "2019.09.30", "title": "Наши спецчасти тренират скокове с парашути заедно с военни от САЩ"}
{"url": "https://news.bg/world/ash-shabab-napadna-baza-na-sasht-i-konvoy-na-es-v-somaliya.html", "text": "\"Аш Шабаб\", свързана с \"Ал Кайда\" радикална групировка в Африка, атакува американска военна база до столицата на Сомалия Могадишу и взриви кола бомба срещу военен конвой на ЕС, информира \"Блумбърг\".\"Наясно сме, че екстремисти от \"Аш Шабаб\" са взривили две коли бомби в американска военна база в района на Баледогле\", обяви Абдирахман Али, офицер от армията на Сомалия.Въоръжени екстремисти също атакуваха базата от различни посоки, добави Али и поясни, че войниците в базата са отблъснали нападателите. Има жертви и от двете страни. Той каза още, че американците използват базата, за да тренират войници от армията на Сомалия.При отделна атака екстремистите са забили автомобил с експлозиви в конвой на ЕС с италиански военни съветници до военна база за обучение в Могадишу.Министерството на отбраната на Италия съобщи, цитирано от \"Ройтерс\", че италиански военен конвой е бил ударен. Ведомството отбеляза, че към момента няма постъпила информация за пострадали.\"Аш Шабаб\" се опитва да свали слабото сомалийско правителство и да наложи шариата. Сомалия е в гражданска война от 1991 г.", "date": "2019.09.30", "title": "Аш Шабаб нападна база на САЩ и конвой на ЕС в Сомалия"}
{"url": "https://news.bg/society/mvr-pusna-denonoshtna-liniya-za-signali-za-izborni-narusheniya-1.html", "text": "От 27 септември до 4 ноември започна да функционира денонощно открита линия на МВР (телефон 02/982 22 32 и e-mail izbor@mvr.bg), съобщават от Министерството на вътрешните работи.На новооткритата линия ще се приемат сигнали за нарушения на изборния процес при подготовката и провеждането на изборите за общински съветници и кметове, които ще се състоят на 27 октомври.Подаваните на откритата линия сигнали трябва да са относими към дейността на МВР по време на изборния процес, уточняват от ведомството.", "date": "2019.09.30", "title": "МВР пусна денонощна линия за сигнали за изборни нарушения"}
{"url": "https://news.bg/society/v-ban-sa-ubedeni-che-demografskiyat-sriv-mozhe-da-bade-ovladyan.html", "text": "Без да омаловажаваме тенденциите на спад в раждаемостта и засилена миграционна динамика, проучванията ни доказват, че .Това заяви проф. д-р Антоанета Христова при представянето на шесттомен сборник на БАН за тенденциите в демографското възпроизводство и взаимодействието между отделните процеси. По документа са работили шест работни групи, съобщиха от Българската академия на науките (БАН).От изследването се вижда, че безплатните учебници и помагала са най-предпочитани - 13,7% от допитаните смятат, че това би помогнало за решение на демографските проблеми. Според 12,9% безплатните лекарства за децата биха били помощ. 10,7% от участниците в социологическото проучване искат безплатна храна в училище, почти толкова - 10,6% искат безплатно проследяване на бременността и безплатни изследвания. За целодневен режим на обучение са се обявили 7% от анкетираните. \"Истината е, че предлагаме действия, които няма да дадат ефект утре, нито дори след година. Но ако има съгласие в обществото и сред политическите сили, в историята ще останат имената на хората, превърнали кризата в устойчиво развитие и високо качество на живот\", допълни д-р Христова.Сборникът е озаглавен \"Мерки за преодоляване на демографската криза в Република България\". Той изследва направленията - \"Раждаемост и семейни политики\", \"Смъртност, стареене и качество на живот\", \"Миграции и национална идентичност\", \"Демографско развитие и трудови ресурси\", \"Уязвими етнически и религиозни групи и общности\", \"Демографска политика в България през периода 1879 - 1989 г.\".Проектът \"Мерки за преодоляване на демографската криза в Република България\" е възложен от Министерския съвет. Целта е да се. ", "date": "2019.09.30", "title": "В БАН са убедени, че демографският срив може да бъде овладян"}
{"url": "https://news.bg/world/moskovski-sad-namali-prisadata-na-pavel-ustinov-do-1-g-uslovno.html", "text": "Московски съд отмени присъдата на актьора Павел Устинов. Съдът му даде една година условно с двугодишен пробационен период, информира АФП.Осведомителната агенция отбелязва, че случаят предизвика протести и голяма кампания в подкрепа на Устинов и други задържани.23-годишният Устинов беше осъден на три години и половина затвор за упражнено насилие върху полицай на протест на опозицията, въпреки че той твърди, че просто е минал оттам.Съдия в Московския градски съд обяви, че решението на Тверския районен съд в Москва трябва да бъде променено.Около в подкрепа на тези, които бяха задържани на по-рано проведени антиправителствени протести.Поддръжници на Устинов реагираха гневно на първоначалната присъда, като го защитиха, че е невинен. Той и адвокатът му обявиха, че не са доволни и от последното съдебно решение и отново ще обжалват.\"Не съм извършвал никакво престъпление\", каза Устинов пред журналисти. Той твърди, че служители от националната гвардия са нарушили закона с обвиненията си, че е извършил престъпление. Устинов беше признат за виновен, след като един от служителите го обвини, че му е изкълчил рамото.Известният адвокат Анатолий Кучерена, който представлява Едуард Сноудън и пое случая на Устинов, коментира, че предишното решение на съда \"не се основава на нито едно доказателство\".Майката на актьора, Татяна Устинова, заяви, че освобождаването на сина й е \"божие чудо\". Но добави, че дори и условна присъда може да създаде проблеми на сина й в професионалния му живот.\"Кой ще поеме риска да го покани\", попита тя.По време на днешното обжалване съдът взе под внимание кадри, на които Устинов е с телефон в ръка до метростанция.Устинов беше освободен през миналата седмица.", "date": "2019.09.30", "title": "Московски съд намали присъдата на Павел Устинов до 1 г. условно"}
{"url": "https://news.bg/bulgaria/zapochvat-masovi-proverki-v-ptitsefermite-zaradi-risk-ot-influentsa.html", "text": "Българска агенция по безопасност на храните започва масови проверки във всички промишлени животновъдни обекти за птици в страната.Причината е рискът от болестта Инфлуенца по време на предстоящия зимен сезон. Проверките ще продължат до 18 октомври включително.Инспекторите на БАБХ ще следят за спазване на изискванията за биосигурност и изпълнението на самоконтрола във фермите относно Инфлуенцата по птиците и Салмонелозата. Необходимо е обектите да изпълняват въведените мерки за биосигурност.От Агенцията по храните посочват, че честотата на взимане на пробите и броят им трябва да съответстват на Националната профилактична програма за контрол и допълнителните инструкции, утвърдени от БАБХ за гарантиране здравния статус на сектора.В случай че бъдат установени пропуски в прилагането им, на собствениците ще бъдат съставяни актове за административно нарушение.От БАБХ съобщават, че в началото на септември на среща с птицевъдния бранш са били обсъдени мерките за биосигурност, които трябва да се спазват от фермерите. Агенцията по храните следи за прилагането им чрез вземане на проби за проверка ефективността на дезинфекцията, документална проверка и инспекция на място на плана за биосигурност.", "date": "2019.09.30", "title": "Започват масови проверки в птицефермите заради риск от инфлуенца"}
{"url": "https://news.bg/politics/zoran-zaev-mozhe-barzo-da-reshim-otkritite-vaprosi-s-balgariya.html", "text": ". Ние подписахме Договор, с който приехме, че имаме обща история. Разбира се, че част от историята ни е отделна и в двете държави.Това каза македонският премиер Зоран Заев, цитиран от БГНЕС. Изказването му е минути след приключване на консултативната среща при президента Румен Радев в София, на която бе обсъдена позицията на страната ни за желанието на Северна Македония да бъде приета за член на ЕС. На срещата бе решено, че  безусловно да подкрепи Северна Македония. На днешното заседание в консултативната среща при президента Румен Радев участваха премиерът Бойко Борисов, заедно с членове на кабинета,  ръководители на институции и депутати. Заев вярва, че комисиите ще намерят решение. \"Не е достатъчно само нашата страна да има воля, подобно нещо е необходимо и от България\", каза северно македонският премиер.Според него и този исторически момент ще бъде преодолян. . \". Вярвам, че и тази част от историята, за която говорим ще бъде преодоляна. Целта е да укрепим приятелството и добросъседството. Очакваме да бъде намерено решение. \", заяви македонският премиер. \". Няма нужда от загриженост. Приемаме тревогата и препоръките от България. Вече работим с комисиите, ще имаме заседания и ще искаме и двете държави да бъдат щастливи и удовлетворени при постигането на решение\", допълни Зоран Заев. Припомняме, промяната на тона в отношенията със Северна Македония станаха след като започна изясняването на фактите от съвместната ни история. За целта бе създадена комисия, в която членуват учени и от двете държави. Смесената българо-македонска комисия по историческите въпроси имаше няколко заседания. Заседанието на 13 септември, , защото отново не бе постигнато единодушие за ключови въпроси, сред които е и националността на Гоце Делчев. От македонска страна твърдят, че той е техен герой, тъй като е роден в Кукуш.Исторически е българин и за страната ни е неприемливо честването му да става на 7 октомври - датата, когато са преместени неговите кости.Гоце Делчев винаги се е наричал българин и се е борил за българска кауза на Македония. Той е роден в екзархийско селище - Кукуш, учил е в екзархийско българско училище. Бил е учител 2-3 пъти в Щип, в Банско, където е преподавал български език и литература, каза преди време проф. Кирил Топалов, член на Смесената комисия.В последно време преговорите за общата история на България и Македония .Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че . Според него Възлово се оказа отказът на България да приеме двете страни заедно да честват празника на легендарния деец и идеолог на ВМРО Гоце Делчев на датата 7 октомври, когато костите му са предадени на Скопие от Георги Димитров.На 1 август 2017 г. . Две години по-късно на среща на двамата държавни глави в Познан Борисов и Заев бяха единодушни, че подписването на  е довело до положителен тласък в партньорството между двете страни и е допринесло за разрешаване на  и сключването на Преспанския договор - договора с Гърция, който доведе до приемането на името Северна Македония и отпуши пътя на западната ни съседка към Европейския съюз и НАТО. ", "date": "2019.09.30", "title": "Зоран Заев: Може бързо да решим откритите въпроси с България"}
{"url": "https://news.bg/politics/jordanskata-printsesa-vpechatlena-ot-razvitieto-na-turizma-ni.html", "text": "Радвам се да съм в България, защото посещението тук е нещо специално. Между нашите две държави има доста прилики, но вашият туризъм се развива много по-добре.Това заяви принцесата на Йордания Дана Фирас, която е на визита у нас по покана на министъра на туризма Николина Ангелкова.Преди откриването на майсторския си клас в София Дана Фирас посочи, че есенцията на културното наследство се намира в това кои сме ние и ще ни помогне да научим повече за живота на хората. По думите й миналият опит показва как са се развивали икономиките, как са се отглеждали културните традиции.Не може да има устойчиво развитие без опазване на културното наследство. Запазването на равновесието е пътят към устойчивост, изтъкна тя.Според ЮНЕСКО културата трябва да е мерило за устойчивото развитие.Принцесата припомни и значението на приетите през 2015 г. цели за устойчивото развитие, в които културата бе спомената само отчасти, но културното развитие започна да става сериозен фактор в икономиката, образованието, равенството.Много държави от начало не отчитаха, че културата е приоритет, смятаха я за лукс. Трябва да се промени тази позиция, категорична бе тя.Принцесата на Йордания акцентира, че когато говорим за управление на туризма, говорим за управление на културата. Тя подчерта, че страната силно зависи от туризма и той формира повече от 19 на сто от БВП.Дана Фирас изтъкна още, че имат детски програми за 7-8-годишни, които от ранна възраст се учат да опазват културата с модерна система на обучение.Министър Ангелкова от своя страна отбеляза, че през миналата година страната е преминала за първи път границата от 9 млн. чуждестранни туристи, което е повече от населението й. 5 млн. туристи са споделили, че са посетили България с цел културен туризъм. Секторът обхваща 11 на сто от общата заетост в страната заедно със сходните индустрии, ето защо трябва да отчитаме значението му за устойчивото развитие на икономиката, посочи тя.По думите й говорим не само за развитието на туристическия сектор, но и за нещо по-голямо - запазване на културното наследство. България е изключително богата в това отношение със своите 40 хил. артефакти, с хилядите манастира и църкви, допълни Ангелкова.Тя заяви още, че България използва всички възможности да затвърди ролята на туризма и чрез него да подпомогнем дългосрочното развитие на Дунавския регион.Културата и туризмът са от съществено значение за успеха на стратегията на ЕС за тази част на континента и имат потенциал да ни направят по-силни и сплотени, подчерта тя.Дунавската културна платформа като европейска инициатива цели да разшири културните маршрути. Въпреки голямата международна конкуренция страната ни все повече се утвърждава като дестинация за силен туризъм и цялото правителство застана зад сектора в негова подкрепа, допълни тя.Близо 12% от БВП у нас се формира от туризма, който през миналата година привлече за първи път над 9 млн. чуждестранни туристи, изтъкна още Ангелкова.Йорданската принцеса Дана Фирас обърна внимание, че Дунавският регион е много важен, тъй като обединява държави членки на ЕС и държави, които са извън него.След края на конференцията министър Ангелкова съобщи, че ведомството е готово да стартира пилотна инициатива - подготовка на меморандум за сътрудничество с \"Петра Нешанъл Тръст\" за обучение на подрастващите как да се опазва културното наследство, като се ползва опитът на организацията. Обмисля се също създаване на обществени съвети на големите културни обекти, които да подпомогнат тяхното опазване и промотирането им.Културният министър Боил Банов пък подчерта, че културата и творческите сектори играят важна роля за развитието на страната.", "date": "2019.09.30", "title": "Йорданската принцеса впечатлена от развитието на туризма ни "}
{"url": "https://news.bg/int-politics/kitayskiyat-prezident-obeshtava-da-poddarzha-edna-strana-dve-sistemi-v-honkong.html", "text": "Китайският президент Си Цзинпин обеща да поддържа принципа \"една страна, две системи\" в Хонконг, след месеци протести в подкрепа на демокрацията в полуавтономния район, съобщава \"Франс прес\".Говорейки по време на прием в Пекин вечерта (тамошно време) преди празненствата утре за отбелязване на 70-годишнината от създаването на Китайската народна република, Си Цзинпин увери, че страната ще \"продължи да прилага изцяло и точно принципите на \"една страна, две системи\" и \"висока степен на автономия\".Хонконг е арена на безредици от месеци във връзка с това, което протестиращите твърдят, че ерозира свободите във финансовия център, предаден на Китай от Великобритания през 1997 г.\"Уверени сме, че с пълната подкрепа на родината и съгласуваните усилия на нашите сънародници китайци в Хонконг и Макао, които обичат родината... (Хонконг) ще просперира и ще прогресира заедно с континенталната част\", посочи Си Цзинпин.Китай се подготвя за провеждането на голям военен парад утре (1 октомври).Протестиращите в Хонконг се надяват да отклонят вниманието от събитието с поредна демонстрация утре след уикенд на интензивни сблъсъци с полицията.Пекин позиционира парада и другите тържества като триумфален празник на икономическия си растеж през последните седем десетилетия, както и подчертава важността на единната територия и национализма.\"Единството е желязо и стомана. Единството е източник на сила\", подчерта Си Цзинпин в речта си.Той също е направил препратка към самоуправляващия се остров Тайван, който Пекин все още вижда като част от територията си в очакване на обединение.\"Пълното обединение на родината е неизбежна тенденция... никой и никаква сила не могат да я спрат\", изтъкна той.", "date": "2019.09.30", "title": "Китайският президент обещава да поддържа \"една страна, две системи\" в Хонконг"}
{"url": "https://news.bg/world/iran-unishtozhavaneto-na-izrael-e-postizhima-tsel.html", "text": "Унищожаването на Израел е \"постижима цел\". Това обяви началникът на иранския Корпус на гвардейците на Ислямската революция генерал-майор Хосеин Салами, цитиран от местната медия Mehr.\"Имаме способността да унищожим измисления ционистки режим, и този злокобен режим трябва да бъде премахнат от картата на света. Това повече не е идеал или мечта, а постижима цел\", каза генералът на конференция с участието на иранските командири в Техеран.Днес ние сме способни да атакуваме врага, добави още той и поясни, че днес врагът е по-объркан от всякога.Ние не се тревожим. Духът на нашата съпротива произлиза от мъдростта, съзнанието и решимостта, смята Салами.По думите му Ислямската република се разширява, покорява нови пространства и враждебността срещу страната става по-комплексна.Имайки предвид враждебните политики на САЩ към Иран, генералът отбеляза, че враговете страдат от необратим упадък, техните стратегически ресурси се изчерпват и те не са способни да превърнат физическите си възможности в политическо предимство, те самите признават, че страдат от политическа деменция.Днес не само врагът географски се оттегля, но също икономическите санкции срещу иранската нация губят ефективността си. Колкото повече харчат, толкова по-малко успяват да спечелят, категоричен Хосеин Салами.", "date": "2019.09.30", "title": "Иран: Унищожаването на Израел е „постижима цел”"}
{"url": "https://news.bg/regions/motorist-zagina-pri-chelen-sblasak-s-avtobus-kray-kardzhali.html", "text": "Моторист загина при челен сблъсък с автобус край Кърджали, съобщават от Областната дирекция на МВР.Тежкият пътен инцидент е станал около 20.30 часа снощи в района на село Черна скала.По първоначални данни 24-годишният водач загубил контрол над мотоциклета, навлязъл в насрещната лента, блъснал се в автобус \"Мерцедес\" и починал на място.57-годишният шофьор на автобуса е тестван с дрегер за алкохол, като пробите му са отрицателни. Взета му е и кръвна проба за анализ.Движението временно е било пренасочвано в едната лента. На мястото е бил извършен оглед.Работата по случая продължава. Образувано е досъдебно производство.", "date": "2019.09.30", "title": "Моторист загина при челен сблъсък с автобус край Кърджали"}
{"url": "https://news.bg/politics/ultimatumi-i-razmahvane-na-prast-ne-ni-pomagali-s-makedoniya.html", "text": " в България носи сериозни рискове за интереса на страната ни, на Република Северна Македония и на съюзниците и партньорите ни от ЕС и НАТО. Това се посочва в първия анализ на основан официално миналата седмица от бившия заместник -председател на ГЕРББългарският национален интерес относно Република Северна Македония е нейната независимост, териториален интегритет и цялост и този интерес ще бъде допълнително подсигурен, когато Северна Македония стане част от ЕС и НАТО. След 1918 г. за първи път има шанс България и Македония да бъдат част от обща политическа общност. Така, според ЕАЦС, ще може да се противопостои заедно на причинителите на националните ни катастрофи, които \"и днес представляват екзистенциална заплаха за стабилността на региона\".Подобна реторика води до отслабване ролята на България като фактор на стабилност и като лидер в региона. Очевидна е и липсата на политическа визия за развиване и подобряване на междудържавните отношения на основата на дълго очаквания и международно признат за успешен Договор за добросъседство. Политиците би следвало да улесняват работата на съвместната комисия по исторически и образователни процеси, а не да я усложняват с цел вътрешнополитически дивиденти. Самият факт, че Гоце Делчев се чества само в Република България и Република Северна Македония показва категоричната воля и памет на народите, но и изисква политици, които да следват делото му.Българското общество трябва да е напълно уверено, че в процеса на преговорите за присъединяване към ЕС, България разполага с достатъчно инструменти при отваряне и затваряне на преговорните глави да управлява защитата на националния си интерес. Но ако в момента спомогне за предизвикване на политическа криза в Скопие, този интерес ще бъде сериозно накърнен в ползва на противостоящи държави.Подобна ултимативна позиция на България идва в навечерието на посещението на държавния секретар на САЩ Майк Помпео в региона и конкретно в Скопие. Като цел на дипломатическия тур се обявява борбата с нарасналото руско влияние в Западните Балкани. Усилията на ЕС и НАТО със започването на преговорите със Северна Македония и Албания са най-вече с цел стабилизиране на Западните Балкани и отслабване на силите, които поставят сигурността на региона под въпрос. С подобен ултимативен тон България дава сигнал, че не е интегрален съюзник, който подкрепя инициативите на ЕС и САЩ в региона, които инициативи са в категоричен български интерес.Тази позиция дава подкрепа на антиевропейски сили вътре в Република Северна Македония, които последователно отлагат започването на преговорите на Северна Македония с НАТО от 2006 година. Тези политически актьори получават неочаквана, за публиката, подкрепа. Тази подкрепа застрашава съществуването на сегашното правителство на Зоран Заев, което подписа историческите договори за добросъседство с България и за името с Гърция, откриващи евро-атлантическия път пред Северна Македония.Подобни ултимативни позиции са логични в предизборна обстановка, но остават неразбираеми и опасни от гледна точка на българския национален интерес. Изцяло осъзнаваме и се противопоставяме на злоупотребата с историята ни от Титовската анти-българска пропаганда в Македония, но виждаме други инструменти за прекратяването му в последващия преговорен процес на Северна Македония с ЕС.Отстояването на българския национален интерес изисква отговорно поведение пред миналото, но и бъдещето на нашия народ. Сто години след подписването на болезнения Ньойски договор, българското общество ясно трябва да прецени как да не допусне страната ни да изпадне в подобна на тогавашната международна изолация.", "date": "2019.09.30", "title": "Ултиматуми и размахване на пръст не ни помагали с Македония "}
{"url": "https://news.bg/society/skasan-kabel-ostavi-bez-tok-2000-dushi-kray-selo-lozen.html", "text": "2000 души останаха без ток в района на село Лозен заради скъсан кабел, съобщиха от ЧЕЗ.Причината е несъобразени изкопни дейности.Електроразпределителното дружество призовава строителните компании навреме да съгласуват изкопните работи с цел да се сведат до минимум неудобствата за домакинствата и бизнеса.В рамките на това съгласуване дружеството в писмен вид информира строителя, че е длъжен да го уведоми за деня и мястото на изкопните дейности.Дружеството настоява фирмите да го информират поне две седмици предварително къде и кога ще извършват изкопни дейности, за да може да реагира. ", "date": "2019.09.30", "title": "Скъсан кабел остави без ток 2000 души край село Лозен"}
{"url": "https://news.bg/int-politics/rusiya-provede-uchebno-boevo-izstrelvane-na-mezhdukontinentalna-raketa-topol-m.html", "text": "Учебно-боево изстрелване на междуконтинентална балистична ракета \"Топол-М\" е било извършено от изпитателния космодрум Плесецк, съобщават от пресслужбата на руското военно министерство.Уточнява се, че аналог на бойната глава е пристигнал в зададената точка на полуостров Камчатка.Както отбелязва ТАСС, целта на изстрелването е да потвърди полетно-техническите характеристики на ракетния комплекс.\"Поставените цели на изстрелването са постигнати, задачите са изпълнени в целия обем. Еквивалент на бойната глава пристигна в зададената точка (Камчатка)\", уточняват от руското военно ведомство.\"За пореден път проведеното изстрелване потвърди техническата готовност на междуконтиненталната балистична ракета \"Топол-М\", намираща се на бойно дежурство в Ракетните войски със стратегическо предназначение\", отбелязаха още от Министерството на отбраната на Русия.На 30 август космическите войски на въздушно-космическите сили (както руснаците наричат военновъздушните си сили) изстреляха от Плесецк ракетата-носител \"Рокот\" с военен сателит.", "date": "2019.09.30", "title": "Русия проведе учебно-боево изстрелване на междуконтинентална ракета \"Топол-М\""}
{"url": "https://news.bg/crime/izmamiha-s-4000-lv-vazrasten-mazh-ot-ruse.html", "text": "Ало-измамници взеха 4000 от 88-годишен мъж от Русе, съобщиха от ОДМВР-Русе.На домашния телефон на възрастния мъж се обадил мъжки глас, който се представил за полицай Колев. Същият поискал от мъжа да събере всичките си налични пари, да ги сложи в плик и да ги хвърли през терасата без да поглежда, тъй като щяло да има стрелба.След това се обадило друго лице, което се представяло за доктор. Той заплашил възрастния мъж, че ще дойдат неговите хора и ще го начупят, ако не хвърли парите.След повторното обаждане, мъжът събрал в плик сумата от около 4000 лева и я хвърлил в найлонова торбичка през през терасата на апартамента си.Припомняме, че по-рано днес стана ясно, че ", "date": "2019.09.30", "title": "Измамиха с 4000 лв. възрастен мъж от Русе"}
{"url": "https://news.bg/crime/obviniha-bashtata-na-19-godishniya-prichinil-katastrofata-v-plovdiv.html", "text": "Повдигнаха обвинение на бащата на 19-годишния шофьор, причинил катастрофа, при която загинаха две момчета на 16 и на 19 години в Пловдив, съобщава БНР.Припомняме,  а след като беше установено, че шофьорът е бил зад волана без книжка, Според първоначалните данни автомобилът се е движил със 100 км/ч, когато се е забил в електрически стълб. При удара загина 19-годишен младеж, а часове по-късно в река Марица беше  което е излетяло от колата при удара.Според разследващите бащата на двамата близнаци съзнателно е дал ключовете за автомобила си на момчетата, въпреки че е съзнавал, че нито един от четиримата в колата няма право да шофира. Той е задържан за 72 часа.Окръжният прокурор Румен Попов обясни, че при такива случаи собственикът на автомобила е еднакво отговорен като самия шофьор, причинил катастрофата.По информация на директора на пловдивската полиция вечерта, в която е станал инцидентът, момчетата били на сватба, след което решили да се поразходят с автомобил из града.До края на деня трябва да станат ясни резултатите от пробите им за алкохол и наркотици. Назначени са общо осем експертизи.", "date": "2019.09.30", "title": "Обвиниха бащата на 19-годишния, причинил катастрофата в Пловдив"}
{"url": "https://news.bg/regions/20-godishna-shofyorka-se-zabi-v-darvo-i-ubi-spatnitsata-si.html", "text": "20-годишна шофьорка се заби в дърво и уби спътницата си, съобщават от Областната дирекция на МВР във Варна.Тежкият пътен инцидент е станал около 21.20 часа на 28 септември на пътя Аксаково - Игнатиево. Младата водачка е загубила контрол над автомобила си и се е ударила в крайпътно дърво. Вследствие на сблъсъка тя е получила съчетана травма и е настанена за лечение в реанимацията на МБАЛ \"Св. Анна\". Нейната 21-годишна спътничка от Аксаково също е била откарана в тежко състояние в болницата, където по-късно е починала.По случая е образувано досъдебно производство.", "date": "2019.09.30", "title": "20-годишна шофьорка се заби в дърво и уби спътницата си"}
{"url": "https://news.bg/world/dauning-striyt-otricha-dzhonsan-da-e-opipval-zheni-predi-20-g.html", "text": "Говорител на премиера на Великобритания Борис Джонсън отрече обвинения, че министър-председателят е опипвал две жени преди 20 г., информира \"Ройтерс\".Докато Джонсън се подготвя да извади Великобритания от ЕС на 31 октомври, отношенията му с няколко жени в миналото са под критичен поглед. Обвиненията помрачиха годишната конференция на Консервативната партия, която започна в неделя.Шарлът Едуардс, колумнист, писа за \"Сънди таймс\", че е опипвана от Джонсън на работен обяд през 1999 г., когато той е бил редактор на списание Spectator.\"Под масата усетих ръката на Джонсън на бедрото ми. Той стисна\", написа Едуардс.Едуардс отбеляза, че след обяда тя споделила на друга жена, която е седяла от другата страна на Джонсън. Колумнистът добави, че другата жена разкрила, че също е опипвана от Джонсън.\"Това обвинение не е истина\", коментира говорител на премира.След като \"Даунинг стрийт\" отрече, Едуардс написа в \"Туитър\", че \"ако премиерът не си спомня за инцидента, значи аз имам по-добра памет от него\".Финансовият министър Саджид Джавид отказа да коментира обвиненията, но заяви, че премиерът е казал, че не е истина.\"Разговарях с премиера за това и преди всичко той не можеше да бъде по-ясен - абсолютно ясен, че обвиненията са напълно неверни\", каза Джавид пред Би Би Си.", "date": "2019.09.30", "title": "„Даунинг стрийт” отрича Джонсън да е опипвал жени преди 20 г. "}
{"url": "https://news.bg/economics/kevr-tsenite-na-toka-i-parnoto-ostavat-sashtite-do-nova-godina.html", "text": "Цените на тока и парното остават непроменени, въпреки намалението с 0,11% на цената на природния газ за четвъртото тримесечие на 2019 г. Информацията е от Комисията за енергийно и водно регулиране (КЕВР).Утвърдената от Комисията цена на природния газ за четвъртото тримесечие е в размер на 44,85 лв./MWh (без цени за достъп, пренос, акциз и ДДС). Това е г. В утвърдената цена на природния газ от 44,85 лв./MWh лв. е включена и  компонента за дейността \"обществена доставка\", която е 0,69 лв./MWh. От КЕВР уточняват, че в цената на природния газ има и компонента за компенсиране задълженията към обществото в размер на 0,13 лв./MWh, с които се покриват разходите за съхранение в находището \"Чирен\".В тази цена не били включени цените за достъп и пренос през газопреносната мрежа. Поради незначителното изменение на цената на природния газ, цената на топлинната енергия през четвъртото тримесечие и цената на електрическата енергия остават непроменени.При утвърждаването на цената на природния газ КЕВР отчита условията, залегнали в действащия договор между \"Булгаргаз\" ЕАД и ООО \"Газпром экспорт\", промените в курса на щатския долар спрямо лева, калоричността и количествата природен газ за съответното тримесечие. През ІV тримесечие на 2019 г. се очаква доставните цени на природния газ да са с около 2% по-ниски от доставните цени, прилагани през IIІ тримесечие на 2019 г. Отчетена е и промяната в осреднения валутен курс на лева към щатския долар, съпоставен с валутния курс за предходния ценови период, и според КЕВР от 18 юли до 31 август 2019 г. курсът е нараснал с 0,47%.За IV тримесечие на 2019 г. общото заявено от \"Булгаргаз\" ЕАД количество природен газ за доставка - от внос по договора с ООО \"Газпром экспорт\" и от добив от ПГХ \"Чирен\", е .", "date": "2019.09.30", "title": "КЕВР: Цените на тока и парното остават същите до Нова година"}
{"url": "https://news.bg/crime/otkriha-niva-s-6-tona-kanabis-v-zemlishteto-na-selo-mikre.html", "text": "Полицаи откриха 6 тона канабис в местността Цапаревска река, в землището на село Микре, съобщи БНР.В нива са открили засадени около 1500 броя тревисти растения, които след направен полеви тест са реагирали положително на канабис. Общото тегло е около 5 957 килограма.Работата по случа продължава.", "date": "2019.09.30", "title": "Откриха нива с 6 тона канабис в землището на село Микре"}
{"url": "https://news.bg/politics/voyvodite-iskat-ot-prokuraturata-da-zabrani-bhk.html", "text": "Българският хелзинкски комитет по пряк и косвен начин оказва натиск върху българските магистрати и извършва противоконституционна, противозаконна, неморална и открито антибългарска дейност. Това се посочва в официална позиция на ВМРО.Поради тази причини евродепутатът и заместник-председател на партията Ангел Джамбазки и депутатът Александър Сиди пуснаха сигнал до главния прокурор Сотир Цацаров с искане да регистрацията на комитета да бъде прекратена.От ВМРО напомнят, че години наред са сигнализирали за действията на БХК, поставящи в риск доброто име на България пред международните институции според тях. Като пример за това те посочват заведеният иск в съда в Страсбург срещу страната ни в защита на изселените цигани от Войводиново след Най-скандалната ѝ дейност обаче е свързана не със защита на правата на онеправданите, а с организирането на семинари за съдии, прокурори и следователи, част от които след това решават съдбите на доказани престъпници като Полфрийман, смятат от ВМРО и напомнят, че именно БХК е номинирал Полфрийман за човек на годината и е спомогнал той да бъде освободен.Сред мотивите, залегнали в сигнала на Джамбазки и Сиди, са, че сдружението организира безплатни семинари, с които обучава съдии, прокурори и следователи, а освен това осигурява процесуалната защита на определени лица по дела, които са председателствани от същите магистрати, на които е провеждала обучения. Според тях с тези действия БХК по заобиколен начин нарушава принципа на безпристрастност на част от магистратите.Такъв според ВМРО е  - решението за предсрочното му освобождаване оставил съмнение в общество за безпристрастността на тричленния състав на САС с председател Калин Калпакчиев.Воеводите напомнят, че през 2013 г. Българският хелзинкски комитет е наградил съдия Калпакчиев като подгласник в класацията за човек на годината, а през 2016 г. и той е получил и две награди за участие в конкурс, организиран от неправителствената организация.\"В своето решение съдебният състав взима под внимание изразената положителна характеристика относно поправянето на Полфрийман, внесена от председателя на БХК Красимир Кънев. Същевременно обаче отказва да вземе предвид докладите на служителите и психолозите, работещи със затворника в съда и твърдящи, че лицето все още не се е поправило. Що се отнася до докладчика съдия Весислава Иванова - същата е сред авторите на годишния доклад на БХК за 2016 г. Изготвянето на въпросния доклад е финансирано от международен проект и като автор лицето получава хонорар\", посочва се в сигнала на Джамбазки и Сиди.Припомняме, австралиецът Джок Полфрийман, който излежаваше 20-годишна присъда за , излезе Няколко дни по-късно главният прокурор  да се възобнови производството по условно предсрочно освобождаване на Джок Полфрийман и да се Искането следствие от подадена от.Вчера  искането за доокомплектоване на документите, а тази сутрин, след като бе обявено  на делото, стана ясно, че производството вече е изрядно и ще тръгне.Говорителят на главния прокурор , че докато делото не влезе отново във ВКС, макар и по специална процедура, Джок Полфрийман е свободен гражданин и може да напусне страната. австралийските власти да побързат с процедурата по издаване на документите на Полфрийман и да го изведат бързо от страната, тъй като подзащитният му е застрашен от държавните власти.Решението на съда за  предизвика редица негативни реакции. Младежката организация на   съмненията си около безпристрастността на постановлението на съдията.  към ", "date": "2019.09.30", "title": "Войводите искат от прокуратурата да забрани БХК"}
{"url": "https://news.bg/society/evakuiraha-patnitsi-na-letishte-sofiya.html", "text": "Евакуираха заминаващите пътници от Терминал 1 на Летище София, съобщи bTV.По първоначална информация ставаше въпрос за пожар на аеропорта, но малко късно от пресцентъра обяснили, че алармата на обекта се е включила заради токов удар.Противопожарната аларма се е включила около 12:30 ч.Няма данни за пострадали хора и какво е предизвикало задействането на аларма.Работата на летището се нормализира. ", "date": "2019.09.30", "title": "Евакуираха пътници на летище \"София\""}
{"url": "https://news.bg/int-politics/ruskata-armiya-se-vaorazhava-i-s-tank-t-90m.html", "text": "В руската армия започнаха да влизат на въоръжение модернизирани танкове Т-90М. Това съобщи командващият Сухопътните войски на Русия Олег Салюков пред армейското издание \"Красная звезда\", цитиран от РИА Новости.По думите му, освен тях продължава и закупуването на танкове Т-72БЗМ. Военното министерство на Русия и \"Уралвагонзавод\" са сключили държавен договор за капитален ремонт на Т-90А с модернизация и преобразуването им към Т-90М на форума \"Армия-2019\" през юни. Т-90М е модификация на Т-90А, създадена в рамките на ОКР \"Прорыв-3\". Танкът се отличава от предишните модели като формата на купола на новата конструкция е с многослойна бронировка, боеприпасите се поставят извън бойното отделение и е със 125-мм оръдие 2А82-1М, подобно на Армата.На Т-90М е постановена високоавтоматизирана система на управление на огъня \"Калина\" и дистанционно управляема зенитна картечна установка с 12,7 милиметров \"Кордом МТ\". За да се предпази от огъня на противника, танкът е оборудван с анти-кумулативни решетъчни екрани и динамична отбранителна система \"Реликт\". За екипажа има климатик. ", "date": "2019.09.30", "title": "Руската армия се въоръжава и с танк Т-90М"}
{"url": "https://news.bg/politics/rumen-radev-nastoyava-da-se-nachertayat-chervenite-linii-spryamo-severna-makedoniya.html", "text": "\"Необходими са действия за изработване на национална позиция с ясни изисквания и критерии, които да защитят българския национален интерес\".Това заяви президентът Румен Радев след срещата за обсъждане на резултатите от работата на Съвместната комисия по историческите и образователни въпроси между България и Северна Македония. Приемането на Република Северна Македония в НАТО и ЕС е важна стъпка за гарантиране на мира, стабилното развитие, устойчивото развитие и просперитета на Югоизточна Европа, заяви държавният глава.България винаги е подкрепяла принципно и последователно европейската и атлантическа перспектива на република Северна Македония, заяви държавният глава и припомни, че първи сме я признали като независима страна.Държавният глава припомни още, че по наша инициатива е подписан Договорът за добросъседство. Очаквало се е той да реши наслагваните с десетилетия проблеми между двете страни. Радев обаче констатира липса на конкретни условия, измерители и срокове в този договор. Според него именно това довело до драстичното изоставане при неговото изпълнение.Съвместната комисия по исторически и образователни въпроси не постигнала напредък по спорните въпроси. Участниците в днешната среща са постигнали принципно съгласие да бъде изготвена ясна принципна държавна позиция по темата, като позицията трябва да защити националния интерес. Критериите в националната позиция трябва да станат задължително условие за приемане на Северна Македония в Европейския съюз. Правителството се е ангажирало да формулира ясни крайни цели, които да бъдат постигнати преди края на преговорния процес с Македония, както и да бъдат заложени междинни цели. Парламентът също ще бъде запознат с тази позиция. Държавният глава иска да се обърне особено внимание на учебните планове и програми, на текстовете в учебниците, на надписите в музеи, на паметните плочи, както и на позициите на обществените медии.Важно е да се очертаят и така наречените червени линии, подчерта президентът. Българският език и идентичност няма да са разменна монета за присъединяването на Северна Македония в ЕС, по настояването му. Затова той иска предварителни изисквания, ако това не се изпълни, да не се дава ход на следващите етапи в преговорния процес.Такава коректна и открита позиция щяла да е от полза и за ЕС, защото в него няма да се допускат междусъседски вражди.Българското правителство ще използва всички лостове, за да поемем Airpolicing на Македония на ротационен принцип в рамките на НАТО. Имаме ресурса и техниката за това, както стана ясно от думите на президента Радев.Припомняме, миналата седмица  по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония .Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че . Според него Възлово се оказа отказът на България да приеме двете страни заедно да честват празника на легендарния деец и идеолог на ВМРО Гоце Делчев на датата 7 октомври, когато костите му са предадени на Скопие от Георги Димитров.На 1 август 2017 г. . Две години по-късно на среща на двамата държавни глави в Познан Борисов и Заев бяха единодушни, че подписването на  е довело до положителен тласък в партньорството между двете страни и е допринесло за разрешаване на  и сключването на Преспанския договор - договора с Гърция, който доведе до приемането на името Северна Македония и отпуши пътя на западната ни съседка към Европейския съюз и НАТО.", "date": "2019.09.30", "title": "Румен Радев настоява да се начертаят червените линии спрямо Северна Македония"}
{"url": "https://news.bg/world/rusiya-obvini-sasht-vav-vizova-voyna.html", "text": "Заместник-министърът на външните работи на Русия Сергей Рябков заяви, че Москва не желае да влиза във визова война със САЩ, информира РИА \"Новости\".Рябков напомни на Вашингтон, че Москва може да въведе ответни визови мерки, въпреки че не желае.Според него в ход е визова война, започната от САЩ. Той подчерта, че руската страна има големи проблеми в резултат на тази война. Конкретно руските дипломати не могат да получат визи за краткосрочни и дългосрочни командировки в САЩ.\"Ние каним американците да се договорим и да не действаме на принципа \"око за око, зъб за зъб\", заяви още дипломатът. Той обеща Русия да обмисли симетричен отговор на действията на американската страна.Посолството на САЩ отказа във връзка с участието на Общото събрание на ООН в Ню Йорк от 24 до 30 септември.Руският външен министър Сергей Лавров определи ситуацията като недопустима.", "date": "2019.09.30", "title": "Русия обвини САЩ във визова война"}
{"url": "https://news.bg/crime/agent-na-dans-stolichna-kantora-i-romi-zameseni-v-mashtabna-shema-za-prane-na-pari.html", "text": "Разкриха мащабна схема за пране на пари, съобщават от В нея са участвали софийска кантора на ул. \"Шипченски проход\", служител от ДАНС, както и стотици роми от цялата страна.На брифинг в Пловдив окръжният прокурор Румен Попов обясни, че схемата е била разкрита, след като на 19 септември е бил подпален магазин за моторни масла в града. Собственикът на изгорелия обект сигнализирал в полицията, че получил заплашителни съобщения от въпросната столична кантора. Служителите на реда предприели разследване, при което станало ясно, че кантората има множество клиенти от чужбина, които регистрирала у нас дружества.Собственици на фирмите ставали роми, издирвани от така наречените \"дилъри\". След като ромите били одобрени, дилърите ги откарвали с микробуси до кантората в София, където те подписвали необходимите документи и ставали собственици на фирми. По-сметките им чуждестранните клиенти на кантората превеждали големи суми от около 20-40 000 евро. След това дружествата се вливали в офшорни трезори и по този начин се извършвало прането на пари.По информация на Попов до момента са повдигнати обвинения на петима души, сред които и служителят на ДАНС, който е съдействал с проучвания на софийската кантора. Към наказателна отговорност е привлечен и управителят на дружеството. Други седем души, замесени в схемата, са обявени за издирване. Двама от тях са подпалвачите на магазина за моторни масла в Пловдив.В хода на разследването е станало ясно и че е била отвлечена и пребивана ромка от Войводиново. Неин син е бил един от фиктивните собственици на регистрираните дружества за пране на пари.", "date": "2019.09.30", "title": "Агент на ДАНС, столична кантора и роми замесени в мащабна схема за пране на пари"}
{"url": "https://news.bg/int-politics/nay-samotnata-kraynodyasna-partiya-v-evropa-e-v-portugaliya.html", "text": "Развявайки португалски знамена, лидерите на крайнодясната Партия за национално обновление са очаквали още хора да се появят на техен митинг в средата на септември в Лисабон, но патриотичните им скандирания е нямало кой да ги чуе, пише \"Ройтерс\".Никой не се е присъединил към около 50-те верни партийни членове, събрали се на старинен площад, за да агитират за парламентарните избори, които ще се проведат на 6 октомври. Няколко минувачи спрели, но само за да се провикнат: \"Фашисти!\"Във време, когато крайнодесните движения са във възход в по-голямата част от Европа, подобни слабо посетени политически събития са норма за крайнодесните в Португалия, където се очаква социалистите да останат на власт.Португалия е една от петте държави от Европейския съюз без избрана крайнодясна партия в парламента - заедно с Великобритания, Ирландия, Малта и Люксембург - и изборите едва ли ще променят това. Партията за национално обновление и \"Чега\", друга крайнодясна партия, която се появи през миналата година, в социологическите проучвания събират под 1 процент подкрепа.Крайнодесните групировки може би са имали по-големи трудности да се установят в Португалия, отколкото другаде заради нейната привързаност към млада демокрация, която беше създадена едва през 1974 г. след четири десетилетия на фашистка диктатура.\"Хората в Португалия са социализирани в много мултиетническо общество, дори в сравнение с Испания\", изтъква политологът Джеймс Денисън, който изследва крайнодесните движения на Иберийския полуостров.Той посочва, че крайната десница в Европа засилва позициите си, прилепвайки се към проблем, разглеждан като по-малко поляризиращ от имиграцията, като евроскептицизма във Великобритания, регионалната идентичност в Италия или високите данъци в скандинавските страни, което не се е случило в Португалия.След като мигранти отдавна идват от бившите ѝ колонии, включително Бразилия и Ангола, Португалия е свикнала с поток от новопристигнали от близо и далеч. За разлика от повечето европейски държави, които се опитват да ограничат миграцията, Португалия иска повече мигранти, виждайки това като начин за справяне с проблема със застаряващото население.\"Имаме нужда от повече имиграция и няма да толерираме никаква ксенофобска реторика\", настоя премиерът Антониу Коща през миналата година.Португалия не получи внезапна вълна от мигранти през последните години, като масовите пристигания по море в средиземноморските крайбрежни страни и по суша в северните европейски страни като Германия през 2015 г.", "date": "2019.09.30", "title": "Най-самотната крайнодясна партия в Европа е в Португалия"}
{"url": "https://news.bg/crime/podlozhkata-na-grafa-edinodushno-smenena-ot-ekspertniya-savet.html", "text": "\"\". Това заяви бившият заместник-кмет по транспортни въпроси в Столична община Евгени Крусев пред журналисти след края на съдебното заседание, на което магистратите разпитаха автора на първоначалния проект за трамвайно трасе на \"Граф Игнатиев\" инж. Румен Борисов от \"ИНФРАСИТИ - РБ ООД\".Крусев не би могъл да се изкаже и да се усъмни за некомпетентността на 29 души от експертния съвет, на чието заседание е било взето решението за подмяната на подложката на релсите на \"Графа\". . Крусев обаче не каза какви са доводите на експертния съвет, а посочи, че всичко било описано в решението.От своя страна адвокатът на бившия зам.-столичен кмет - Менко Менков обясни, че поводът за свикването на експертния съвет е бил \".Поради тази причина Борисов е бил помолен да препроектира проекта си, но той е отказал и така на практика се е отказал от авторските си права. Това била причината за свикване на експертния съвет. Според Менков смяната на подложките е трябвало . Заложеният материал, който е проектирано да бъде сложен, не е отговарял на изисквания за подпочвените води, тъй като \"е пиел вода\". Това обстоятелство вече било доказано на предишен обект на метрото на  обясни Менков.Той посочи, че при откритите подпочвени води на \"Графа Игнатиев\" след започването на ремонта е било недопустимо да се използва подложката, заложена в първоначалния проект. \"\", защити адвокат Менков бившият заместник-кмет.Адвокат Менков каза, че няколко пъти е минавал по отсечката на столичната улица и два пъти е щяло да го блъсне трамвай, тъй като машината не се чувала изобщо. Припомняме,  като завеждащ ресора \"Транспорт и транспортни комуникации\" в столична община, след като започна разследване срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи Груп\".Ремонтът на \"Графа\", освен, че продължи много по-дълго и бе съпътван от редица скандали - за , за плочките, за , поставяне на , виброизолационната настилка и други - завърши и с много забележки, които, както се разбра, така и няма да бъдат отстранени. Дефектите обхващат 15 дка от общо 40 дка ремонтирана площ, а строителят През октомври 2018 година строителната компания заради некачественото изпълнение на обществената поръчка. Освен това прокуратурата започна не само за злоупотреба с евросредства, но и за пране на пари.", "date": "2019.09.30", "title": "Подложката на Графа единодушно сменена от експертния съвет"}
{"url": "https://news.bg/society/angliyska-televiziya-snima-dokumentalen-film-za-rila.html", "text": "Водеща английска телевизия снима документален филм за горите в Рила, съобщи БНР.Екип на телевизията е посетил горски територии в района на \"ДГС Самоков\" и национален парк \"Рила\".Основни сцени от бъдещата продукция са заснети край хижа Мечит над село Говедарци. Мястото е избрано от продуцентите заради уникалните природни дадености на Рила планина и близостта до Рилския манастир.Съвместната дейност с английската телевизия е част от инициативата на ЮЗДП и териториалните му поделения да съдействат при организирането на обществени мероприятия, като спортни състезания, маратони, филмови продукции, културни и музикални събития и др. в държавни горски територии.Разходите за това са утвърдени в специален ценоразпис, публикуван на интернет страницата на ЮЗДП.", "date": "2019.09.30", "title": "Английска телевизия снима документален филм за Рила"}
{"url": "https://news.bg/world/frantsiya-se-sboguva-s-zhak-shirak.html", "text": "Над 50 настоящи и бивши световни лидери, включително и Владимир Путин, се събраха във френската столица за погребението на бившия президент Жак Ширак, който, съобщават France24 и други медии.Днес в страната е обявен национален траур.Ширак беше изпратен с военни почести в Дома на инвалидите в централен Париж, където беше положен ковчегът с тялото преди да продължи траурната процесия в катедралата \"Сен Сюлпис\". В църквата ще бъде отслужена меса, а французите ще имат последна възможност да се сбогуват с бившия френски президент.Драпираният с флага на Франция ковчег беше положен за два дни в Дома на инвалидите, където хиляди французи се стекоха, за да се сбогуват с Ширак.На траурните служби присъстват бившият президент на САЩ Бил Клинтън, руският лидер Владимир Путин, йорданският крал, германският президент Франк-Валтер Щайнмайер, белгийският лидер Шарл Мишел, бившият германски канцлер Герхард Шрьодер и други.По-голямата част от политическия елит на Франция присъства на службите, включително политически съюзници и опоненти. Крайнодесният лидер Марин льо Пен планираше да присъства, но се отказа, след като семейството на Ширак категорично се обяви против присъствието й.Валери Жискар д'Естен, който много рядко се появява на публични събития, също присъства на службата в \"Сен Сюлпис\". Третият президент на Франция в Петата република е на 93-годишна възраст. Той надживя Франсоа Митеран, починал през 1996 г., и Ширак. Именно Валери Жискар д'Естен посочи за премиер Жак Ширак през 1974 г. След оставката на Ширак през 1976 г., двамата станаха политически врагове.След погребението президентът на Франция Еманюел Макрон ще е домакин на обяд със световните лидери в Елисейския дворец.Макрон нарече Ширак \"велик французин\".Бившият президент ще бъде погребан до дъщеря си Лоранс на частна церемония в Монпарнас.Ширак беше държавен глава на Франция между 1995 и 2007 година, а след това беше пожизнен член на Конституционния съвет. Той беше и премиер на два пъти (между 1974 и 1976 г. и между 1986 и 1988 г.), а в периода между 1977 и 1995 г. беше кмет на Париж.Ширак е роден през 1932 г. в семейството на изпълнителен директор на самолетна компания. Той започва кариерата си на държавен служител през 1950-те години и дори се присъединява към комунистите, но през 1967 г. се състезава за депутатско място в Националното събрание (френския парламент) като голист (от тогавашния френски президент Шарл дьо Гол).Като президент беше известен с икономическите си политики, основани на дирижизма, който е икономическа доктрина, в която държавата играе голяма роля, включително по отношение на инвестициите.Ширак също така се противопостави на инвазията на САЩ и оглавяваната от тях международна коалиция в Ирак през 2003 г.По негова инициатива президентският мандат във Франция беше скъсен от седем на пет години след референдум през 2000 г.Той беше избран за президент през 1995 г., като си осигури втори мандат през 2002 г., подкрепен от 82 процента от избирателите, след като се състезаваше срещу лидера на крайната десница Жан-Мари льо Пен.Като президент той получи инсулт през 2005 г., а през 2007 г. обяви, че няма да участва в следващите избори. След пенсионирането си, той създаде Фондация \"Ширак\", хуманитарна организация, която се стреми към мир и предотвратяване на конфликти по целия свят. Влошаването на здравето му обаче го принуди да прекрати политическата си дейност.", "date": "2019.09.30", "title": "Франция се сбогува с Жак Ширак"}
{"url": "https://news.bg/crime/boyko-rashkov-pri-sakratenoto-proizvodstvo-smartta-nyama-nikakvo-znachenie.html", "text": "За промени в съкратеното съдебно следствие, който не работи в интерес на обществото призова пред БНР Бойко Рашков. Той е .По думите му институтът на съкратеното следствие не укрепва чувството за справедливост у човека, а обратното. \"Този институт ревизира наказанията в Наказателния кодекс и на практика \", заяви бившият председател на Националната следствена служба.Според него на първо време трябва да се приемат пречки за прилагането на съкратеното следствие. . Съкратеното съдебно следствие е пречка за строга наказателна политика към извършителите на особено тежки престъпления. , обясни Рашков. Истината в процеса не може да зависи от бързината, категоричен бе той и добави мнението си: \"Ние обаче надценихме самопризнанието, върнахме се може би 30-40-50 години назад, когато това беше царицата на доказателствата и казахме, че . Това надценяване на самопризнанието по-натам е свързано с липсата въобще на обсъждане кога се прави самопризнанието\", каза юристът.Той акцентира, че  и трябва да се вземе предвид кога се прави самопризнанието. По думите му - каква е обществената полза обвиняемият да прави самопризнание при събрани доказателства. Ако обаче той е улеснил и двете фази на процеса, тогава можем да обсъждаме какъв да бъде бонусът, каза Рашков.\"По тази процедура - съкратено съдебно следствие, се измъкват извършители на много тежки престъпления\", каза бившият шеф на НСлС. При съкратеното следствие не се отчита дали подсъдимият е осъждан и друг път, дали е рецидивист, или не е, смята Рашков. Припомняме, на 27 септември имаше извънреден председателски съвет. Тогава депутатите от ГЕРБ се отказаха от своя законопроект и се обединиха около проекта на останалите парламентарни групи, които искат отмяна на съкратеното следствие при убийства и тежки телесни повреди.", "date": "2019.09.30", "title": "Бойко Рашков: При съкратеното производство смъртта няма никакво значение"}
{"url": "https://news.bg/crime/retsidivist-v-osnovata-na-iznudvaneto-za-imot-v-yambol.html", "text": "Оставиха в ареста двамата имотни измамници, пребили мъж заради жилището му.Припомняме, миналата седмица опитали се да принудят 26-годишен мъж от Ямбол да им прехвърли наследствен апартамент със заплахи и побой.Единият от обвиняемите е осъден на 10 години затвор за убийство през 2009 г. Той обаче е бил условно предсрочно освободен, след като е изтърпял 6 години от наказанието си.Спрямо 24-годишния Михаил С. от Сливен и Иван Я. на 28 години от Ямбол е повдигнато обвинение, че между 22.30 ч. на 25 септември до 2.30 ч. на 26 септември в Ямбол в опит да принудят С.П. да прехвърли собственост на жилище го заплашили с насилие, като деянието е придружено с причиняване на лека телесна повреда.Зам.-директорът на Областната дирекция на МВР в Ямбол комисар Евгени Христов съобщи, че пострадалият сам е подал сигнал в полицията за случилото се. Той е съобщил на органите на реда, че в дома му са нахлули двама души, които са упражнили насилие върху него и са го завързали за леглото. Целта на извършителите е била да го принудят да прехвърли на тях собствеността на наследен апартамент. Двамата обвиняеми са използвали телескопична палка, нож и газов пистолет.По думи на пострадалия те са го вързали за леглото, взели са му телефона и са го заключили в стаята, казвайки му, че ще се върнат на сутринта, за да го заведат при нотариус, пред който да бъде извършено прехвърлянето на собствеността. Пострадалият обаче е успял да се отвърже сам и да подаде сигнал в полицията.При предприетото издирване двамата мъже са били задържани, а в тях са били открити оръжията и ключовете от дома на пострадалия.На двамата извършители незабавно са били повдигнати обвинения, били са задържани за 72 часа. Предстои експертизата за състоянието на пострадалия да определи наказуемостта на престъплението. Ако телесните увреждания бъдат квалифицирани като лека телесна повреда наказанието е от 2 до 8 години затвор, а при средна телесна повреда - от 5 до 15 години.Окръжният прокурор на Ямбол Дойчин Дойчев е категоричен, че единият от задържаните, който преди е бил осъждан за убийство, очевидно не се е поправил.Решението може да бъде обжалвано пред Окръжен съд - Ямбол.", "date": "2019.09.30", "title": "Рецидивист в основата на изнудването за имот в Ямбол"}
{"url": "https://news.bg/int-politics/predlozhenite-za-evrokomisari-ot-ungariya-i-rumaniya-okonchatelno-othvarleni-ot-ep.html", "text": "Правната комисия към Европейския парламент (ЕП) потвърди решението си от миналата седмица, като обяви двама от 26-те кандидати за еврокомисари за \"неподходящи\" да заемат длъжността.Така правната комисия потвърди констатациите за конфликт на интереси срещу тях, като не допусна до изслушвания от евродепутатите предложените за еврокомисари от Румъния и Унгария - съответно Рована Плумб за транспорта и Ласло Трочани за политиката на съседство и разширяването на ЕС, съобщи \"Франс прес\", позовавайки се на пресслужбата на Европейския парламент.Сега председателят на Европейския парламент Давид-Мария Сасоли ще изпрати писмо до новоизбрания председател на Европейската комисия (ЕК) Урсула фон дер Лайен, за да се реши какви да бъдат следващите стъпки. Очаква се Фон дер Лайен да поиска от Букурещ и Будапеща да предложат нови кандидати.Предложените от Унгария и Румъния кандидати бяха дисквалифицирани от правната комисия на Европейския парламент точно преди започващите днес изслушвания на всички предложени еврокомисари, уточниха членовете на комисията Тимо Уелкен и Манон Обри.Докато всички кандидати за еврокомисари не издържат успешно изпитите пред евродепутатите, новата ЕК не може да встъпи в длъжност. По-рано ЕП уточни, че ако изслушванията не преминат по график, гласуването на новата комисия няма да може да се състои на 23 октомври, както беше първоначално предвидено. Според графика Трочани трябваше да бъде изслушан от евродепутатите утре.", "date": "2019.09.30", "title": "Предложените за еврокомисари от Унгария и Румъния окончателно отхвърлени от ЕП"}
{"url": "https://news.bg/regions/meditsite-ot-karlovskata-bolnitsa-prodalzhavat-s-kolektivnite-ostavki.html", "text": "Втора колективна оставка подадоха медицински сестри в болницата в Карлово, съобщава БНТ.Днес молбите си за напускане депозират и всички медицинските сестри от Вътрешното отделение. Причината е, че управителят на болницата не е изпълнил исканото увеличение на основната заплата на здравните специалисти.В момента медицинските сестри получават между 720 и 750 лв., а настояват за основна заплата 950 лв.Управителят на болницата д-р Христо Пелев предложи увеличение на трудовите възнаграждения със 100 лв. По негови думи исканите 950 лв. може да се достигнат чрез допълнително материално стимулиране към декември.Той обясни, че увеличението до 950 лв. на всички сестри ще утежни бюджета, поради което финансирането на клиничните пътеки трябва да се увеличи с 20%. Именно това било искането на сдружението на общинските болници и Българския лекарски съюз чрез новия рамков договор, който предстои да се подпише.Според ръководството на болницата са необходими и облекчения на медицинските стандарти.Въпреки, че болницата в Карлово получи от държавата 573 000 лв. за това, че е отдалечена и рискова, по думи на д-р Пелев тези средства не са за заплати, а за дейност.До края на деня своите оставки подготвят и медицински сестри от детските ясли в Карлово.Припомняме, на 13 септември медицинските сестри и лекарите в детското отделение на болницата в Карлово ", "date": "2019.09.30", "title": "Медиците от карловската болница продължават с колективните оставки"}
{"url": "https://news.bg/world/dragi-podkrepi-priziva-na-makron-za-fiskalen-sayuz.html", "text": "Гуверньорът на Европейската централна банка (ЕЦБ) Марио Драги подкрепи искането на френския лидер Еманюел Макрон за фискален съюз между страните членки на еврозоната, за да се подсили дългосрочното бъдеще на единната валута.В интервю за \"Файненшъл таймс\" Драги коментира, че по-високи разходи на правителството са \"по-наложителни от преди\", за да се отговори на забавения световен икономически растеж. Той подчерта също, че дългосрочен ангажимент към фискален съюз е от съществена важност за еврозоната, за да се конкурира с другите световни сили.\"Като се вземе предвид вродената слабост на националните държави в глобализирания свят, това, което има значение, е съюзът да стане по-силен. В някои сфери допълнителна интеграция постига тази цел\", обясни Драги и добави: \"За да има по-силен икономически и валутен съюз, ние се нуждаем от общ бюджет на еврозоната. Ясно е, че политическият дебат по този въпрос има още много дълъг път да извърви. Но аз съм оптимист\".Намесата на Драги, който в края на октомври се оттегля от поста след 8-годишно управление, вероятно ще предизвика още по-голяма полемика в Германия и във фискално консервативните страни членки.", "date": "2019.09.30", "title": "Драги подкрепи призива на Макрон за фискален съюз"}
{"url": "https://news.bg/regions/testvat-sirenite-v-nyakolko-grada-na-1-oktomvri.html", "text": "Тест на Националната система за ранно предупреждение ще бъде извършена на 1 октомври, съобщават от Министерството на вътрешните работи.Ще бъде проверена изправността на сирените в градовете София, Бургас, Варна, Кърджали, Монтана, Пазарджик, Плевен, Пловдив, Русе, Смолян, Враца и в населените места в 30-километровата зона около АЕЦ \"Козлодуй\", Стара Загора и Гълъбово.Проверката ще бъде извършена утре от 11.00 часа чрез излъчване на националните сигнали за тревога и край на тревогата. Сигналите ще бъдат съпътствани от гласова информация. В теста ще участват и интегрираните локални системи за оповестяване, изградени в обекти, чиято дейност създава опасност от възникване на бедствия.Системата се тества два пъти годишно - в първия работен ден на април и на октомври. Целта е да се провери техническото й състояние, да се повишат уменията за задействане на системата и излъчване на информация на живо, а населението да се обучи за разпознаване на сигналите.", "date": "2019.09.30", "title": "Тестват сирените в няколко града на 1 октомври"}
{"url": "https://news.bg/world/eksglavniyat-prokuror-na-ukrayna-nyama-prichina-za-razsledvane-na-baydan.html", "text": "Бившият главен прокурор на Украйна коментира пред Би Би Си, че няма причина страната му да разследва конкурента на президента на САЩ Доналд Тръмп, Джо Байдън.Юрий Луценко заяви, че всяко разследване на Байдън и сина му трябва да започне в САЩ.\"Според украинските закони няма причина да се разследват Джо Байдън или Хънтър Байдън\", коментира той пред британската медия.Луценко, който заемаше поста на главен прокурор от 2016 г. до края на август тази година, отбеляза, че не е планирал да започва разследване на \"Бурисма\".\"Това е в юрисдикцията на САЩ\", каза той и добави, че \"възможни злоупотреби\" в \"Бурисма\" са се \"случили две или три години преди Хънтър Байдън да стане член на борда\".Юрий Луценко разкри още, че е провел среща с Руди Джулиани, личния адвокат на президента на САЩ Доналд Тръмп, който го е попитал дали е възможно да се разследва семейство Байдън в Украйна.\"Заявих му същото, което казах и на вас - не е в моята юрисдикция. Вероятно е в юрисдикцията на САЩ. Ако ми изпратите молба, да, ще ви дам цялата официална информация, но не е в юрисдикцията на Украйна - това беше моят отговор\", обясни бившият прокурор.Запитан дали Украйна има някакви доказателства срещу семейство Байдън, Луценко отговори: \"Нищо не мога да направя по случай, който не е свързан с украинското законодателство\".По-рано този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма\". Хънтър Байдън беше директор на \"Бурисма\" през 2014 г., докато баща му беше вицепрезидент на САЩ и заемаше главна роля в американската политика към Украйна.Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън.В сряда беше ", "date": "2019.09.30", "title": "Ексглавният прокурор на Украйна: Няма причина за разследване на Байдън"}
{"url": "https://news.bg/society/knsb-ne-vizhda-razdelenie-mezhdu-meditsite-ot-darzhavnite-i-chastnite-bolnitsi.html", "text": "Няма разделение между медицинските специалисти от държавните и частните болници. Това увери пред БНР президентът на КНСБ Пламен Димитров по повод планирания По думи на Димитров се очаква в демонстрацията да се включат няколко хиляди души от цялата страна, а ако отново не се стигне до законодателни и финансови решения, ще се пристъпи към масово подаване на оставки. Оттук нататък се разрушава цялата система, посочи той.Според Димитров един от ключовите проблеми на работещия българин е неговото представителство.\"През синдикатите не повече от 20-25% от работещите в България имат своя глас. Над 70% от работещите българи нямат надежден механизъм за представителство на техните интереси\", подчерта президентът на КНСБ.Той изтъкна статистически данни, според които заплатите в сходни предприятия, където има синдикати, са между 12 и 14% по-високи.По думи на Димитров от КНСБ са развили мобилно приложение, чрез което може да се подават сигнали за нередности на работното място.Той заяви, че у нас правото на сдружаване все още е под силна заплаха. Това важало особено в частния сектор.", "date": "2019.09.30", "title": "КНСБ не вижда разделение между медиците от държавните и частните болници"}
{"url": "https://news.bg/crime/70-godishen-blasna-s-kolata-si-tri-detsa-v-shumen.html", "text": "Три непълнолетни момичета са блъснати от лек автомобил в Шумен, съобщи , позовавайки се на ОДМВР - Шумен.Подаден е сигнал, че на бул. \"Велики Преслав\" в град Шумен в близост до кръстовището с ул. \"Шуменска комуна\" е възникнал пътен инцидент. На място са изпратени екипи на сектор \"Пътна полиция\" при ОДМВР - Шумен и Центъра за спешна медицинска помощ.По първоначални данни лек автомобил, управляван от 70-годишен мъж, е ударил три момичета на 17, 16 и 15 години. Децата са контактни, откарани са за преглед в болницата в града.Пробата за алкохол на водача е отрицателна. Изясняват се обстоятелствата около пътния инцидент.По полицията съветват водачите да карат с повишено внимание в посочения участък и да спазват указанията на полицейските служители, които регулират движението.", "date": "2019.09.30", "title": "70-годишен блъсна с колата си три деца в Шумен"}
{"url": "https://news.bg/crime/vrachanin-pretarpya-2-katastrofi-za-edin-den.html", "text": "Млад мъж от Враца самокатастрофира, а след което беше блъснат от друг автомобил, съобщи ОДМВР-Враца. Първоначално 21-годишният шофьор управлявал лек автомобил \"Фолксваген\" на бул.\"Втори юни\" в областния град, се преобърнал извън пътното платно, след което изоставил автомобила и продължил пеш по пътното платно. Малко по-късно той бил блъснат от друга кола, управляван от 29-годишен врачанин.Пострадалият е транспортиран в болница \"Пирогов\" в София.Пробите за алкохол и наркотици на водача са отрицателни.", "date": "2019.09.30", "title": "Врачанин претърпя 2 катастрофи за един ден"}
{"url": "https://news.bg/regions/ekoispektsiyata-na-krak-zaradi-oplakvaniya-ot-mirizma-na-neft-v-burgas.html", "text": "Регионалната инспекция по околната среда и водите проверява сигнали за неприятни миризми.Граждани са алармирали, че тази сутрин на няколко места в града се е усещала миризма на газ и нефтопродукти.Поради тази причина в момента се извършват измервания за качеството на атмосферния въздух съвместно с Регионална лаборатория-Бургас към Изпълнителната агенция по околна среда (ИАОС) - София.Очаква се резултатите от проверките да станат ясни до края на работния ден.", "date": "2019.09.30", "title": "Екоиспекцията на крак заради оплаквания от миризма на нефт в Бургас"}
{"url": "https://news.bg/crime/zadarzhaha-kontrabandni-parfyumi-i-maratonki-pri-2-proverki-na-kalotina.html", "text": "134 контрабандни парфюма и 116 чифта маратонки задържаха митничари на \"Калотина\" при 2 проверки, съобщиха от Агенция \"Митници\".При първата проверка са задържани 49 броя контрабандни парфюма на известни търговски марки. Митничарите са отклонили за проверка излизащ от страната камион със сръбска регистрация. Те намерили на различни места в кабината на шофьора 49 парфюма от различни марки.При друга подобна проверка, служители на реда са задържали 85 парфюма и 116 чифта маратонки, носещи известни марки. Нелегалната стока е била укрита по сходен начин.И в двата случая са съставени актове за административни нарушения.", "date": "2019.09.30", "title": "Задържаха контрабандни парфюми и маратонки при 2 проверки на \"Калотина\""}
{"url": "https://news.bg/world/kitay-izvazhda-golemite-orazhiya-na-rozhdeniya-si-den.html", "text": "Китай ще проведе един от най-мащабните военни паради в историята си във вторник. Парадът е част от празненствата по повод 70-годишнината от основаването на Китайската народна република. Пекин обеща да покаже нови китайски оръжия, информира Би Би Си.Военният парад, който ще е част от празненствата във вторник, ще се състои на площад \"Тянанмън\". На събитието ще присъстват комунистическият елит, подбрани членове на китайското общество и 188 военни аташета от 97 страни. Въпреки публичността и въодушевлението, малък брой китайски граждани ще имат възможността да гледат парада на живо.Наскоро говорител на военното министерство коментира, че Китай не възнамерява и няма нужда да \"показва мускули\" с парада, но фокусът е да се покаже \"миролюбив и отговорен Китай\".Министерството на националната отбрана съобщи, че на парада ще участват 15 000 военнослужещи, включително 59 различни елементи от въоръжените сили, 580 бойни машини и 160 самолета.Президентът Си Дзинпин ще инспектира войниците и след това парадът ще започне на площада \"Тянанмън\".За първи път ще участва и контингент от 8000 китайски военнослужещи от мироопазващите сили на ООН.Очаква се китайската армия да покаже нови оръжия, които вече са на въоръжение. Ще се акцентира особено върху нови ракети, безпилотни самолети и самолети с технология \"стелт\". Също така ще бъде показана междуконтинентална балистична ракета DF-41, която според китайски анализатори може да порази всяка точка на планетата. Ще бъдат показани нови ракетни системи, включително крилати ракети и далекобойни реактивни системи за залпов огън. Над Пекин ще прелетят безпилотни самолети, транспортни самолети Y-20, изтребители J-20 и новият стратегически бомбардировач H6-N.От армията подчертаха, че на парада също ще бъдат демонстрирани нови нива на иновации и подобрени способности за нанасяне на удари.Бюджетът за отбрана на Китай се увеличава с най-малко 10% всяка година, като сега е 168 милиарда долара - вторият в света. Освен това Китай е най-големият инвеститор в отбрана в Азия. През 2018 г. са похарчени 56,1 милиарда долара за придобиването на оръжия, разработки и изследвания в отбраната, което е над 33% от общия бюджет за отбрана на страната. В наскоро публикувана бяла книга на военното министерство харчовете са определяни като \"разумни и съответни\".През последното десетилетие Китай значително увеличи парите за отбрана. През 2015 г. китайският лидер Си Дзинпин обяви големи реформи в областта. Но Китай подчертава, че парите са за отбрана и отхвърля твърдения, че се опитва да догони САЩ, които остават държавата с най-големи средства за отбрана - 643 милиарда долара през 2018 г.Парадът също ще покаже решимостта на Китай да защити основните си интереси, включително спорните територии в Южнокитайско море.Ключовото послание е, че китайската армия наистина навлезе в нова ера - новата ера на Си Дзинпин. Пекин предприе мащабни реформи за модернизиране на силите си до 2035 г. и превръщането им в сили от световна класа до 2049 г.Последният голям парад на Китай беше през 2015 г.", "date": "2019.09.30", "title": "Китай изважда големите оръжия на рождения си ден"}
{"url": "https://news.bg/crime/remontat-na-relsite-na-grafa-sazdaval-psihoza-v-stroitelite.html", "text": "Проектът за ремонта на релсите на столичната улица \"Граф Игнатиев\" тръгнал зле още от самото начало, защото Столичната община отправяла би могла да наложи, ако проектът за изпълнение на ремонта закъснее.Toва стана ясно от свидетелските показания на автора на първоначалния проект за трамвайно трасе на \"Граф Игнатиев\" инж. Румен Борисов от \"ИНФРАСИТИ - РБ ОДД\" по време на  в Специализирания наказателен съд срещу бившия заместник-кмет по транспортни въпроси в Столична община Евгени Крусев. Крусев е подсъдим за това, че е нарушил Закона за обществените поръчки, както и задълженията си, като съществено е изменил условията по сключения договор с \"Джи Пи Груп\" АД за ремонта на ул \"Граф Игнаиетв\". Според обвинението Крусев е облагодетелствал \"Джи Пи Груп\" и е нанесъл вреди за Столична община - на дружеството са заплатени строително-монтажни работи на завишени цени в размер на 621 194,01 лева с ДДС, както и са заплатени неизпълнени количества и обеми строително-монтажни работи в размер на 298 669,54 лева с ДДС - или общо 919 863,55 лева с ДДС.Припомняме, в началото на юли месецпо транспортни въпроси. Тогава магистратите решиха съдебният процес срещу Крусев да започне на 30 септември 2019 г. с разпит на свидетели.В съдебната зала от четирима призовани свидетели по делото трима не се явиха. Нито една от страните по делото - и прокуратурата, и защитата, не изразиха претенции за събирането на нови доказателства.Проектът за ремонта на столичната улица \"Граф Игнатиев\" бил разработен на две фази - идеен и технически. Разликата в двата проекта е в степента на подробност. В идейния проект се дава основна информация за конструкцията, а техническият проект е по-подробен и има повече детайли за самата конструкция, разясни Борисов.По думите му напрежението, което се създавало от Столичната община със заканите за налагане на глоби, създавало психоза в строителите. Борисов не получил информация какви материали щели да се доставят за ремонта, но разбрал, че няма да бъде полиуретанова подложка, а стари гуми. Според него с поставяне на стари релсови гуми нямало да се постигне нужното качество.Той предупредил столичния кмет Йорданка Фандъкова, че подложката щяла да бъде подменена, но тя заръчала на Евгени Крусев да се придържа към реализацията на проекта.Съветът на Направление \"Архитектура и Градоустройство\" (НАК) предложили проект, който да замени неговия, стана ясно от свидетелските показания на Румен Борисов.Освен това той дълго време не знаел с кого щял да бъде сключен договорът за поставяне на подложката на релсите. Според Борисов сегашния виброизолационен материал от \"Пандрол\", който е сложен на релсите на \"Графа\" нямало да свърши работа. Материали от австрийската компания \"Гетцнер\" не са били поставяни на \"Графа\".Борисов посочи, че в първоначалния изработен проект било заложено да се постави система с плаващи плочи, но в техническия, след танало ясно, че парите не са проблем, било заложено на полиуретановата подложка.Той не е сключвал договори за доставка на подложки и релси, а имал сключени фирмени договори, когато нещо е трябвало да се разработи. Борисов не е включвал в проектите си продукти, на които фирмите са били доставчици стана ясно от думите му пред съда.В търга имало официални разяснения, като се питало дали точно тази подложка - виброизолационната от \"Пандрол\" трябва да бъде с тази форма около релсовата гума. Отговорът на проектанта бил, че имало заложени в документацията разяснителни параметри, като общата височина на релсата заедно с пакета трябвало да бъде 215 мм.Предложената подложка от ПСТ \"Холдинг\" не отговаряла на изисквания за ремонта на релсите на \"Графа\". От шест изисквания, тя отговаряла на две, а в останалите четири изисквания, които са по-важни, предложеното от фирмата не отговаряла.В договора е нямало клауза, според която Румен Борисов да е получил възнаграждение процент за доставка на релси и други материали от \"Фьосталпине\". Доставката на релсите за ремонта на столичната улица \"Граф Игнатиев\" е била именно от \"Фьосталпине\". Защитата поиска Борисов да представи този договор на следващото съдебно заседание и въпреки че прокуратурата не се съгласи, съдът уважи това искане.Припомняме,  като завеждащ ресора \"Транспорт и транспортни комуникации\" в СО, след като започна разследване срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи Груп\".Ремонтът на \"Графа\", освен, че продължи много по-дълго и бе съпътван от редица скандали - за , за плочките, за  и други - завърши и с много забележки, които, както се разбра, така и няма да бъдат отстранени. Дефектите обхващат 15 дка от общо 40 дка ремонтирана площ, а строителят ", "date": "2019.09.30", "title": "Ремонтът на релсите на \"Графа\" създавал психоза в строителите"}
{"url": "https://news.bg/world/forever-21-poiska-zashtita-ot-bankrut.html", "text": "Американският търговец на дрехи Forever 21 подаде документи за защита от банкрут. В съобщение компанията заяви, че планира да \"напусне повечето международни локации в Азия и Европа\", информира Би Би Си, цитирани от Forever 21, която има магазини и в България, е получила $275 милиона от съществуващи кредитодатели и $75 милиона нов капитал, с който да извърши реорганизацията.Защитата от банкрут отлага задълженията на американските компании към техните кредитори, като така те получават време да преструктурират задълженията си или да продадат част от бизнеса.\"Това бе важна и нужна стъпка към осигуряването на бъдещето на нашата компания\", казва вицепрезидентът Линда Чанг.Базираната в Калифорния компания ще се изтегли от повечето си пазари в Азия и Европа, но ще запази присъствие в Мексико и Латинска Америка. До октомври тя ще напусне и Япония.Реструктурирането ще засегне и САЩ, където търговецът ще затвори 178 магазина. Общо компанията оперира 815 локации по света.", "date": "2019.09.30", "title": "Forever 21 поиска защита от банкрут"}
{"url": "https://news.bg/society/nad-26-000-parvoklasnitsi-sa-odobreni-za-ednokratna-sotsialna-pomosht.html", "text": "Продължава приемът на заявления- декларации за отпускане на еднократната помощ за ученици, записани в първи клас за учебната 2019/2020 година, съобщават от Агенцията за социално подпомагане.Помощта е в размер на 250 лева, а заявленията се приемат след записване на детето в първи клас, но не по-късно от 15 октомври на текущата учебна година.Последните данни от Агенцията за социално подпомагане сочат, че към 27 септември тази година са подадени 30 230 заявления - декларации, а издадените заповеди за отпускане на помощта са 25 912 и се отнасят за 26 492 деца.Няма издадени заповеди за отпускане на помощта в натура, а заповедите за отказ са 1 362.Правото на помощ имат семейства, чиито деца са записани за пръв път в първи клас на държавни или общински училища. Друго задължително условие е средномесечният доход на член от семейството за предходните 12 месеца да е по-нисък или равен на 450 лв.Помощта се отпуска без условия за доход за деца с трайни увреждания, сираци и деца, настанени в приемни семейства и в семейства на роднини и близки по реда на Закона за закрила на детето.Заявлението за отпускане на помощта се подава в съответната дирекция \"Социално подпомагане\" по настоящ адрес на заявителя. Към него се прилага удостоверение за брутните доходи на семейството за предходните 12 месеца преди подаване на заявлението, както и удостоверение от съответното учебно заведение, че детето е записано в първи клас на държавно или общинско училище.От тази година изплащането на еднократната помощ за ученици, записани в първи клас се извършва на два пъти. Първоначално ще се изплаща 50% от размера на помощта след влизане в сила на заповедта за отпускането й и след това останалите 50% се предоставят в началото на втория учебен срок, ако детето продължава да учи.Помощта ще се възстановява от родителите, ако детето не постъпи в училище, освен ако това е невъзможно поради здравословното му състояние и също в случай, че в рамките на един месец от учебната година има допуснати отсъствия от 5 учебни часа, за които няма уважителни причини.През миналата учебна 2018/2019 година еднократна целева помощ са получили семействата на 35 550 първокласника.", "date": "2019.09.30", "title": "Над 26 000 първокласници са одобрени за еднократна социална помощ"}
{"url": "https://news.bg/health/obuchavame-nevrohirurzi-ot-germaniya.html", "text": "УМБАЛ \"Св. Иван Рилски\" ще обменя специалисти с две университетски болници в Германия, съобщават от пресцентъра на лечебното заведение.Официална делегация, водена от Стефан Рудолф, държавен секретар на Министерство на икономиката, труда и здравеопазването на провинция Мекленбург-Предна Померания, е била на посещение в болницата, за да проучи възможностите за съвместни проекти между УМБАЛ \"Св. Иван Рилски\" и североизточната германска провинция, която е с 1 642 000 жители.От болницата съобщават, че е било постигнато споразумение за обмяна на специалисти с университетските болници в Рощок и Грайфсвалд, като една от областите, към която немските гости са проявили интерес да изпратят лекари за обучение, е неврохирургията.Български специалисти пък ще се обучават в сфери като създаването на център за лечение на инсулти.Предвижда се сътрудничеството да започне още от началото на 2020 г.На срещата са били обсъдени и възможностите за съвместни проекти, финансирани с европейски средства.", "date": "2019.09.30", "title": "Обучаваме неврохирурзи от Германия"}
{"url": "https://news.bg/world/sauditska-arabiya-i-avstraliya-sa-nay-golemite-vnositeli-na-orazhie-v-sveta.html", "text": "Австралия е вторият най-голям вносител на оръжия в света. На първа позиция е Саудитска Арабия, съобщава Международният институт за изследвания на мира в Стокхолм (СИПРИ), цитиран от ДПА.Според анализа на института Австралия се изкачва на втора позиция през 2018 г. от четвърта през 2017 г.Австралийската телевизия ABC съобщава, че направените през 2018 г. разходи за нови самолети и 33 милиарда щатски долара за проект за подводници най-вероятно са причината за второто място.През последните години Австралия увеличи вноса на самолети и кораби на фона на заплахи в региона.Саудитска Арабия продължава да доминира в списъка с държави, внасящи оръжия, докато Китай се изкачи от шеста позиция през 2017 г. до трета през 2018-та. Индия се свлече пък от втора на четвърта позиция.В същото време опитите на консервативното правителство на Австралия да направи страната \"топ 10\" износител на оръжия до 2027 г. изглежда не дават резултати, след като страната се свлече от 18-та позиция през 2017 г. до 25-та през миналата година.Инициативата беше стартирана от правителството през миналата година, като бяха предложени милиарди долари инвестиции.Говорител на военното министерство съобщи пред осведомителната агенция, че правителството инвестира 200 милиарда долара във военни способности.САЩ, Русия, Франция и Германия са първите четири държави в света по износ на оръжие. Испания се изкачи на пета позиция през 2018 г. от девета преди две години.", "date": "2019.09.30", "title": "Саудитска Арабия и Австралия са най-големите вносители на оръжие в света"}
{"url": "https://news.bg/economics/po-visoki-proizvodstveni-tseni-otchita-nsi-za-avgust-spryamo-yuli-2019-g.html", "text": "Цените на производителите в промишлеността се увеличават през август 2019 г. с 0.3% в сравнение с юли 2019 г. Това показват данните на НСИ.По-високи цени са регистрирани при производството и разпределението на електрическа и топлоенергия и газ - с 2.2%, и в добивната промишленост - с 1.0%. В преработващата промишленост има намаление с 0.3%.Най-голямо понижение на цените в преработващата промишленост е отчетено при %. По-значително повишение е регистрирано при: производството на основни метали - с 2.4%, производството на тютюневи изделия и обработката на кожи и производството на изделия от обработени кожи без косъм - по 1.8%. Общият индекс на цените на производител през август 2019 г. нараства с 3.5% в сравнение със същия месец на 2018 година. Увеличение на цените е регистрирано при производството и разпределението на електрическа и топлоенергия и газ - с 11.8%, в добивната промишленост - с 5.4%, и в преработващата промишленост - с 1.0%.По-съществено покачване на цените в преработващата промишленост се наблюдава при: обработката на кожи и производството на изделия от обработени кожи без косъм - с 4.8%, ремонта и инсталирането на машини и оборудване и производството на основни метали - по 4.6%. Най- голямо намаление на цените се наблюдава при производството на хартия, картон и изделия от хартия и картон - с 2.2%.Индексът на цените на производител на вътрешния пазар през август 2019 г. нараства с 0.7% спрямо предходния месец. Покачване на цените се наблюдава при производството и разпределението на електрическа и топлоенергия и газ - с 2.3%, и в добивната промишленост - с 1.0%, а в преработващата промишленост се наблюдава понижение - с 0.2%. Най-значително намаление на цените в преработващата промишленост се наблюдава при производството на машини и оборудване, с общо и специално предназначение - с 0.5%, и при производството на хартия, картон и изделия от хартия и картон - с 0.4%.По-съществено нарастване на цените е отчетено при: производството на автомобили, ремаркета и полуремаркета - с 1.1%, производството на дървен материал и изделия от него, без мебели и производството на мебели - по 0.6%.Индексът на цените на производител на вътрешния пазар през август 2019 г. нараства с 4.5% в сравнение със същия месец на 2018 година. Увеличение на цените е регистрирано при производството и разпределението на електрическа и топлоенергия и газ - с 11.6%, в преработващата промишленост - с 0.8%, и в добивната промишленост - с 0.3%.През август 2019 г. най-значителен ръст на цените в преработващата промишленост спрямо август 2018 г. е отчетен при ремонта и инсталирането на машини и оборудване - с 6.9%, при производството на хранителни продукти - с 3.5%, и при производството на химични продукти - с 3.2%.Най-съществено намаление е регистрирано при обработката на кожи и производството на изделия от обработени кожи, без косъм - с 1.5%, и при печатната дейност и възпроизвеждане на записани носители - с 0.4%.Индексът на цените на производител на международния пазар през август 2019 г. намалява с 0.3% спрямо предходния месец и се увеличава с 2.0% спрямо съответния месец на 2018 година.", "date": "2019.09.30", "title": "По-високи производствени цени отчита НСИ за август спрямо юли 2019 г."}
{"url": "https://news.bg/press/hotelieri-iskat-ostavkata-na-angelkova-bashtata-na-ubitiya-ot-polfriyman-sastavat-koyto-go-pusna-ne-e-nezavisim.html", "text": "Фалит. \"Дума\":Хотелиери искат оставката на Ангелкова\"Българският туризъм изключително трудно би компенсирал щетите от фалита на туроператора \"Томас Кук\". Това е един изключително неприятен фалит, който има и своето доста сериозно изражение като ефект в България\", коментира Байко Байков от Управителния съвет на Асоциацията на българските туроператори в неделя пред БНР. \"Много неприятно ще пострадат наши колеги - хотелиери, може би около 60 хотела, които са натрупали задължения от \"Томас Кук\" към тях. Самата сума се предполага, че е в рамките на около 100 милиона лева. Това е първият ефект от доминото ефекти. На второ, място този фалит ще доведе до преструктуриране на британския пазар, на германския...\", обясни Байков. \"Очакванията са, че туроператорите в тези два пазара няма да могат в достатъчна степен да заместят капацитетите, реализирани от \"Томас Кук\" у нас. Досега от фалиралата компания са осигурявали годишно по около 300 000 туристи към България.Този огромен брой туристи трябва да бъде достатъчно навреме компенсиран, което не е лесно, тъй като моментът, в който този фалит беше обявен, е малко след като вече са завършени едва ли не и преговорите, договорите за следващата година. В екстрен порядък е необходимо всичко да се направи\", допълни Байков.ВМРО. \"Сега\":ВМРО щяла да напусне властта, ако кабинетът подкрепи Македония за ЕСАко Министерският съвет не отложи въпроса за членството на Северна Македония, докато тя не изчисти историята от фалшификации, ВМРО ще напусне управлението, обяви пред Нова телевизия вицепремиерът и лидер на партията Красимир Каракачанов.Той ще поиска правителството да излезе с такова решение преди 17 октомври, когато предстои Европейски съвет, на който се очаква лидерите на страните от Европейския съюз да вземат решение за начало на преговори за членство на Македония и Албания в ЕС. Решението ще се вземе само с абсолютно мнозинство. Дори и само една държава да бъде против, решение не може да бъде взето. \"Причината не е само изказването на Пендаровски, а заради цялата политика, която Северна Македония води. Тя не изпълнява договора за добросъседство. Активно работих за сключването му \", заяви Каракачанов. Той вече призова България да не подкрепи Северна Македония за начало на преговорите за ЕС, а поводът беше изказване на македонския президент, че Гоце Делчев е българин колкото са и сегашните македонци, които имат нужда от български паспорт.Каракачанов заяви, че в случай че МС отхвърли подобно решение, депутатите на ВМРО ще напуснат мнозинството. По-рано в позиция по темата във Фейсбук Каракачанов написа, че е скептичен дали македонската страна ще надмогне себе си и ще изчисти фалшификациите.Полфрийман. \"24 часа\":Бащата на убития от Полфрийман: Съставът, който го пусна, не е независимАз съм човек, който спокойно ходи по улицата. Дойдох в студиото с градския транспорт. Тези, които ме обвиниха, че раздавам правосъдие, се видя, че те се разкриха и ние, хората, от улицата, им пречим. Това каза по Нова телевизия бащата на жестоко студент по право Андрей Монов - Христо, по повод на скандалното пускане на Джок Полфрийман.\"Този състав не е независим и е предубеден. Този състав трябваше да си направи отвод. Д-р Монов припомни, че Полфриймън е поискал по време на гледането на мярката му за неотклонение след убийството на сина му Андрей, искал порно канали на телевизиора си в затвора.\"Всичко беше добре разиграно и добре подлатено финансово\", коментира д-р Монов.Мерки. \"Монитор\":БДЖ спира за три седмици 14 влакаБДЖ спира за три седмици от утре до 20 октомври 14 влака, съобщиха от държавния жп превозвач. Промените са свързани с необходимостта от осигуряване на достатъчен брой локомотиви за обслужване на влаковете поради съществуващия в момента постоянен недостиг на тягов подвижен състав.Пътническите влакове, които няма да се движат през периода от 30 септември до 19 октомври, са следните:• Пътническият влак № 30135 от Карлово за Зимница, който заминава от гара Карлово в 18:00 ч. и пристига в Зимница в 21:19 ч.;• Пътническият влак № 30175 от Карлово за Зимница, който пътува само в ден петък, тръгва от гара Карлово в 17:00 ч. и пристига в Зимница в 20:40 ч.;• Пътническият влак № 50133 от Дупница за Петрич, който заминава от гара Дупница в 17:10 ч. и пристига в Петрич в 19:52 ч.;• Пътническият влак № 20164 от Варна за Шумен, който тръгва от гара Варна в 16:45 ч. и пристига в Шумен в 18:53 ч.", "date": "2019.09.30", "title": "Хотелиери искат оставката на Ангелкова; Бащата на убития от Полфрийман: Съставът, който го пусна, не е независим"}
{"url": "https://news.bg/weather/septemvri-si-otiva-s-lyatno-vreme.html", "text": "Септември си отива с лятно време. Това съобщават от НИМХ. Ще бъде предимно слънчево. Минималните температури ще бъдат между 11 и 15 градуса, а максималните - между 27 и 32 градуса. За София се очакват температури между 11 и 27 градуса. Ще духа до умерен вятър. Атмосферното налягане ще бъде по-ниско от средното за месеца. През следващите дни не се очакват значителни промени. ", "date": "2019.09.30", "title": "Септември си отива с лятно време "}
{"url": "https://news.bg/world/dzhonsan-v-konflikt-na-interesi-obvinen-i-v-seksualno-nasilie.html", "text": "Името на британския премиер Борис Джонсън бе замесено в поредни скандали, докато провежда тежките преговори по Брекзит.Този път личният му живот и миналото му станаха повод за разкрития, които той бе принуден да опровергава. Бизнесдамата Дженифър , по времето, когато Джонсън е кмет на Лондон и женен мъж. Тя твърди, че по това време двамата са имали интимни отношения, което я поставя в конфликт на интереси. Джонсън отказа да отговаря на въпроси за отношенията си с Аркури с мотива, че \"няма нищо за обсъждане\".Освен това, журналистката Шарлът Едуардс твърди, че през 1999 година, Джонсън я е опипвал по време на работен обяд за списание, в което са работели и двамата. От \"Даунинг стрийт\" 10 отхвърлиха обвиненията. Вчера започва няколкодневна конференция на Консервативната партия в Манчестър и спекулациите за вот на недоверие. Джонсън отхвърли обвинения, че с езика си подклажда насилие, като подчерта, че е \"модел на въздържание\", пише \"Гардиън\".В интервю за Би Би Си той отхвърли обвинения, че езикът, който използва срещу Брекзит опонентите си, подклажда насилие.Междувременно \"Сънди таймс\" пише, че Джонсън лично се е извинил на кралица Елизабет II относно . Той поднесъл извиненията си във вторник, след като Върховният съд постанови, че , че може да подаде оставка като алтернатива на отлагането на Брекзит. Джонсън отказа да разкрие дали e поискал от лидер на ЕС да наложи вето на ново отлагане на Брекзит. По думите му има добър шанс да бъде постигнато споразумение за Брекзит. Той изключи предизборно споразумение с партията на Фараж.", "date": "2019.09.30", "title": "Джонсън в конфликт на интереси, обвинен и в сексуално насилие "}
{"url": "https://news.bg/world/izslushvat-mariya-gabriel-v-ep-1.html", "text": "Днес номинираната за еврокомисар от името на България Мария Габриел ще бъде изслушана от в Европейския парламент.Тя ще отговаря на въпросите на евродепутатите между 18:30 и 21:30 ч. местно време.Габриел ще се яви пред Комисията по култура и образование и Комисията по индустрия, изследвания и енергетика. на кандидатите за еврокомисари е публикуван на сайта на ЕК.Припомняме, очаква се българската представителка да поеме ресор \"Иновации и младеж\" в новата Европейска комисия.", "date": "2019.09.30", "title": "Изслушват Мария Габриел в ЕП"}
{"url": "https://news.bg/world/dvama-zaginali-pri-pozhar-v-migrantski-tsentar-v-gartsiya.html", "text": "Най-малко двама души са загинали при пожар в бежанския лагер на гръцкия остров Лесбос в неделя, предаде \"Дойче веле\".Ситуацията е напрегната, заяви кметът на Лесбос Стратис Кителис. Има информация за мъртва майка и нейното дете.Това е било потвърдено и от Агенцията за бежанците към ООН. Гръцките медии съобщават, че те са били убити в претъпкан бежански лагер. Огънят се разпространи в шест или седем жилища, в които са настанени мигранти.Общият брой на загиналите в момента е неизвестен.Избухнаха два пожара, един в центъра за задържане Мория и друг в близкия временен лагер, в началото на неделя вечерта.Причината за пожара все още не е потвърдена.Полицията се е намесила и е използвала сълзотворен газ, за ​​да овладее безредиците.граничните патрули и ще премести мигранти, намиращи се на нейните острови, към континенталната част в опит да се справи с възраждането на потоците от мигранти от съседна Турция.Гърция беше основната отправна точка към Северна Европа през 2015 за над 1 млн. мигранти и бежанци. Споразумението между ЕС и Турция през март 2016 г. ограничи мигрантския поток, но затварянето на границите на Балканите доведе до десетки хиляди мигранти, блокирани в Гърция.Хуманитарни организации разкритикуваха Гърция, че не прави достатъчно за подобряване на жизнените условия в лагерите си, което те определиха като \"срамно\".", "date": "2019.09.30", "title": "Двама загинали при пожар в мигрантски център в Гърция "}
{"url": "https://news.bg/crime/tragva-deloto-sreshtu-evgeni-krusev-za-relsite-po-grafa.html", "text": "Днес започва съдебният процес срещу бившия заместник-кмет на Столична община Евгени КрусевРешението е на Специализирания наказателен съд, мина разпоредително заседание.Тогава бе насрочена и втора дата за гледане на делото по общия ред - 9 октомври 2019 г.Делото днес ще започне с разпит на свидетели.Припомняме, че Евгени Крусев подаде оставка като завеждащ ресора \"Транспорт и транспортни комуникации\" в СО, след като започна разследването срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи груп\".Крусев бе предаден на съд за това, че е нарушил Закона за обществените поръчки, както и задълженията си, като съществено е изменил условията по сключения договор с \"Джи Пи Груп\" АД за ремонта на ул \"Граф Игнаиетв\", като е облагодетелствал \"Джи Пи Груп\" и е нанесъл вреди за Столична община - на дружеството са заплатени строително-монтажни работи на завишени цени в размер на 621 194,01 лева с ДДС, както и са заплатени неизпълнени количества и обеми строително-монтажни работи в размер на 298 669,54 лева с ДДС - или общо 919 863,55 лева с ДДС.Припомняме, че ремонтът на столичната улица \"Граф Игнатиев\", освен че продължи много по-дълго и бе съпътван от редица скандали - за а, ,  и др.- завърши и с много забележки, които, както се разбра, така и няма да бъдат отстранени. Дефектите обхващат 15 дка от общо 40 дка ремонтирана площ, а строителят .", "date": "2019.09.30", "title": "Тръгва делото срещу Евгени Крусев за релсите по Графа "}
{"url": "https://news.bg/world/tramp-iska-da-se-sreshtne-s-informatora-podal-signala-za-iznudvaneto-na-zelenski.html", "text": "Американският президент Доналд Тръмп поиска да се срещне с информатора, подал сигнала за изнудването на украинския му колега Владимир Зеленски.По думите му, като всеки американец той има право да се срещне с обвинителите си - като подалия сигнала информатор. Това написа той в  \"Туитър\". Там държавният глава публикува поредица от гневни съобщения, в които обвини за пореден път демократите в лов на вещици.Също така Тръмп отново повдигна темата за изтеклите мейли на бившия държавен секретарСпоред него, именно победата му над Клинтън на президентските избори, е онази непростим негов \"грях\" през демократите. Тръмп не вярва, че те ще успеят да г отстранят от власт. Доналд Тръмп не ни даде друг избор. Това е много тъжен момент за страната ни, нищо весело не виждам. Надявах се истината да не е такава, каквато е. Но за мен става въпрос за укриване.Това заяви председателят на Камарата на представителите Нанси Пелоси по въпроса за процедурата по отстраняване от власт на американския президент.По-рано този месец американски медии съобщиха, че . По-късно беше разпространена информация, че се отнася за  Конкретно става въпрос за разследване на връзките на сина на Джо Байдън, Хънтър Байдън, с украинската енергийна компания \"Бурисма\".Конгресът Сигналът е в основната на процедурата по импийчмънт,  след публикуването на информация, че Тръмп се е опитал да притисне украинския президент Владимир Зеленски да разследва семейство Байдън.В сряда беше ", "date": "2019.09.30", "title": "Тръмп иска да се срещне с информатора, подал сигнала за изнудването на Зеленски "}
{"url": "https://news.bg/world/ungariya-ne-planira-da-napuska-es-potvardi-orban.html", "text": "Унгария не планира да напуска Европейския съюз, обяви унгарският премиер Виктор Орбан, цитиран от \"Ройтерс\".Но той е убеден, че източните и западните страни членки трябва да намерят компромис за бъдещето на Общността.Орбан, който е на власт от близо десетилетие, често влиза в словесен конфликт с Брюксел, например той отказва да приеме мигранти според схема на ЕС за квотно разпределение и заради действията си в сферата на медиите, правосъдието и академичните институции. Позицията му предизвика спекулации, че Унгария по някое време може да последва примера на Великобритания и да напусне ЕС, въпреки че страната получава милиарди евро помощ от еврофондовете.Сега ЕС иска да обвърже тази помощ със спазването на върховенството на закона.\"Ние сме член на Съюза и ще останем член\", каза унгарският лидер на конгрес на партията му ФИДЕС, която преизбра 55-годишния лидер за председател.\"Това е нашата страна, нашият дом и нашият живот и никой освен унгарците не може да решава за това\", подчерта той, като има предвид критиката на някои страни членки на ЕС по отношение на спазването на закона в Унгария.Според него необходим е компромис между двете страни на Европа.\"Макар че западните и източните половини на Съюза следват различни пътища...и зачитат различни ценности, дори и при такива обстоятелства могат да се намерят начини за съвместно съжителство\", убеден е Орбан.Той призова \"другата страна\" да изостави откритите атаки срещу правителствата на бившите комунистически държави от Централна и Източна Европа.\"Ние не им изпращаме такива политически активисти, така че те трябва да се приберат техните вкъщи от Централна Европа\", поиска лидерът на Унгария.Те трябва да изоставят прикритите действия срещу централноевропейските правителства. Бюджетът на ЕС не трябва да бъде използван от финансови екипи и медии, подкрепяни от либерали и имигранти, обслужващи собствените си интереси. Ако искаме да запазим Европа обединена, трябва да изоставим тези практики, призова Орбан.", "date": "2019.09.30", "title": "Унгария не планира да напуска ЕС, потвърди Орбан"}
{"url": "https://news.bg/world/shef-na-blagotvoritelna-asotsiatsiya-uvolnen-zaradi-priziv-greta-tunberg-da-bade-ubita.html", "text": "Директорът на парижкия музей за съвременно изкуство \"Дворец Токио\" Ема Лавин уволни ръководителя на френската благотворителна асоциация \"Приятели на \"Музея Токио\" Бернар Шенбо заради призив да бъде убита шведската екоактивистка Грета Тунберг, съобщава ТАСС.Отбелязва се, че Шенбо е влязъл в спор в социалните мрежи относно емоционалната реч на 16-годишната Грета на сесията на Общото събрание на ООН.Бернар Шенбо заявил, че не е глух и не е идиот, прекрасно чувал всички призиви в обществото относно опазването на околната среда. Според него \"това откачено момиче\" само допринася за още омраза в обществото. Той предложил екоактивистката да бъде убита за това, като изразил надежда някой луд да го стори.По-рано учени изразиха притесненията си относно психическото здраве на Грета Тунберг.", "date": "2019.09.30", "title": "Шеф на благотворителна асоциация уволнен заради призив  Грета Тунберг да бъде убита"}
{"url": "https://news.bg/world/germaniya-zasili-kontrola-po-granitsite-si.html", "text": "Министърът на вътрешните работи на Германия Хорст Зеехофер съобщи, че ще засилят полицейското присъствие по границите на страната с цел спиране на нелегално влизане в държавата, съобщават медии.\"Сигурността започва на границата. Заедно с подновеното постановление относно контрола по границата с Австрия, инструктирал съм полицията да засили случайните проверки по всички германски граници. Ние наблюдаваме всички граници на страната ни\", обяви Зеехофер в интервю за вестник \"Билд ам зонтаг\".Германия увеличи контрола по границата с Австрия по време на мигрантската криза през 2015 г. Тази практика е удължена до 2020 г.Германското правителство отвори страната за голям брой бежанци, бягащи от насилие в държавите си по време на кризата. В момента страната е приела най-много мигранти в ЕС - около 12%.", "date": "2019.09.30", "title": "Германия засили контрола по границите си"}
{"url": "https://news.bg/world/protivopozharna-trevoga-zatvori-vazdushnoto-prostranstvo-na-nova-zelandiya.html", "text": "Противопожарна тревога в радарен център в Нова Зеландия принуди затваряне на въздушното пространство на страната. За кратко днес следобед излитането на самолети беше спряно, пише \"Гардиън\".Самолетите бяха принудени да изчакат на летищата.Доставчикът на навигационни услуги в страната Airways New Zealand потвърди за \"неизправност в нашата основна система за въздушен трафик\".Радио Нова Зеландия съобщи, че пътници на летищата в Окланд, Уелингтън и Крайстчърч съобщават за закъснения.От Airways New Zealand обясниха, че около 13,30 часа се е задействала аларма в сградата, където е радарният център в Крайстчърч.Пожарните екипи са проверили сградата и са установили, че всичко е безопасно, радарният център е подновил работа, поясняват от доставчикa.Работата е възобновена в 14,27 часа.", "date": "2019.09.30", "title": "Противопожарна тревога затвори въздушното пространство на Нова Зеландия"}
{"url": "https://news.bg/world/london-velikobritaniya-e-v-sastoyanie-na-voyna-zaradi-kiberatakite-na-rusiya-i-kitay.html", "text": "На Великобритания й се налага постоянно да се намира в състояние на война заради кибератаки от територията на Русия и други държави. Това обяви началникът на Генералния щаб на британската армия генерал Ник Картър, пише вестник \"Дейли телеграф\", предаде ТАСС.\"Променящият се характер на бойните действия показва, че границите между състоянието на мир и война се размиват\", каза той и подчерта, че всичко това е заради съперничеството на големи сили и борбата за идеи с недържавни структури, които заплашват Великобритания всеки ден.Според него основната заплаха в момента е свързана с информационното пространство и произхожда от териториите на Русия и Китай.Картър се закани, че Великобритания ще отговори на всички действия на противниците си.Русия и Китай нееднократно отхвърлиха обвинения, че са замесени в кибератаки. Руското външно министерство определи обвиненията като шпиономания.", "date": "2019.09.30", "title": "Лондон: Великобритания е в състояние на война заради кибератаките на Русия и Китай"}
{"url": "https://news.bg/politics/prof-konstantinov-mozhe-da-haknat-amerikanskite-izbori-no-ne-i-nashite.html", "text": "Американските или френските избори може да бъдат хакнати, но не и нашите. Това увери проф. Михаил Константинов пред Нова телевизия по повод предстоящия Той обясни, че у нас резултатите от изборите ще се обработват на изолирани машини, които не са свързани по никакъв начин с мрежата, поради което е невъзможно да бъде извършена хакерска атака. Събраните данни пък ще стават окончателен резултат едва след като минат през решение на Общинската избирателна комисия. Разяснението на проф. Константинов беше по повод въвеждането на мобилно приложение, което ще помага на избирателните комисии при броенето на гласовете.По думи на проф. Константинов единствената разлика за предстоящите избори ще бъде обемът на информацията - цели 66 партии ще се съревновават за гласа на българина.Запитан дали съществува формула, че колкото по-сложни са изборите, толкова повече възможности за манипулации има, той призна, че по-сложните системи неизбежно са по-уязвими и са по-склонни да варират. Проф. Константинов все пак изрази надежда, че няма да има сериозни затруднения при обработката на резултатите.Сложността на предстоящия местен вот той илюстрира с изборите, които трябва да направи даден гласоподавател в определено населено място - за общински кмет, районен кмет, кмет на населеното място, общински съвет и преференция за кандидат за общински съвет, т.е. общо пет, от които единият е преференция.По отношение на обстоятелството, че на много места има само по един кандидат, той направи сравнение с Царство България, където при подобна ситуация избори изобщо не са се провеждали.Тъй като в момента няма минимум гласове, за да бъде изборът валиден, стига само един глас, за да бъде избран, останалите може и да са невалидни, обясни настоящата ситуация проф. Константинов.На въпрос дали на избори с преференция последният може да стане първи, той бе категоричен, че първият в листата е \"много добре защитен\". Според него евентуални размествания може да има от втория нататък за разлика от европейските избори.Той изрази мнение и че би било по-добре да се разреши да се съобщават временните резултати от изборите.", "date": "2019.09.30", "title": "Проф. Константинов: Може да хакнат американските избори, но не и нашите"}
{"url": "https://news.bg/world/tayland-obmislya-da-premesti-stolitsata-si.html", "text": "Тайланд може да е следващата държава в Югоизточна Азия, която ще премести столицата си, след като премиерът на страната Прают Чан-оча обяви, че е възможно подобно решение, пише \"Гардиън\".Вдъхновен от съседен Мианмар и подобни планове в Индонезия, тайландският премиер отбеляза, че преместването на столицата може да помогне на Банкок да се справи с огромните предизвикателства пред града.Като Джакарта, Банконк се бори с пренаселеност, замърсяване, увеличени нива на морското равнище и трафик.Прают Чан-оча предложи два варианта.\"Първият е да намерим град, който не е твърде далече и няма да е толкова скъпо преместването. Вторият е преместване в покрайнините на Банкок, за да се намали пренаселеността\", подчерта той. Според премиера преместването на правителството в покрайнините на Банкок може да помогне за облекчаване на трафика и за намаляване на движението към и от центъра на града.Ще са необходими мащабни проучвания за социалните и икономическите последствия от такъв ход, добави той.Преди няколко седмици президентът на Индонезия Джоко Уидодо обяви, че административната столица ще бъде преместена от Джакарта в Източен Калимантан или индонезийско Борнео.Не за първи път се повдига идеята да се премести административната столица на Тайланд. Бившият премиер Таксин Шинаватра предложи столицата да бъде преместена в Након Найок, провинция на 100 километра от столицата. Също се проучва дали да се преместят държавните институции в Чаченгсау, източно от Банкок.Според проучване от 2018 г. за най-лошия трафик по света Банкок е на осмо място, едно място зад Джакарта, а Мумбай е на първо.", "date": "2019.09.30", "title": "Тайланд обмисля да премести столицата си"}
{"url": "https://news.bg/health/edva-3-ot-balgarite-se-imunizirat-protiv-grip.html", "text": "Най-удачното време за имунизация е от месец октомври до края на годината. Това съобщи за БНТ главният държавен здравен инспектор доц. д-р Ангел Кунчев.По негови думи в момента на практика няма активност на вирусите.Здравният инспектор посочи, че няма как да има 100% гаранция, че всеки имунизиран няма да прекара някаква по-лека форма на заболяването.По данни на д-р Кунчев у нас противогрипна ваксина се използва при едва 3-4% от населението.Специалистът увери, че бременните жени също могат да бъдат ваксинирани, без това да крие риск за здравето им. Той посъветва решението да се вземе в съответствие с наблюдаващия лекар и все пак препоръча да се избягва първия триместър, когато най-активно се формира плодът.Относно възрастовата граница за ваксинация при децата проф. Кънчев обясни, че се смята, че няколко месеца след раждането те имат защита. По тази причина общоприетата граница е над 6 месеца. За хората с автоимунни заболявания е нужно категоричното мнение на специалист, каза още той.Здравният инспектор напомни, че ваксините трябва да се правят при добро здраве.Относно у нас той посочи, че все още има по 3-4 случая седмично. След извънредната имунизация обаче броят на заболелите е намалял драстично.", "date": "2019.09.30", "title": "Едва 3% от българите се имунизират против грип"}
{"url": "https://news.bg/world/si-dzinpin-pochete-pametta-na-mao-dzedun.html", "text": "Китайският президент и лидер на Комунистическата партия Си Дзинпин почете паметта на основателя на комунистическата държава Мао Дзедун преди масовите празненства по повод 70 г. от основаването на Китайската народна република, информират АП и АФП.Си се поклони три пъти пред статуята на Мао в мавзолея на бившия лидер на площад \"Тянанмън\" в Пекин и изрази почетта си пред балсамираното тяло на Дзедун, което лежи в мавзолея от смъртта му през 1976 г. АП отбелязва, че решението на Си Дзинпин да се поклони е необичайно.За последно китайски лидер се поклони пред \"Великия кормчия\" преди шест години, когато Дзинпин отбеляза 120-годишнината от рождението на Мао.Си Дзинпин беше придружаван от високопоставени представители на китайското правителство.Китайският президент също посети намиращия се в близост Паметник на народните герои, където положи венци.Обещаваща страна трябва да има герои и държава с бъдещи перспективи трябва да има пионери, заявил Си на церемонията, цитиран от CCTV.Утре се очаква огромен военен парад в центъра на 20-милионния Пекин. Парадът е част от празненствата във връзка със 70-годишнината от основаването на Китайската народна република.", "date": "2019.09.30", "title": "Си Дзинпин почете паметта на Мао Дзедун"}
{"url": "https://news.bg/crime/predlozhenite-promeni-v-nk-pribarzani-i-losho-formulirani.html", "text": "В практиката често се прилага съкратеното съдебно следствие, то обаче дразни хората при тежки престъпления, за които се предвижда наказание доживотен затвор. Това заяви бившият вътрешен министър Емануил Йорданов пред bTV.Според него депутатите прибързват с предложените промени в Наказателния кодекс, а законовите поправки са лошо формулирани.Йорданов обясни, че в настоящия закон, ако обвиняемият признае фактите около престъплението, може да разчита на замяна с лишаване от свобода между 20 и 30 години.Той бе категоричен, че съдът да се произнася дали да се намалява присъдата или не, е недомислено.\"Ако това беше прогноза за времето, щеше да звучи: \"На някои места ще вали, а на други не\". Обвиняемият, когато види този текст, няма да може да разбере какво се случва. Това е пожелателна норма\", обясни Йорданов.Според него е несправедливо за убийство на двама или трима души да се дават едва 20 години затвор. Той заяви, че обсъждането на промените в Наказателния кодекс не е предизборно, а е заради насъбраното напрежение. Според Йорданов обаче предложените законови поправки са лошо формулирани.Депутатите си мислят, че стилът е три пъти режи, половин път мисли, отсече бившият силов министър.От своя страна адвокат Димитър Марковски изрази мнение, че има реална необходимост от промяната на съкратеното следствие. Той се съгласи, че бързите промени, целящи да отговорят на желанието на обществото, не са добра практика и може да създадат проблеми в бъдеще.\"Съкратеното съдебно следствие е много по-бързо от разглеждането на едно тежко дело по общия ред, но при добра организация съдът може да приключи един тежък наказателен процес в рамките на 3-4 заседания. Не е такова разтакаване във времето, каквито внушения се правят\", обясни юристът.Припомняме, повод да се иска промяна на съкратеното съдебно производство бе и убийството на  Сотиря.Според сега действащото законодателство има възможност за 1/3 по-леко наказание, ако обвиняемият признае вината си. Тези възможности се прилагат и за извършителите на тежки престъпления като убийство или изнасилване. Искането за отмяна на по-леките наказания са  и .Преди 2009 г. имаше о на съкратеното следствие. През октомври 2018 г., след Виктория Маринова  производство за убийците.", "date": "2019.09.30", "title": "Предложените промени в НК - прибързани и лошо формулирани"}
{"url": "https://news.bg/crime/samo-edin-lekar-podpechatal-pregledite-na-boksyora-boris-stanchov.html", "text": "Не е възможно мениджърът на Борис Станчов да не знае за чуждата самоличност. Това заяви Тервел Пулев пред bTV по повод Причината по негови думи е, че боксьорите трябва да минат граничен контрол и кантар, където винаги трябва да се покаже лична карта. Мениджърът не може да ме убеди, че не е знаел за сменената самоличност, категоричен бе Пулев.Той посочи, че за първи път чува да се използва чужда лична карта и за него . По отношение на хипотезата, че  преди мача, Пулев призна, че не знае за подобна практика преди спортно събитие.Според него експертизата ще разясни причините за смъртта на младия боксьор.Пулев обясни, че е бил извикан в прокуратурата, за да изясни някои неща от професионалния бокс. Именно там е видял, че всички прегледи са подпечатани само от един лекар. Обикновено минаваш пред различни кабинети, а не само през един лекар, обясни той.", "date": "2019.09.30", "title": "Само един лекар подпечатал прегледите на боксьора Борис Станчов"}
{"url": "https://news.bg/world/ne-sam-narezhdal-ubiystvoto-na-kashogi-zashtiti-se-prints-salman.html", "text": "Саудитският престолонаследник Мохамед бин Салман заяви в телевизионно интервю, че поема \"пълната отговорност\" за , но отрича обвиненията, че е издал заповедта, информира АП.\"Това е ужасно престъпление\", каза 34-годишният принц Мохамед в интервю за CBS News.\"Но поемам пълната отговорност като лидер на Саудитска Арабия, особено след като беше извършено от лица, които работят за саудитското правителство\", поясни той.Запитан дали е наредил убийството на Кашоги, принцът отговори: \"Абсолютно не\".Убийството е \"грешка\", продължи престолонаследникът.Кашоги, колумнист на \"Вашингтон пост\", за последно е видян в саудитското консулство в Истанбул на 2 октомври 2018 г., където е трябвало да получи документи за брак. Тялото му е било разчленено и изнесено от сградата. Останките все още не са открити.В доклад на  и че трябва да се разследва възможна роля на принц Мохамед в убийството. Американският Конгрес вярва, че принцът е \"отговорен за убийството\".\"Някои смятат, че трябва да съм наясно какво правят всеки ден 3 милиона души, които работят за саудитското правителство. Невъзможно е тези 3 милиона да изпращат всекидневните си доклади на лидера или на втория човек в саудитското правителство\", смята Мохамед бин Салман.В интервю за АП в Ню Йорк Хатидже Дженгиз, годеницата на Кашоги, коментира, че убийството му \"не се ограничава само до извършителите\". Тя поиска от принц Мохамед да й отговори: \"Защо убиха Джамал? Къде е тялото? Какъв е мотивът за това убийство?\".Принц Мохамед също коментира атаките срещу рафинерии на Саудитска Арабия.\"Няма стратегическа цел. Само глупак ще атакува 5% от световните доставки. Единствената стратегическа цел е да се докаже, че са глупави и точно това направиха\", коментира принцът. Той призова за \"силни и твърди действия за сдържане на Иран\".Принцът предупреди, че цените на петрола могат да се увеличат до \"невъобразими високи числа\", ако светът не предприеме действия за сдържане на Иран. Според него война между Саудитска Арабия и Иран ще унищожи световната икономика.Вашингтон, Рияд, Берлин, Лондон и Париж обвиняват Иран за , което принуди Рияд сериозно да намали производството на петрол. Техеран отрича да е свързан с атаките.", "date": "2019.09.30", "title": "Не съм нареждал убийството на Кашоги, защити се принц Салман"}
{"url": "https://news.bg/crime/razsledvat-sluchay-na-ubiti-domashni-zhivotni-v-mestnostta-lakata.html", "text": "Разследват случай на 3 убити крави в местността \"Лаката\" в село Горна Бела Речка, съобщават от ОДМВР-Монтана.Сигналът е подаден от 48-годишен местен жител.Местопроизшествието е посетено от група, която установила, че един бик е мъртъв, а крава и теле са ранени и живи. Собственик на животните е 25-годишен местен жител.При извършен повторен оглед в присъствието на ветеринарен лекар е установено, че бикът е починал вследствие на огнестрелна рана в областта на врата, а кравата и телето са с входни рани от огнестрелно оръжие на задните десни бутове.По данни на ветеринаря кравата е със счупен заден десен крак.По случая е образувано досъдебно производство.", "date": "2019.09.30", "title": "Разследват случай на убити домашни животни в местността \"Лаката\""}
{"url": "https://news.bg/politics/balgariya-ne-dava-bezuslovna-podkrepa-na-severna-makedoniya.html", "text": "Не можем безусловно да подкрепим Македония. Това обяви вицепремиерът и военен министър Красимир Каракачанов след срещата при държавния глава Румен Радев, посветена на двустранните отношения със Северна Македония и очакваната покана към нея от Европейския съюз за започване на преговори за членство. Времето на тупането на топката е приключено, каза той. Според Каракачанов македонците се подигравали с нас.Страната ни ще постави условия на Северна Македония, стана ясно от думите на лидера на ВМРО. Той потвърди, че желанието ни е Македония и Албания да вървят заедно при преговорите за прием в ЕС.Премиерът Бойко Борисов благодари за срещата на президента Румен Радев. До вчера говорихме, че сме един народ, нека приемем, че сме братски народи, подчерта министър-председателят. Борисов призова да спре продължаващата братоубийствена война на пропагандата в Северна Македония. Борисов не иска именно ние да спираме югозападната ни съседка за членство в ЕС. Ако това стане, би било записано в историята. Иначе България иска Македония и Албания заедно да влязат с общността. Никога не сме казвали, че безусловно подкрепяме влизането им в ЕС, изтъкна министър-председателят. Той настоява за спешни срещи между България и Северна Македония.Нека да спрат да си играят с историята, с миналото и да се концентрират върху бъдещето, посъветва Бойко Борисов.Влизането на Северна Македония в ЕС е важно, но това няма да стане за наша сметка, отсече премиерът. ГЕРБ и ОП били единни в позицията си. Каракачанов като воевода е по-твърд, шамарите са му в речта, ние сме по-дипломатични, поясни премиерът.Той посъветва македонците да не пропиляват шанса си за членство в общността.Борисов захапа и опозицията, тъй като не били изпратили своите лидери на срещата, въпреки важността на темата. Представител на БСП на срещата при президента бе Кристиян Вигенин, зам-.председател на НС и бивш външен министър. Той обясни, че заради спешния порядък на свикване на срещата лидерът на левите Корнелия Нинова не могла да присъства, тъй като имала предварително поети ангажименти.Според Вигенин срещата е била важна, тъй като е недопустимо по такива теми да има разнобой в правителството. Според него Красимир Каракачанов и Екатерина Захариева са на противоположни позиции. В ситуация сме, че категорично трябва да заявим своите позиции, смята червеният депутат. Страната ни е за членство на Македония в ЕС, но не и безусловно. Вигенин очаква позиция на кабинета. И социалистите щели да дадат своята позиция по темата. БСП има конструктивна позиция, смята той.Преговорите с Македония не означават членство в ЕС, а самото присъединяването било дълъг процес. Левите очакват добросъседски отношения от страна на югозападната ни съседка.Припомняме, миналата седмица  по темата Северна Македония, след като стана ясно, че последната среща на Смесената българо-македонска комисия по историческите въпроси, която се състоя на 13 септември, , тъй като на нея отново не бе постигнато единодушие относно въпроса с Гоце Делчев. В последно време преговорите за общата история на България и Македония .Още преди месеци вицепремиерът и лидер на ВМРО Красимир , че комисията за решаването на въпросите за общата история с Македония не работи. Той призова страната ни да постави ултиматум на Македония - ако те не се примирят с въпросите от общата ни история, България да не подкрепя Македония за ЕС, а вчера дори и намекна, че . Според него Възлово се оказа отказът на България да приеме двете страни заедно да честват празника на легендарния деец и идеолог на ВМРО Гоце Делчев на датата 7 октомври, когато костите му са предадени на Скопие от Георги Димитров.На 1 август 2017 г. . Две години по-късно на среща на двамата държавни глави в Познан Борисов и Заев бяха единодушни, че подписването на  е довело до положителен тласък в партньорството между двете страни и е допринесло за разрешаване на  и сключването на Преспанския договор - договора с Гърция, който доведе до приемането на името Северна Македония и отпуши пътя на западната ни съседка към Европейския съюз и НАТО.", "date": "2019.09.30", "title": "България не дава безусловна подкрепа на Северна Македония"}
{"url": "https://news.bg/world/poveche-ot-100-dushi-sa-zaginali-pri-navodneniya-v-indiya.html", "text": "Повече от 100 души са загинали при наводнения вследствие на проливни дъждове в индийските щати Утар Прадеш и Бихар, обявиха властите, цитирани от Би Би Си.И в двата щата са засегнати железопътният транспорт, автомобилното движение, здравните услуги, училищата и електроподаването.Правителство в Утар Прадеш съобщи, че 93 души са загинали от четвъртък. Повече от 500 затворници са преместени в други затвори заради наводнение в три сгради.В Бихар са загинали 29 души.Хората се придвижват по основните пътища с лодки.Властите са мобилизирали хеликоптери на индийските ВВС и машини за изпомпване на водата.", "date": "2019.09.30", "title": "Повече от 100 души са загинали при наводнения в Индия"}
{"url": "https://news.bg/crime/11-godishno-dete-dade-pari-i-bizhuta-na-alo-izmamnik-ot-dobrichko.html", "text": "Полицията в Добрич задържа участник в телефонна измама, жертва на която е станало 11-годишно дете, съобщи, позовавайки се на ОДМВР-Добрич.След издирване е установен 22-годишен мъж от село Пряспа, община Балчик, който е взел пари и златни накити, хвърлени от момчето.Детето е откликнало на обаждане на домашния телефон. Тогава непознат успял да го убеди, че е полицай и поискал съдействие от момчето, което хвърлило от терасата на апартамента 1660 лева и бижута.На мъжа, който е задържан за 24 часа, му е повдигнато обвинение.", "date": "2019.09.30", "title": "11-годишно дете даде пари и бижута на ало-измамник от Добричко"}
{"url": "https://news.bg/regions/zavodat-dunarit-otnovo-zaraboti.html", "text": "Възобновиха производството в оръжейния завод \"Дунарит\" край Русе, в който  съобщава Нова телевизия.Тази сутрин служителите се върнаха по работните си места.Към момента затворен остава само цехът за производство на боеприпаси, който е полуизгорял.Мястото на инцидента все още е оградено от експерти от службата за контрол на взривните вещества, така че служителите на завода нямат достъп до него.По информация на окръжния прокурор на Русе Георги Георгиев предстои да се извърши оглед от екипи от специализираните по разследване на производствени аварии следователи и прокурори.Въпреки че първоначалният срок за разследването е два месеца, най-вероятно той ще бъде удължен, докато станат ясни резултатите от техническите експертизи.Припомняме,  Евакуирани бяха около 700 работници и жителите на най-близките населени места.", "date": "2019.09.30", "title": "Заводът \"Дунарит\" отново заработи"}
{"url": "https://news.bg/crime/300-000-lv-spestila-smenenata-podlozhka-ot-remonta-na-grafa.html", "text": "Смяната на подложките на столичната улица \"Граф Игнатиев\" се дължи на некомпетентността от страна на възложителя - Столична община. Tака авторът на първоначалния проект за трамвайно трасе на \"Граф Игнатиев\" инж. Румен Борисов .Спестените пари от сменената подложка за релсите на \"Графа\" по негови данни е към 300 000 лв.В идейния проект само новата конструкция е важна, а конкретните материали се уточняват на по-късен етап. , поясни той. . Най-опасните честоти са от 30 до 80 херца, а предварителната предвидена полиуретанова подложка би могла да осигури 80% защита на сградите, обясни инж. Борисов.. \"\", отсече той.Инж. Борисов изтъкна, че . Няма нищо страшно за сградите, защото те са по-добре, отколкото бяха преди ремонта, подчерта инж. Борисов и предупреди, че евентуален проблем може да се появи след 10-15 години. . Ако тогава нещата са добре, значи сме си свършили работата, обясни той. Лично инж. Борисов по-скоро не би сменил подложката, за която той е настоявал.\"\", каза още инж. Борисов и допълни, че Припомняме,  като завеждащ ресора \"Транспорт и транспортни комуникации\" в столична община, след като започна разследване срещу него за злоупотреба в полза на фирмата, която ремонтира столичната улица \"Граф Игнатиев\" - \"Джи пи Груп\".Ремонтът на \"Графа\", освен, че продължи много по-дълго и бе съпътван от редица скандали - за , за плочките, за , поставяне на , виброизолационната настилка и други - завърши и с много забележки, които, както се разбра, така и няма да бъдат отстранени. Дефектите обхващат 15 дка от общо 40 дка ремонтирана площ, а строителят През октомври 2018 година строителната компания заради некачественото изпълнение на обществената поръчка. Освен това прокуратурата започна не само за злоупотреба с евросредства, но и за пране на пари.", "date": "2019.09.30", "title": "300 000 лв. спестила сменената подложка от ремонта на Графа"}
{"url": "https://news.bg/world/abdula-abdula-se-obyavi-za-pobeditel-na-prezidentskite-izbori-v-afganistan.html", "text": "Ръководителят на изпълнителната власт на Афганистан Абдула Абдула обяви победа след проведения през уикенда първи тур на президентските избори, макар че продължава преброяването на бюлетините, информира АФП.Абдула се изправи срещу настоящия държавен глава Ашраф Гани.\"Ние имаме най-много гласове на тези избори\", обяви Абдула на пресконференция.\"Резултатите ще бъдат обявени от Независимата избирателна комисия, но ние имаме най-много гласове. Изборите не отиват към втори тур\", добави той.Афганистан проведе избори на 28 септември. Най-малко 32 души са загинали и пострадали при серия атаки, извършени на изборния ден.Очаква се изключителнo ниска избирателна активност - под 25%.", "date": "2019.09.30", "title": "Абдула Абдула се обяви за победител на президентските избори в Афганистан"}
{"url": "https://news.bg/regions/otkriha-trup-na-mazh-na-krastovishte-v-elin-pelin.html", "text": "Откриха труп на мъж на кръстовище в Елин Пелин, съобщават от полицията.Около 23.00 часа на 27 септември в полицията е бил подаден сигнал, че при обход в града автопатрул е установил на пътното платно лежащ възрастен мъж в безпомощно състояние.Пристигналият на мястото екип на Спешна помощ е констатирал смъртта му. При извършения оглед на местопроизшествието е установена самоличността на починалия- на 71 години от самоковското село Ковачевци.По случая е образувано досъдебно производство", "date": "2019.09.30", "title": "Откриха труп на мъж на кръстовище в Елин Пелин"}
{"url": "https://news.bg/comments/zashto-e-sbarkana-zelenata-ideya.html", "text": "Поне аз си мисля, че \"зелената идея\" във вида, в който се пропагандира и в който мнозина я превръщат в своя религия, е сбъркана. Но моето мнение не значи нищо и никого не ангажира.Ако зелената идея е идеята за грижата на човека към природата, то това е един от малкото безспорни императиви. Хората не се делят на партии според убеждението си дали трябва да се пази природата или не - всички са съгласни, че трябва да се пази. Затова зелената идея е изключително благоприятна за злоупотреби и това нейно качество дразни милиони хора по света. Зелената идея се използва за измисляне на митове и насаждане на страхове. Зелената идея се използва за прокарване на противоестествени регулации, които иначе никой не би приел, ако не бяха за такава \"благородна кауза\". Зелената идея се използва за пране на пари през неправителствения сектор. Зелената идея най-сетне се използва за препитание на армии от хитреци, чиито единствени умения са насочени в това как да печелят скъпи проекти за безсмислени цели и как да създават и управляват вериги от НПО, които изнудват правителствата и частните предприемачи под одобрителните погледи на своите мултинационални донори.Но не по тази причина казваме, че зелената идея е сбъркана. Всичко това е просто резултат от факта, че в зелената идея има много пари, а има много пари, защото зелената идея е безспорна. Но че е безспорна никак не ѝ пречи да е сбъркана.Зелената идея е осакатена: знаем, че трябва да се грижим за творенето, че сме негови стопани, но сме забравили защо. Когато казваме, че идеологията е важна, това не са празни приказки. От идеологията се определя мирогледът.  сме за видовете мирогледи и влиянието им върху политиката. Една ще е тя, ако знаем, че със смъртта свършва всичко, съвсем друга ще е, ако знаем, че със смъртта завършва само обучителният период, след което се явяваме на приемен изпит. Една ще бъде политиката, ако приемаме, че щастието е право, и съвсем друга, ако гледаме на него като на привилегия, на нещо, което се постига след борба и то не задължително успешна. Ценност ли е животът, страшна ли е смъртта, хората равни ли са или еднакви - това са все елементи на мирогледа, които определят политиката.Знаем, че трябва да се грижим за природата, но сме забравили защо. Сякаш се грижим за нея не от любов, а от еволюционна надменност. Всъщност любовта не отсъства - те не може да отсъства, както и човекът не може да бъде зъл по природа, - но както добротата (божественият образ на човека) е затрупана под дебели пластове условности и заблуди, така е затрупана и любовта. И ето ви два мирогледа:ПЪРВИ МИРОГЛЕД. Животът е възникнал еднократно, тъй като неживата материя по известни само на нея причини се е усложнила до жива. Тази жива материя след стотици милиони години случайни мутации е развила способност за отражение, която в най-висшата си форма се нарича \"разум\". Носител на този разум е едно от млекопитаещите, наречено \"човек\". Той заедно с другите млекопитаещи (и немлекопитаещи) животни, както с растенията, камъните и водите образува нещото, наречено \"природа\". Човекът експлоатира тази природа, но трябва и да се грижи за нея, защото тя е негов хабитат. Грижата на човека за природата (която се оказва неспособна да създаде втори път нито материя, нито живот, след като веднъж ги е създала толкова успешно) е еволюционно-диалектическа форма на неговия инстинкт за самосъхранение, развил се също така вследствие на милиони случайни мутации. Само най-развитите млекопитаещи могат да осъзнаят своя еволюирал инстинкт за самосъхранение и трябва да съобщят прозрението на своите не толкова развити себеподобни. Така се ражда зелената идея.ВТОРИ МИРОГЛЕД. Природата е целенасочено творение, дело на личностен Творец. Творението е сложно и многообразно, но крайната му цел е да се съедини със своя Творец в неделима простота. Човекът също е творение, но особен вид, защото в духовен план е образ и подобие на Твореца. Чрез богоподобния си разум човекът осмисля творението (наука, изкуство и пр.), събира го в себе си и го принася на Твореца. Енергията, която задвижва този процес, е любовта и тя е двупосочна между творението и Твореца. В природата човекът е цар, свещеник и пророк и като такъв е стопанин на творението, отговаря за творението пред неговия (а и пред своя) Творец. Тоест, човекът е част от голям разумен план, а не резултат от верига случайни мутации. Като такъв той има ясна мисия и ясна отговорност. Това е нещо като зелената идея, но не съвсем.Не е тук мястото да разискваме кой от двата мирогледа е истина, може ли и двата да са истина или пък нито един от тях не е истина. Искаме само да покажем как един или друг мироглед е решаваща предпоставка за резултатите, които наблюдаваме и обсъждаме. Изключвайки любовта от формулата си, зелената идея се изправя пред въпроса: \"Защо?\". Защо го правим? Очевидно защото сме стигнали такъв стадий на развитието си, когато сме осъзнали необходимостта да го направим. Тоест, правим го поради собственото си съвършенство, правим го, просто защото сме си такива - велики. И това е моментът, в който почваме да презираме себеподобните си, които все още не са еволюирали до такива висоти - той яде месо, кара бензинов автомобил и не ползва рециклирана хартия в тоалетната. Животно! Процеждайки тази присъда през зъби, лесно ще се отдадем на съблазънта да изпитваме морално превъзходство над другите, а това е страст като лакомията и похотта - нищо повече. Нима тази \"идея\" не е сбъркана?Защо човек обича природата, откъде е това умиление към животните? Ами, просто е вродено, така сме създадени. Защо искаме да пазим планетата? Има два отговора: рационален и емоционален. Първият казва, че трябва да пестим ресурсите, да им даваме възможност да се възобновяват, за да имаме дом, в който да живеем и да дебелеем вечно. Вторият е от обич и умиление; от невъзможност да мислиш за страданията на някоя твар. Откъде идва това? Големият теолог от VII в. св. Исаак Сириец, който никак не изключва любовта от взаимоотношенията между човека и природата, казва:\".Ето го истинското отношение на човека към природата. Извадете от него любовта и състраданието, заменете ги с рационална обосновка и ще получите \"зелената идея\".И вижте пред какъв парадокс се изправяме. Чрез своята отговорност към творението човек е призован да стане бог (св. Василий Велики), но той отхвърля, не желае да бъде бог, защото се има за нещо по-голямо. И като безумно се отказва от своята божественост, счита това за гордост, за особено велико постижение. Гордеем се задето сме били толкова хитри да осакатим себе си.В крайна сметка още от времето на Ной хората винаги са се делели на вярващи и невярващи, на приемащи и отхвърлящи, на каещи се и арогантни, на спасяващи се и загиващи. Човешката история е процес на избор, който води до избраност.Днес самоизбралите се избраници искат да омаловажат този факт и да го сведат до етнографски детайл, мит или легенда, народна приказка, но жирафът продължава да съществува, дори и след като шопът е казал: \"Тè таково жувотно нема!\". Освен това мисля, че Картаген трябва да бъде разрушен.", "date": "2019.09.30", "title": "Защо е сбъркана зелената идея?"}
{"url": "https://news.bg/int-politics/poyavi-se-video-ot-raketniya-udar-sreshtu-petrolnite-obekti-v-sauditska-arabiya.html", "text": "Телевизия CBS публикува видео от масирания удар срещу рафинерии на саудитската петролно-газова държавна компания Saudi Aramco.Съдейки по записите от камерите за видеонаблюдение, попадналите в резервоарите снаряди са предизвикали експлозии, след което на територията на завода е избухнал пожар.. След атаките Саудитска Арабия беше принудена да намали производството си на петрол с повече от половината от нормалното. Въпреки че , срещу които воюва арабската коалиция, оглавявана от Саудитска Арабия, Рияд и Вашингтон обвиниха Техеран за случилото се.В Иран обаче обявиха това за лъжа. Иранското правителство подчерта, че атаките срещу петролни съоръжения вредят на целия регион и отбеляза, че подобни обвинения били традиционни за САЩ и не предизвиквали изненада.Тръмп нареди по-тежки санкции срещу Техеран заради атаките срещу саудитските петролни съоръжения.", "date": "2019.09.30", "title": "Появи се видео от ракетния удар срещу петролните обекти в Саудитска Арабия"}
{"url": "https://news.bg/int-politics/tramp-predlaga-arest-za-izmyana-na-kongresmena-rakovodesht-razsledvaneto-za-impiychmant.html", "text": "Президентът на САЩ Доналд Тръмп изостри атаките си срещу конгресмена Адам Шиф, ръководещ комисията по разузнаване към Камарата на представителите (долната камара ан Конгреса на САЩ), която провежда разследване за импийчмънт срещу него, като предложи той да бъде арестуван за \"измяна\".Тръмп написа в профила си в \"Туитър\" следното: \"Конгресмен Адам Шиф незаконно скалъпи фалшиво и ужасно изказване, преструвайки се, че е мое, като най-важната част от моя телефонен разговор с украинския президент и го прочете на глас пред Конгреса и американския народ. То няма никаква връзка с това, което казах по време на разговора. Арест за измяна?\"Вчера Тръмп настоя Адам Шиф да подаде оставка от поста си, като го обвини, че е променил стенограмата от телефонния разговор на Тръмп с украинския президент Володимир Зеленски.Тръмп също така преди това призова Шиф да бъде разследван заради \"измисленото описание\" на разговора му със Зеленски.По-рано демократите в Камарата на представителите започнаха разследване срещу Тръмп заради неправомерно поведение на американския президент по време на разговора му с украинския държавен глава. Освен това сигнал обвини Белия дом в опити да ограничи достъпа до стенограмата на един от разговорите, по време на който се твърди, че Тръмп е притиснал Зеленски да разследва бившия вицепрезидент Джо Байдън.След обвиненията Белият дом публикува нередактирана стенограма на разговора.", "date": "2019.09.30", "title": "Тръмп предлага арест за \"измяна\" на конгресмена, ръководещ разследването за импийчмънт"}
{"url": "https://news.bg/politics/smetnata-palata-chaka-ot-partiite-otchet-za-predizbornata-im-kampaniya.html", "text": "Партиите, коалициите и инициативните комитети трябва да подадат първите данни за предизборната си кампания в Сметната палата до 2 октомври включително.От там съобщават, че единният регистър по Изборния кодекс (ЕРИК) вече е отворен за подаване на информация.За да бъдат включени в регистъра, участниците в предстоящите местни избори трябва да представят в Сметната палата следните данни:- обстоятелствата за вписване в регистъра на Софийски градски съд- наименованието на коалицията и наименованието на инициативния комитет и имената на лицата, които ги представляват- наименованието на партията, която е определена от коалицията да отговаря за приходите, разходите и счетоводната й отчетност- имената на лицето, което отговаря за приходите, разходите и счетоводната отчетност- имената на дарителите, видът, целта, размерът или стойността на направените дарения- имената на кандидатите и на членовете на инициативните комитети, които са предоставили средства, и размерът на средствата- декларациите за произхода на дарените средства, декларациите за произхода на средствата на кандидатите и на членовете на инициативните комитети- наименованията на социологическите агенции и на рекламните агенции, както и на агенциите за осъществяване на връзки с обществеността, с които партиите, коалициите и инициативните комитети работятПо време на кампанията участниците в изборите трябва да подават всяка нова информация от изброените групи за вписване в регистъра. Срокът за това е до 7 дни от възникването й.За да ги подпомогне да спазят законовите си задължения за предстоящия вот, Сметната палата е изпратила брошура до всички участници, които са регистрирани в ЦИК, както и до всички Общински избирателни комисии. Изготвени са и видеоклипове с разяснителна информацияВ случай че не бъде подадена задължителната информация за включване в единния регистър на представляващия партията, инициативния комитет или коалицията, се налага глоба от 3 000 до 10 000 лв.", "date": "2019.09.30", "title": "Сметната палата чака от партиите отчет за предизборната им кампания"}
{"url": "https://news.bg/crime/mvr-zove-grazhdanite-da-signalizirat-za-sluchai-na-koruptsiya.html", "text": "Търсим подкрепа от гражданите по линия на противодействие на корупцията, защото считаме, че противодействието на това явление не може да бъде частично в определен сектор, а трябва да търсим обща обществена подкрепа на цялото общество. Това заяви директорът на дирекция \"Вътрешна сигурност\" към МВР старши комисар Румен Ганев на ГКПП \"Гюешево\".\"Вътрешна сигурност\" и \"Вътрешен контрол\" в МВР имат дългогодишно сътрудничество. В рамките на регионална инициатива, наречена \"Нерсизо\" от началото на 2015 г. между службите на петте служби на балкански страни - Румъния, Сърбия, Северна Македония, България и Гърция по линия на противодействие на корупцията в МВР. Мрежата е уникална, защото никъде другаде в Европа няма подобен тип сътрудничество.\"Действието й е първо в оперативно сътрудничество - имаме 24-часова онлайн връзка. Мрежата дава добър резултат последните 20 г., имат доста съвместни реализации\", каза Ганев.Неговият македонски изтъкна мотото на инициативата: \"Остани чист, кажи \"Не\" на корупцията. В инициативата участват и студенти от Скопие.Като вариант за противодействие на корупцията старши комисар Румен Ганев изтъкна ограничаване на прекия контакт с преминаващите и митничарите и да се вкарат съвременни методи за наблюдение и за стимулиране. Наказанията си остават, допълни директорът на \"Вътрешна сигурност\" в МВР.", "date": "2019.09.30", "title": "МВР зове гражданите да сигнализират за случаи на корупция "}
{"url": "https://news.bg/int-politics/premierat-na-irak-obvini-izrael-za-ataki-sreshtu-irakski-militsii.html", "text": "Премиерът на Ирак Адел Абдул Махди заяви пред \"Ал Джазира\", че разследванията на неотдавнашни атаки срещу позиции на иракска паравоенна групировка показват, че Израел е виновен. Това е първият път, в който Багдад пряко обвинява Израел.\"Разследванията за ударите срещу някои позиции на Народните мобилизационни сили показват, че Израел ги е извършил\", изтъкнал иракският премиер.\"Ал Джазира\" също така публикува цитат в \"Туитър\" от иракския премиер, в който казва, че \"много показатели сочат, че никой не иска война в региона освен Израел\".Шиитските милиции, известни като Народни мобилизационни сили, многократно са обвинявали Израел за нападения на безпилотни самолети срещу техни бази и оръжейни складове, включително най-малко два инцидента, при които са загинали бойци. САЩ са осигурили въздушна подкрепа, твърдят те.Засега Израел е отказал да коментира официално, но израелският премиер Бенямин Нетаняху намекна миналия месец за възможно израелско участие. Пентагонът отрече американските сили да са участвали в атаките.Абдул Махди, който посети Саудитска Арабия миналата седмица, също така каза пред \"Ал Джазира\", че смята, че кралството се стремяло към мир, във връзка със изостреното напрежение между Рияд и Техеран след , за които Саудитска Арабия и САЩ обвиниха Иран.Решаването на кризата в Йемен може да бъде ключът към разрешаването на проблемите в Персийския залив, настоя Абдул Махди. Саудитска Арабия, която подкрепя международно признатото правителство в Йемен, води война срещу подкрепяните от Иран йеменски бунтовници хуси. Иран и Саудитска Арабия са готови да преговарят, увери Абдул Махди.", "date": "2019.09.30", "title": "Премиерът на Ирак обвини Израел за атаки срещу иракски милиции"}
{"url": "https://news.bg/crime/shestima-s-postoyanen-arest-za-trafik-na-migranti.html", "text": "Постоянен арест за шестима от десетима обвинени за трафик на мигранти от Турция през България към Сърбия и Западна Европа постановиха магистратите от Спецсъда, съобщиха от ведомството.Обвинението от 26 септември е за участие в организирана престъпна група. Съдът прие искането на Специализираната прокуратура, след като установи наличието на обосновано предположение за извършени от тях престъпления, както и на реална опасност да се укрият или да повлияят на разследването. На останалите четирима от групата прокуратурата наложи мерки за неотклонение - \", тъй като помагали на разследването.Десетимата са задържани на 25 септември 2019 г. в София и Костинброд при съвместни действия по .Полицията е направила 28 претърствания на жилища и автомобили, както и лични обиски. Иззети са  и други доказателства. Според разследването от октомври 2018 г. участниците набирали установили се в София и областта мигранти, които искат да бъдат незаконно изведени от страната към Сърбия и Западна Европа. Те поемали и мигранти, превеждани нелегално от Турция от други трафиканти. Групата уреждала транспортирането им до границата и прехвърлянето им в Сърбия с автомобили или през \"зелена граница\".", "date": "2019.09.30", "title": "Шестима с постоянен арест за трафик на мигранти"}
{"url": "https://news.bg/int-politics/gartsiya-deportira-10-000-migranti-do-kraya-na-2020-a.html", "text": "Гръцкото правителство обяви, че има за цел да депортира 10 000 мигранти до края на следващата година след смъртоносния пожар и сблъсъци в най-големия мигрантски център в Гърция, който е изключително пренаселен, съобщава \"Ройтерс\".Жена загина вчера при пожар, който избухна в лагера \"Мория\" на остров Лесбос. Пожарът, причината за който остава неизвестна, бързо ескалира в сблъсъци между мигранти и полиция. Повече от десет души бяха ранени.\"Мория\" се превърна в малък град с най-малко 12 000 обитатели, което е четири пъти повече от капацитета му според официални данни. Насилието е често срещано, но вчерашните сблъсъци бяха най-сериозните от много месеци насам и станаха, докато Гърция се бори с увеличен приток на мигранти и бежанци от Турция.\"Действително се разразява национална криза\", изтъкна заместник-министърът по закрилата на гражданите Лефтерис Иконому пред журналисти на Лесбос.Освен увеличаване на депортациите, правителството реши на днешното си заседание да затегне границите си и да изгради \"затворени центрове\" за мигранти без документи и за такива, на които им е отказано убежище, които трябва да бъдат депортирани, уточни говорителят на правителството Стелиос Пецас.Той заяви, че Гърция сега има \"проблем с миграцията, а не бежански проблем\", позовавайки се на националностите на новопристигналите. По данни на ООН по-голямата част са афганистански семейства.Около 24 000 търсещи убежище се намират на гръцките острови в \"ужасяващи\" условия, според благотворителната организация \"Лекари без граници\".Петте островни мигрантски центрове на Гърция отдавна изпитват затруднения да приемат нарастващия брой лица, търсещи убежище, които през август се повишиха до най-високото ниво от повече от три години насам. Новопристигналите не могат да напускат островите, докато техните молби не бъдат обработени съгласно споразумението от 2016 г. между Европейския съюз и Турция.Гръцкото правителство започна да премества търсещите убежище в лагери в континенталната част на страната в опит да облекчи пренаселеността и планира да прехвърли поне 3000 души до края на октомври, уточни служител на правителството.Благотворителната организация Международен спасителен комитет призова правителството незабавно да евакуира всички уязвими хора, включително непридружени деца, които в момента са затворени в \"Мория\" в изключително нехигиенични условия с малко тоалетни и душове и малко лекари.", "date": "2019.09.30", "title": "Гърция депортира 10 000 мигранти до края на 2020-а"}
{"url": "https://news.bg/regions/aes-balgariya-tezhko-e-postradal-rabotnik.html", "text": "Днес, 30 септември, на територията на ТЕЦ \"ЕЙ И ЕС Гълъбово\" бригада от двама служители - един от \"ЕЙ И ЕС България\"и един от фирма изпълнител, са претърпели инцидент при почистване на шахта на помпена станция за битови отпадни води. Осигурена е незабавна евакуация на двамата работници, които са откарани в болницата в град Стара Загора.Това съобщиха от пресслужбата на \"AES България\".Доц. Георги Арабаджиев, ръководител на Клиниката по анестезиология и интезивно лечение на УМБАЛ \"Стоян Киркович\" съобщи, че единият от пострадалите е в стабилно състояние - с мозъчно сътресение.Другият пострадал е с белодробен оток и тежко общо състояние. Той е на апаратна вентилация, като лекарският екип предриема всички необходими реанимационни действия.Ръководството на \"ЕЙ И ЕС България\" следи изключително внимателно състоянието на двамата пострадали и е готово да предприеме всички необходими действия за осигуряване на тяхното лечение.", "date": "2019.09.30", "title": "\"AES България\": Тежко е пострадал работник"}
{"url": "https://news.bg/world/rusiya-obeshta-da-otgovori-na-novite-amerikanski-sanktsii.html", "text": "Русия обеща да отговори на новите санкции на Съединените щати, които са насочени към руските субекти и физически лица, се казва в изявление на външното министерство в Москва, предаде \"Интерфакс\".Русия заяви, че санкциите \"няма да останат без отговор\".Министерството продължи да казва, че новите мерки, въведени в понеделник от министерството на финансите на САЩ, представляват \"отражение на вътрешнополитическа криза, която е обхванала САЩ\". Освен това Москва призова американските политици да спрат \"безсмислени игри със санкции, чийто резултат е нула\".По-рано министерството на финансите на САЩ издаде санкции срещу руска агенция и седем от нейните членове заради предполагаеми опити за намеса в изборите през 2018 г. в САЩ.", "date": "2019.09.30", "title": "Русия обеща да отговори на новите американски санкции"}
{"url": "https://news.bg/world/mariya-gabriel-obeshta-investitsii-i-nova-politika.html", "text": "Българският кандидат за еврокомисар Мария Габриел беше изслушана в Европейския парламент. Тя е сред първите трима, предложени за новата Европейска комисия, които ще отговарят на въпроси на евродепутати. За Габриел е предвиден ресор \"Иновации и младеж\", което означава, че тя ще отговаря на въпросите на две комисии в Европарламента - тази по \"Образование и култура\", и Комисията по индустрия, изследвания и енергетика.Това уточнява \"Нова телевизия\".За насърчаване на иновациите, спорта, образованието, за \"Европа на талантите, но и Европа на сърцата\" ще работи еврокомисарят. Това стана ясно от думите на Габриел в обръщението й към ЕП.Във встъпителните си думи Мария Габриел благодари на Европейския парламент за работата по десетки цифрови досиета. \"Изказвам благодарност към Европейския парламент и към за всички, с които работихме много дни и нощи за цифровите досиета. Работата си заслужаваше. Отправям думи на благодарности към българското правителство и към премиера Бойко Борисов, за да бъда номинирана. Благодаря и на Урсула фон дер Лайен за това, че обедини иновацииите и научните изследвания с образованието, културата и младежта\", каза Габриел.\"Радвам се, че много от инициативите ми от предишния ми ресор, с този ще могат да постигнат нови измерения. Ще разчитам на вас да бъдем съмишленици в целта да постигнем ниво, което да бъде на висотата на очакванията на младите хора\", каза още Мария Габриел.Тя беше категорична, че ще остане вярна на подхода хората да са в центъра на политиките, а действията на ЕК да носят полза във всекидневието, без разлика между малки и големи.Мария Габриел подчерта, че основните предизвикателства според нея са Европа да запази световна водеща роля в науката. По думите й 20% от научните изследвания с високо качество по света са европейски, а САЩ и Китай бързо наваксват. \"Имаме отличен пример със Съвместния изследователски център, но има парадокс - за да е Европа водеща в знанията рамковата програма за научни изследвания трябва да е също толкова отворена\", каза още тя.\"Трябва да създадем един нов европейски съвет на иновациите, който да допълва Европейския институт за иновации и технологии\", смята още тя.\"Трябва да променим принципите на разширяване и споделяне. Има разпокъсаност при научните изследвания и иновациите. Понякога сме затворени в порочния кръг на не много добри инвестиции, както и изтичане на мозъци. Но има окуражаващи тенденции. Постепенно тази разпокъсаност намалява\", допълни Габриел.В рамките на \"Хоризонт Европа\" Мария Габриел смята да увеличи ангажиментите за младежта. Относно въпросната програма към Габриел беше отправен въпрос за бюджета, който предстои да осигури. Нейният отговор беше, че тя ще се стреми да работи за обявеното вече намерение за увеличение на европейския бюджет в тази област от 120 млрд. евро, като застава на страната на ЕП и ще се опита да работи с него, поддържайки непрекъснат диалог, включително и при вземането на решения. \"Европейски творчески програми ще бъдат стартирани също в рамките на тази програма\", каза Габриел, както и инвестиции в нови технологии за намаляване на емисиите на въглероден диоксид.По програмата \"Еразъм\" тя смята да работи в посока по-голямо приобщаване, както и по посока на екологичните дейности. В рамките на тази програма ще се работи и върху различните прояви на културата, както и за равнопоставен достъп на всички.\"Науката се среща с регионите, науката се среща с училищата\" е името на инициативата, която смята да стартира Мария Габриел и беше обявена от нея по време на изслушването в ЕП.", "date": "2019.09.30", "title": "Мария Габриел обеща инвестиции и нова политика"}
{"url": "https://news.bg/world/es-shte-predostavi-na-moldova-60-miliona-evro.html", "text": "ЕС ще предостави на Молдова 60 милиона евро до края на годината като макрофинансова помощ. В понеделник премиерът на републиката Мая Санду написа за това на страницата си във Фейсбук след срещата си с върховния представител на ЕС по външните работи и политиката на сигурност Федерика Могерини в Брюксел.\"След петото заседание на Съвета за асоцииране на Република Молдова - Европейския съюз, напредъкът в реформите, насочени към подобряване на живота на хората, беше високо оценен. По този начин до края на годината ще получим два транша макрофинансова помощ на стойност 60 милиона евро\", заяви държавният глава.ЕС прекрати финансирането на Молдова, след като местните съдилища отказаха да признаят резултатите от избора на кмет на Кишинев през 2018 г., спечелен от опозиционния лидер Андрей Настасе. По-късно Брюксел поиска правителството на републиката, наред с други неща, да засили борбата с корупцията, да определи отговорните за кражбата на 1 милиард долара от банковата система и да въведе реформи в правосъдния сектор.Година по-рано Молдова подписа споразумение за макрофинансова помощ в размер на 100 милиона евро с ЕС, от които 60 милиона евро се предвижда да бъдат предоставени под формата на заем, а останалите под формата на безвъзмездна помощ.", "date": "2019.09.30", "title": "ЕС ще предостави на Молдова 60 милиона евро"}
