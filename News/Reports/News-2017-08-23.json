{"url": "https://news.bg/world/nameriha-bus-s-ispanski-nomera-i-gazovi-butilki-do-kontsertna-zala-v-roterdam.html", "text": "В близост до концертна зала в Ротердам е намерен бус с испански регистрационни табели и съдържащ газови бутилки, съобщава Ройтерс.По-рано тази нощ там е отменен рок концерт поради заплаха от тероризъм, коментира кметът на Ротердам.Ахмед Абуталеб съобщава на пресконференция, че не е ясно дали заплахата и буса са свързани. Шофьорът на буса е заведен в полицейски арест за разпит.Полицията съобщава на холандската информационна агенция АНП, че концертът, който е калифорнийската група \"Аллах-Лас\", е отменен след съвет от испанската полиция.Полицията е била с бронирани жилетки на мястото, а хората от концертната зала са евакуирани.", "date": "2017.08.23", "title": "Намериха бус с испански номера и газови бутилки до концертна зала в Ротердам"}
{"url": "https://news.bg/politics/s-nov-zakona-zabranyavat-reklamata-na-genetichno-modifitsirani-hrani.html", "text": "Повишаване на санкциите, налагани за нарушение на разпоредбите на законодателството по безопасност на храните, предвижда проектът на нов закон за храните, който правителството предлага на Народното събрание за приемане. Целта на проекта е да се засили ефективността на контрола и да се повиши сигурността за потребителите.Със Закона се забранява рекламата на генетично модифицирани храни и храни, за които има нормативно въведени ограничения за употреба от деца. Определят се условията и реда за извършване на дейности по хранително банкиране и дарения с храни.С глоба или имуществена санкция в размер от 2000 лв. до 4000 лв. се наказва този, който произвежда и продава храна или хранителна съставка в нарушение на закона. Същата глоба ще се налага и при използване на добавки, ароматизанти и разтворители, които не са разрешени, при производството на храни или са в по-високи от определените в европейските регламенти количества.Със Закона се регламентират общите и специфичните изисквания към храните, които се пускат на пазара и изискванията към бизнес операторите от хранителния сектор.Създава се Национален съвет по храните, който ще е постоянен консултативен орган, координиращ държавната политика в сектор храни, с включени представители на всички заинтересовани страни.За първи път се регламентират изисквания при търговия с храни от разстояние и се въвежда регистрация на превозните средства не само за транспортиране на храни от животински произход, а и на храни от неживотински произход - брашно, хляб, хлебни и сладкарски изделия, като се въвежда изискване за обозначаване със стикер, удостоверяващ регистрацията.Предвижда се въвеждане на процедури за регистрация на обекти за производство, преработка и дистрибуция на храни, които са съобразени с политиката на правителството, насочена към облекчаване на регулаторните режими и намаляване на административната тежест. За тях ще бъде създаден публичен национален регистър, който Българската агенция по безопасност на храните ще поддържа на интернет страницата си.", "date": "2017.08.23", "title": "С нов закон забраняват рекламата на генетично модифицирани храни"}
{"url": "https://news.bg/tourism/zalichiha-turoperator-izmamnik-ot-natsionalniya-turisticheski-registar.html", "text": "По разпореждане на министъра на туризма Николина Ангелкова фирма \"Мадес груп\" ще бъде заличена от Регистъра на туроператорите и туристическите агенти, който е част от Националния туристически регистър.Предложението за заличаване на туроператора е направено до министъра от експертна комисия, която заседава 21 август. До решението се стига след като експерти от Министерството на туризма и Комисията за защита на потребителите (КЗП) направиха щателна проверка на туроператора.При инспекциите е наблюдавано дали туроператорът отговаря на всички изисквания регламентирани в Закона за туризма. Едно от установените нарушения е свързано със задължителната застраховка, която трябва да има фирмата. Последна представена полица в Министерство на туризма, отбелязана в Националния туристически регистър, е с валидност до ноември 2016 г.По време на проверките по случая КЗП е установила, че туроператорът има сключена застраховка, но премията по нея не е внесена, което я прави недействителна. В Закона за туризма не съществува възможност регистриран туроператор временно да спира дейността си и да няма валидно сключена застраховка \"Отговорност на туроператора\".Припомняме, че в началото на юли се получиха първите сигнали от потребители, пострадали от недобрите търговски практики на туроператора \"Мадес груп\". Десетки хора останаха без летни почивки, въпреки че са я платили месеци по-рано. Основната част от тях са запазили почивките си през интернет платформата \"Травел базар\", но голяма част от ваучерите им са издадени от \"Мадес груп\".В уведомително писмо от Манол Иванов, упълномощеното лице на \"Мадес груп\" се твърди, че от 1 октомври 2016 г. туроператорът е прекратил всякакви взаимоотношения с фирма \"Травел базар\". От тогава до настоящия момент платформата е работила от името на \"Мадес груп\", като е рекламирала и продавала туристически пакети, без знание на туроператора, с което \"Травел базар\" се е облагодетелствала, пише още в писмото.\"Решаването на въпроса, с дейността на туроператора без валидна застраховка, не търпи отлагане, за да се защити обществения интерес\", коментира министърът на туризма Николина Ангелкова. И поясни, че в институцията продължават да постъпват жалби от граждани за неосъществени почивки и невърнати средства от \"Мадес груп\" и Травел базар\".След издаването на заповедта за заличаване на \"Мадес груп\" тя ще бъде връчена на туроператора, който в 7 дневен срок трябва да върне оригинала на удостоверението за регистрация за извършване на туроператорска и туристическа агентска дейност.Освен това фирмата няма да може да кандидатства за ново разрешително в рамките на 2 години. Туроператорът може да обжалва процедурата, но в това време изпълнението й няма да спре.Що се отнася до интернет сайта \"Травел Базар\" - в Министерство на туризма постъпи информация, че дейността му е спряна от ГДБОП в края на миналата седмица. Дотогава платформата \"Травел базар\" продължавала да рекламира почивки.", "date": "2017.08.23", "title": "Заличиха туроператор измамник от националния туристически регистър"}
{"url": "https://news.bg/economics/premierat-na-yuzhna-koreya-iska-bratstvo-i-bira-ot-balgariya.html", "text": "На визитата на председателят на българския парламент Димитър Главчев в Южна Корея една от основните коментирани теми била възможностите за задълбочаване на икономическите отношения между двете държави, съобщават от парламента. Министър-председателят на Република Корея Ли Нак-йон изтъкна, че за корейците България е много популярна страна. Южна Корея добре познавала българското сирене и кисело мляко и се надявали скоро да се пие българска бира в Корея, каза още той.Премиерът подчерта, че корейски фирми инвестират в България и посочи, че очаква двете страни да постигнат в икономическото си сътрудничество още по-високи резултати. Своята надежда отношенията между България и Република Корея да бъдат близки като между братя, заяви Ли Нак-йон.Председателят на Народното събрание Димитър Главчев посочи, че визитата е била наситена с емоции и вярва, че ще доведе до конкретни резултати. Той изрази задоволството си от активизирането на политическия диалог през последните няколко години. По думите му официалното посещение на президента Росен Плевнелиев в Република Корея през май 2015 г. е поставило началото на нов етап на развитие на двустранните отношенияПредседателят на Народното събрание заяви, че страната ни разчита на подкрепата на правителството на Република Корея за получаване на покана за членство в Организацията за икономическо сътрудничество и развитие през есента на тази година.Димитър Главчев припомни позицията на страната ни за денуклеаризация на Корейския полуостров и за установяване на мир и стабилност в региона. България се придържа към установените позиции и линии на поведение на ЕС спрямо Пхенян в рамките на политиката на \"критична ангажираност\". Премиерът на Южна Корея изказа своята благодарност за тази позиция на страната ни.По-рано българската парламентарна делегация се срещна с почетния консул на България в Бусан Чой Канг Йонг, който заяви, че от корейска страна има огромен интерес към някои типични български продукти като розовото масло. ", "date": "2017.08.23", "title": "Премиерът на Южна Корея иска братство и бира от България"}
{"url": "https://news.bg/society/do-kraya-na-godinata-pada-iziskvaneto-za-hartien-nositel-na-osnovni-dokumenti.html", "text": "До 31 декември всички административни органи премахват изискването за предоставяне на хартиен носител от гражданите и бизнеса на основни удостоверителни документи и да предприемат необходимите стъпки за присъединяване към средата за обмен на данни между регистрите в администрацията.Това реши правителството, като прие доклад за изпълнение на мерките за намаляване на административната тежест чрез премахване на удостоверителни документи на хартиен носител.Решението задължава административните органи, първични администратори на данни, да впишат в Административния регистър като вътрешноадминистративни следните удостоверителни услуги:Удостоверение за вписани в регистър БУЛСТАТ обстоятелства, издавано от Агенция по вписванията;Удостоверение за вписванията, отбелязванията или заличаванията по партида на физическо/юридическо лице в Имотния регистър;Удостоверение за актуално състояние от Търговския регистър;Удостоверение за наличие или липса на задължения за публични държавни вземания, събирани от митническите органи, издавано от Агенция \"Митници\";Удостоверение за семейно положение, издавано от общинска администрация;Удостоверение за съпруг/а, деца, издавано от общинска администрация;Удостоверение за брак, издавано от общинска администрация;Удостоверение за наличието или липсата на задължения, издавано от Национална агенция за приходите.Удостоверение обр. УП-7 за размер и вид на пенсия/и и добавка/и, издавано от Националния осигурителен институт;Удостоверение обр. УП-8 за доход от пенсия/и и добавка/и, издавано от Националния осигурителен институт;Удостоверение за признаване на придобито висше образование в чужбина, издавано от Националния център за информация и документация.За осем удостоверителни документи не съществуват пречки да отпаднат на хартиен носител след съответните нормативни промени. За други три удостоверения, изисквани от администрациите, все още съществуват пречки за премахването им на хартия, сочи докладът, подготвен от експерти на Държавната агенция \"Електронно управление\", съвместно с командировани служители от други министерства и ведомства.За премахването на хартия на удостоверението за вписани в регистър БУЛСТАТ обстоятелства, издавано от Агенция по вписванията, е необходимо да се осигури връзка между средата за междурегистров обмен и актуалната база данни на регистър БУЛСТАТ.По отношение на удостоверения за вписванията, отбелязванията или заличаванията по партида на физическо или на юридическо лице в Имотния регистър, издавани от Агенция по вписванията, вписванията, отбелязванията и заличаванията след датата на внедряване на информационна система в съответната служба по вписванията ще бъдат проверявани изцяло служебно чрез средата за междурегистров обмен, като отпадне хартиеното удостоверение.За всички останали вписвания, отбелязвания и заличавания преди датата на внедряване на системата в съответната служба по вписванията, министърът на правосъдието следва да извърши детайлен анализ на информацията в системата на Имотен регистър и на информацията, налична само на хартиен носител в 113-те служби по вписванията. Министърът следва да изготви план за действие за дигитализиране и въвеждане на всички нотариални актове и документи в имотните партиди.Ще отпадне издаването на хартиен носител на удостоверение за сключен граждански брак за лицата, родени след 1 януари 1984 г., като досегашната удостоверителна услуга на хартия бъде осъществявана като вътрешна електронна административна услуга чрез средата за междурегистров обмен.За премахването на удостоверението на хартиен носител за родените преди 1984 г. е необходимо всички общински администрации да актуализират данните в Националната база данни \"Население\" за сключените на територията на съответната община граждански бракове, се посочва в доклада.", "date": "2017.08.23", "title": "До края на годината пада изискването за хартиен носител на основни документи"}
{"url": "https://news.bg/crime/davat-na-sad-advokat-za-izmama-v-blagoevgradsko.html", "text": "Прокуратурата в Благоевград дава на съд адвокат за измама. Обвиняемият ползвал кантора в Разлог, където по препоръка на познат отишъл С.Ю. Той искал да бъдат извършени юридически услуги за придобиване на собственост върху имот в местността \"Джебре\", землището на Якоруда. От измамата на адвоката С. Ю. бил ощетен с над 15 хил. лева.След консултация адвокатът се ангажирал с казуса и заявил на Ю., че ще поеме случая, ще извади документи и ще заведе дело за придобиване собствеността върху имота по давност. Първата поискана от адвоката сума за предоставяне на услугата била в размер 450 лв. и заплатена от С.Ю., без да бъде оформен документ или пълномощно.След тази среща обвиняемият три пъти ходил в Якоруда, за да види имота, като заблуждавал Ю., че има правомощия на съдия - изпълнител. За тези \"огледи\" той взел от пострадалия 2 000 лв., платени на ръка, отново без документи.Използвайки юридическа терминология, обвиняемият успял да излъже С.Ю., че ще го снабди с документи и ще започне процедура, чрез която той ще придобие собственост върху недвижим имот, по предвидения в закона ред.С.Ю. повярвал на адвоката, снабдил го със скица, възложил геодезическо заснемане и започнал да очаква разглеждането на дело и постановяване на решение в негова полза. В действителност обаче обвиняемият само имитирал извършването на услуги и искал различни суми за адвокатски хонорари, нотариални такси, данъчна оценка, заверка на скиците на имота и други.Пострадалият няколко пъти ходил до кантората, за да получи нотариалния акт и да потърси обяснение до къде са стигнали процедурите. В отговор на това обвиняемият не давал логични и разумни обяснения. Той лъжел, че нотариусът изпратил документите във Върховния съд. Всеки път адвокатът искал различни суми.Впоследствие обвиняемият започнал да се укрива. При случайна среща през 2013 г. между двамата адвокатът заявил, че има здравословни проблеми, от които се възстановява. През май 2014 г., по покана на адвоката, Ю. посетил кантората му, където му бил даден нотариален акт, съгласно който той придобивал собственост върху желания имот в местност \"Джебре\".Няколко месеца по-късно С.Ю. посетил нотариуса, посочен в получения от него документ, който след извършената проверка заявил, че такъв нотариален акт не е изготвян в неговата кантора и че документът е фалшив.Предстои съдът да насрочи съдебно заседание по делото за измама, в резултат на която на пострадалия Ю.С. била причинена вреда в размер на 15 852 лв.", "date": "2017.08.23", "title": "Дават на съд адвокат за измама в Благоевградско"}
{"url": "https://news.bg/world/rumanskiyat-prezident-ne-iska-reformi-v-sadebnata-sistema.html", "text": "Румънският министър на правосъдието предлага сериозни реформи в съдебната система, която президентът нарече атака срещу върховенството на закона, която ще върне страната с десетилетие, съобщава Ройтерс.Румъния се смята за една от най-корумпираните държави в ЕС и Брюксел следи съдебната и система.Опитите на управляващата коалиция на социалдемократите и партньорите им от АЛДЕ да отслабят натиска срещу корупцията на високо равнище предизвикаха най-големите улични протести в страната от десетилетия в началото на годината.Министърът на правосъдието Тудорел Туеде предложи днес да се промени начина, по който главните прокурори се назначават и да се създаде специална прокуратура за престъпления, извършени от магистрати.\"Предложенията ... представляват атака срещу върховенството на закона, независимостта и правилното функциониране на съдебната власт, както и борбата с корупцията\", заяви в изявление президентът Клаус Йоханис.\"Ако тази комбинация от мерки бъде приета от правителството и одобрена от парламента, усилията на Румъния за повече от 10 години ще бъдат унищожени и съдебната система ще се върне във времена, в които е подчинена на политиците\".Според румънското законодателство президентът назначава главни прокурори, които са предложени от министъра на правосъдието, и получават необвързващо одобрение от Висшия Съдебен Съвет, като главен защитник на съдебната независимост.Туеде също така предложи министърът на правосъдието, който е назначен политически, да поеме контрола върху звеното за съдебна инспекция. Според анализатори и магистрати това би довело до политическа намеса в съдебната система.Кабинетът на главния прокурор заявява, че тези предложения са сигнал за тревога и добави, че не са били консултирани с прокурорите.Туеде отказва да отговоря на въпроси, но заявява пред репортери, че предложенията са \"в рамките на нормални и необходими параметри за върховенството на закона\".Предложенията ще бъдат изпратени до ВСС на Румъния за становище, преди да бъдат представени на правителството и в крайна сметка на парламента за одобрение.", "date": "2017.08.23", "title": "Румънският президент не иска реформи в съдебната система"}
{"url": "https://news.bg/world/tramp-tryabva-da-bade-uvazhavan-kato-prezident-na-sasht-smyata-merkel.html", "text": "Канцлерът Ангела Меркел смята, че Доналд Тръмп трябва да бъде подходящо уважаван за заеманата от него длъжност президент на САЩ, дори ако двамата имат различия по въпросите на политиката, съобщава Ройтерс.Меркел, която води кампания за четвърти мандат след национални избори на 24 септември, отказа да се поддаде на натиска на съперниците си от Социалдемократическата партия (СДП). Те искат да се противопоставят на исканията на Тръмп, членките на НАТО да увеличат разходите си за отбрана.Като ангажирана в атлантическия патк, тя подчертава силата на германските отношения със Съединените щати, дори когато има различия в мненията по отношение на политиката.\"Ето президента на Съединените щати, каквито и да са различия в мненията да има, знам, че той е спечелил трудни избори и не са му сервирани на сребърен поднос\", коментира Меркел в интервю за бизнес всекидневника \"Хенделсблат\".\"В крайна сметка той спечели изборите по американския избирателен закон и това означава, че той е демократично избран и че на това лице трябва да бъде показано съответното уважение, независимо от това как оценявам неговите възгледи\", добави тя.Нейният опонент Мартин Шулц е много по-критичен към Тръмп, като се обръща към президента на САЩ като \"това безотговорно лице в Белия дом\".", "date": "2017.08.23", "title": "Тръмп трябва да бъде уважаван като президент на САЩ, смята Меркел"}
{"url": "https://news.bg/world/srabskite-diplomati-se-vrashtat-v-makedoniya.html", "text": "Македонският и сръбският министър на външните работи Никола Димитров и Ивица Дачич се договориха за среща в Ниш по време на телефонен разговор днес.\"Бихме искали да Ви информираме, че току-що завърши разговора между министъра на външните работи на Република Македония Никола Димитров и първият заместник министър-председател и министър на външните работи на Република Сърбия Ивица Дачич. В открит разговор за последните събития министър Дачич информира, че персоналът на посолството ще пристигне в Скопие утре (четвъртък, 24 август)\", съобщава страницата на Македонското външно министерство.\"Съгласно договореностите между Премиерът на Република Македония Зоран Заев и президентът на Република Сърбия, Александър Вучич, с цел укрепване на традиционно приятелските отношения, външните министри се договориха да се срещнат този петък в Ниш, Република Сърбия\", допълва министерството.Припомняме, че преди няколко дни Сърбия изтегли всичките си дипломатически представители от македонската столица Скопие.Посланик Душанка Димак-Томич и служители от посолството са пристигнали в Белград в неделя вечерта. Причината за оттеглянето на дипломатите е определено, като спешна консултация.По-рано сръбската дипломатическа мисия поиска македонските власти да засилят мерките за сигурност за защита на мисията.", "date": "2017.08.23", "title": "Сръбските дипломати се връщат в Македония"}
{"url": "https://news.bg/regions/tazi-vecher-ogranichavat-dvizhenieto-po-am-hemus-mezhdu-23-i-4-chasa.html", "text": "Тази вечер, в интервала между 23:00 и 04:00 часа, движението по АМ \"Хемус\", при тунел Витиня, в посока Варна, ще бъде ограничено за период от 1 час,Ограничението е поради краткотрайни ремонтни дейности, съобщава АПИ.Обходният маршрут е п.в. Витинска река - път I-1 - път II-17 - п.в. Ботевград.Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ -  и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища. ", "date": "2017.08.23", "title": "Тази вечер ограничават движението по АМ \"Хемус\" между 23 и 4 часа"}
{"url": "https://news.bg/int-politics/pravilata-za-komandirovani-rabotnitsi-predavat-duha-na-es-smyata-makron.html", "text": "Френският президент Емануел Макрон отхвърли европейските правила, позволяващи на фирми в страни с ниски заплати да изпращат работници на друго място като \"предателство\" на европейския дух, съобщава РойтерсМакрон обеща да преработи системата, според която \"командированите\" работници могат да бъдат изпратени в други държави на Европейския съюз по договори, които трябва да гарантират минималната заплата на страната домакин, но и при какви данъци и социални разходи се плащат в страната домакин.Той твърди, че системата създава нелоялна конкуренция в по-богати държави като Франция и Австрия, страна, която граничи с четири източноевропейски страни и където днес се срещна с канцлера Кристиан Керн.Макрон настоява срокът на тези договори да бъде ограничен до една година, а не две, съгласно ново предложение на Европейската комисия. Да се засилят мерките, за да се гарантира спазването на правилата и да се гарантира равно заплащане на местните работници.\"Единният европейски пазар и свободното движение на работници не са предназначени да създадат състезание на дъното по отношение на социалните разпоредби\", заяви Макрон пред репортери след среща с Керн.Макрон е на тридневна обиколка на Централна и Източна Европа, за която се надява, че ще помогне за преодоляването на застоя между западните нации и по-бедните източноевропейски държави, продължил години наред.\"Нашите разговори отбелязват истинска крачка напред, истински напредък към компромис през октомври и се радвам за това\", каза Макрон пред репортери след срещата на върха на лидерите в австрийския град Залцбург.", "date": "2017.08.23", "title": "Правилата за командировани работници предават духа на ЕС, смята Макрон"}
{"url": "https://news.bg/int-politics/britanskoto-vatreshno-ministerstvo-se-izvini-za-pogreshnite-pisma.html", "text": "Британското министерството на вътрешните работи се извини, след като около 100 писма бяха изпратени неправилно на граждани на ЕС, с предупреждение, че ги чака задържане и депортиране от Обединеното кралство, съобщава Belfast Telegraph.Започнало е спешно разследване на грешката, която се появи след като финландски учен съобщи за кореспонденцията.Д-р Ева Йохана Холмбърг, която е омъжена за британски гражданин, ѝ е съобщено, че има един месец да напусне страната. В писмото се казва, че подлежи на задържане, освен ако не напусне Обединеното кралство до един месец.\"Ние се свързваме с всички, които са получили това писмо, за да уточним, че могат да го пренебрегнат. Ние искаме да е ясно, че правата на гражданите на ЕС, живеещи в Обединеното кралство, остават непроменени\", коментира министерството.", "date": "2017.08.23", "title": "Британското вътрешно министерство се извини за погрешните писма"}
{"url": "https://news.bg/world/teroristite-ot-barselona-ne-sa-bili-v-parizh-na-shoping.html", "text": "Френски прокурор потвърди, че поне двама от миналата седмица, са били в Париж преди атаките, за да направят нещо повече от само \"шопинг\", съобщава Ройтерс.Следователите разследва дали заподозрените зад атаките в Барселона и Камбрилс имат връзки с Франция или Белгия и изследват движението им през последните седмици, тъй като търсят връзки с евентуални клетки другаде в Европа.Колата, използвана при нападението в морския курорт Камбрилс, на юг от Барселона, беше заловен от скоростна на камера в района на Париж.Парижкият прокурор Франсоа Молинс потвърди пред репортери, че двама или трима заподозрени са били в Париж на 11-12 август и са останали в хотел в южната част на Париж. Френските медии съобщават, че в един момент по време на пътуването един от бойците е купил камера.\"Никой не може да повярва в този момент, че това пътуване е било извършено, за да купи фотоапарат\", каза Молинс на пресконференция.\"Трябва да разберем какво са правили във Франция\", допълва тойМолинс отказа да даде допълнителни подробности, но заяви, че разследването във Франция е съсредоточено върху това, с кого са се срещнали заподозрените, къде са били и какво са купили.", "date": "2017.08.23", "title": "Терористите от Барселона не са били в Париж на \"шопинг\""}
{"url": "https://news.bg/world/tramp-omekotyava-tona-i-zove-za-novo-edinstvo.html", "text": "Американският президент Доналд Тръмп призова за \"ново единство\", един ден след митинг, в който нападна политически врагове и медии, съобщава БиБиСи.Говорейки в Рино, Невада, Тръмп казва: \"Ние сме един народ с един дом и едно голямо знаме\".\"В Америка никога не губим вяра, никога не забравяме кои сме ние и ние никога не спираме да се стремим към по-добро бъдеще\", допълва той..В 22-минутено обръщение до групата на ветераните, Тръмп коментира: \"Време е да излекуваме раните, които ни разделиха, и да търсим ново единство, основано на общите ценности, които ни обединяват. \"Той казва на аудиториятаси , че в САЩ \"ние не се определяме от цвета на нашата кожа, нашата заплата, партията или нашата политика. Ние се определени от нашето споделено човечество - от нашето гражданство в тази великолепна нация и от любовта, която изпълва сърцата ни\".По-рано, Тръмп се зарече да затвори правителството, ако това е необходимо, за да построи стената си по границата с Мексико.Държавният глава на САЩ посочи пред привърженици на митинг под наслов \"Да направим Америка отново велика\" в град Финикс, щата Аризона, че опозиционната Демократическа партия била \"обструкционистка\".Канцлерът Ангела  за заеманата от него длъжност президент на САЩ, дори ако двамата имат различия по въпросите на политиката.Нейният опонент Мартин Шулц е много по-критичен към Тръмп, като се обръща към президента на САЩ като \"това безотговорно лице в Белия дом\".", "date": "2017.08.23", "title": "Тръмп омекотява тона и зове за ново единство"}
{"url": "https://news.bg/crime/othvarliha-zhalbata-na-georgi-gatev-sreshtu-reshenieto-na-dans.html", "text": "Държавната комисия по сигурността на информацията е отхвърлила жалбата на заместник-председателя на Националното бюро за контрол на специалните разузнавателни средства Георги Гатев срещу решението на ДАНС да му предоставя достъп до класифицирана информация, съобщи БНР.От своя страна Гатев обясни, че ще обжалва решението пред Върховния административен съд.По думите на Гатев жалбата му била отхвърлена без мотиви, придружаващи решението. Без мотиви било и решението на ДАНС за това Гатев да бъде лишен от достъп до класифицирана информация. Самият Гатев обясни, че е изненадан от решението на Държавната комисия по сигурността на информацията.Гатев допълни, че е категоричен в намерението си да обжалва решението пред ВАС, въпреки че по подобни казуси почти не съществува съдебна практика.Припомняме, че първоначално прокуратурата сигнализира за проблем около Георги Гатев. Според прокуратурата той консултирал разследвани магистрати докато попълвали заявления за това дали са били обект на незаконно подслушване. Тези действия на Гатев били неправомерни.Поради този сигнал ДАНС реши, че Гатев не трябва да има достъп до поверителна и класифицирана информация.Председателят на Националното бюро за контрол на специалните разузнавателни средства Бойко Рашков също взе позиция по казуса. По думите му цялата ситуация около Гатев може да се тълкува като злонамерена атака от страна на ДАНС и прокуратурата срещу Бюрото с цел сплашване.", "date": "2017.08.23", "title": "Отхвърлиха жалбата на Георги Гатев срещу решението на ДАНС"}
{"url": "https://news.bg/world/velikobritaniya-izprati-pisma-za-zadarzhane-na-es-grazhdani-no-pogreshno.html", "text": "Вътрешното министерство на Обединеното кралство е изпратило около 100 писма по погрешка на граждани на ЕС, съобщава БиБиСи.В тях живеещите във Великобритания граждани на ЕС са уведомени, че подлежат на \"задържане\".Грешката е излязла на яве, след като един финландски учен, който има право да живее в Обединеното кралство, получила едно от писмата.Д-р Ева Йохана Холмбърг, която е омъжена за британски гражданин, ѝ е съобщено, че има един месец да напусне страната.Говорител на министерството коментира единствено, че \"правата на гражданите на ЕС, живеещи в Обединеното кралство, остават непроменени\"Д-р Холмбърг, която работи в университета Queen Mary в Лондон, първоначално кандидатства за \"сертификат за квалифицирано лице\", преди да получи писмото.Тези удостоверения, за граждани от Европейското икономическо пространство или швейцарски граждани, потвърждават правото да живеят в Обединеното кралство, ако отговарят на определени критерии.Историкът коментира, че тази \"абсурдната глупост\" я кара \"още по-малко\" да се довери на политиците след Брекзит.\"Когато отворих това, не можех да повярвам, че виждам думи като \"е взето решение да напуснете Обединеното кралство\"\", допълва тя пред Би Би Си.В писмото се казва, че подлежи на задържане, освен ако не напусне Обединеното кралство до един месец, допълва тя.Припомняме, че трудовите имигранти от Европейския съюз след Брекзит ще трябва да имат поне 4 години трудов стаж, за да получават социални помощи.Гражданите на ЕС ще имат свободата да посетят Обединеното кралство след Брекзит без необходимост от визи.Плановете за имиграционната система след Брекзит, която ще бъде публикувана по-късно тази година, ще позволят на гражданите на ЕС да влизат свободно в Обединеното кралство.", "date": "2017.08.23", "title": "Великобритания изпрати писма за задържане на ЕС граждани, но погрешно "}
{"url": "https://news.bg/regions/kamion-s-metan-gramna-na-patya-plovdiv-karlovo.html", "text": "Камион натоварен с бутилки, пълни с взривоопасен газ, се е самозапалил на главния път Пловдив-Карлово, съобщава МВР. Взривът е станал на около 2 км. от село Долна Махала.При аварията няма пострадали, съобщават още властите. Пожарникарите успяха да потушът огъня. Сигналът за инцидента е получен в полицията малко след 15:00 часа днес. Пожарът на камиона е предизвикал взрива на бутилки с метан и пламъците са се разраснали. Районът е отцепен. Заради взривът пътят Пловдив-Карлово е затворен. Обходният маршрут на затворения участък е през село Михилци - Хисаря - село Калояново. Пътните полицаи призовават водачите да бъдат внимателни и да спазват разпорежданията на полицията. ", "date": "2017.08.23", "title": "Камион с метан гръмна на пътя Пловдив-Карлово"}
{"url": "https://news.bg/crime/sgs-otkaza-da-razgleda-zhalbata-na-radosveta-vasileva-za-zadarzhaneto-i.html", "text": "Софийски градски съд - СГС остави без разглеждане жалбата, подадена от адвокат на обвиняемата Радосвета Василева (дъщеря на банкера Цветан Василев), срещу прокурорско постановление за задържането й под стража за 72 часа.Запознавайки се с наличните по делото материали, съдия Атанас Н. Атанасов, председател на 21 състав прие, че жалбата е процесуално недопустима. Тя е преждевременно подадена и разглеждането й се явява безпредметно. Това е и причината съдът да се произнесе в разпоредително, а не в открито съдебно заседание с участието на страните.\"Атакуваното постановление е било издадено в отсъствие на обвиняемата Радосвета Василева и същата не е била задържана на това основание нито преди, нито към настоящия момент, за да е налице задължение на съда за произнасяне по същество на частната жалба. Такова право би възникнало евентуално в бъдеще, при задържане на лицето на това основание, каквото към настоящия момент не е реализирано\", пише в разпореждането.За пълнота на мотивите съдия Атанасов посочва, че има предвиден ред за обжалване на прокурорските постановления пред по-горестояща прокуратура. Тоест няма няма пречка дори и към настоящия момент, когато лицето все още не е задържано фактически, да се обжалва съответното постановление на прокуратурата за задържане пред по- горестоящата такава, като по-този начин се гарантират правата на лицето, пише още в разпореждането.Припомняме, Радосвета Василева се  при условията на продължавано престъпление и в особено големи размери - 2 645 179 лв.Дъщерята на  Радосвета Василева обжалва заповедта за ареста си", "date": "2017.08.23", "title": "СГС отказа да разгледа жалбата на Радосвета Василева за задържането ѝ"}
{"url": "https://news.bg/politics/saytat-na-predsedatelstvoto-ni-struva-70-hil-lv.html", "text": "Порталът на председателството на България на Съвета на ЕС ще струва 70 хил. лева без ДДС, обяви официално МБПСЕС 2018.Техническото задание за разработването на портала е съобразено с \"Правилата за извършване на проверки на предложения за проекти и дейности, удостоверяване на съответствието на технически и функционални задания за провеждане на обществени поръчки за разработка, надграждане или внедряване на информационни системи или електронни услуги и за реда за изпращане на данни от административните органи\", казват още от институцията. Изграждането на порталът ще бъде съобразено и с изискванията на Закона за електронно управление и е преминало през одобрение от Държавна агенция \"Електронно управление\".Разработването на техническото задание за портала на Председателството е по образец и по изискванията на Генералния секретариат на Съвета на ЕС, обясняват още от министерството.В обявената цена на обществената поръчка ще влезе разработване на уеб сайт и мобилно приложение към него, предоставяне на хостинг и на стрийминг.Към момента на www.eu2018bg.bg се намира страницата на МБПСЕС 2018, от 1 декември на същия адрес ще бъде разположен порталът, като единствен официален сайт на Българското председателство. Сайтът на Министерството ще бъде преместен на адрес www.bg-eupresidency.gov.bg.Информацията, която дадоха от МБПСЕС 2018 за портала е, че страницата на председателството ще е на четири езика - български, английски, френски и немски, и ще бъде съобразена с нуждите на хората с увреждания. В портала ще се публикува официална информация със свободен достъп.Порталът ще осъществява връзката с акредитационната система, през която ще се регистрират журналистите, желаещи да посетят събитията от календара на председателството.Планувано е сайтът да дава възможност да се гледат пряко или на запис откритите дебати чрез лайвстрийминг. Мобилното приложение ще допълва ролята на сайта на основен източник на информация за председателството и ще бъде удобен \"инструмент\" за пълното проследяване на събитията в календара на председателството, казват още от МБПСЕС 2018.Оферти за разработване на сайта на председателството се събират до 17.30 часа на 24 август.", "date": "2017.08.23", "title": "Сайтът на Председателството ни струва 70 хил. лв"}
{"url": "https://news.bg/tourism/angelkova-ne-na-shega-proveryava-vsichki-signali-podadeni-do-ministerstvoto.html", "text": "Проверяваме всички сигнали, подадени до Министерство на туризма и ще продължим да го правим, защото това е наше задължение по закон. Това заяви министърът на туризма Николина Ангелкова по повод съобщения, че касовата бележка, издадена от заведение в Харманли била шега, направена от клиенти на заведението.Министерство на туризма може да се самосезира и по информация в медиите, но случаят със сладкарницата в Харманли изобщо не е такъв. Сигналът за касовата бележка \"Нищо за 5 лв.\" е подаден на официалния имейл на Министерството на туризма, за жалби и сигнали, на 18 август в 18 и 20 часа.Той гласи: \"само в България- сметка \"нищо- 1 час- 5 лв. Без коментар...\" Сигналът е изведен в деловодството на министерството с номер Т-94-Е-21 от 21 август 2017 г.Министерството на туризма заявява, че подателят на сигнала не е анонимен. Той е издател на вестник за българите във Великобритания и впрочем това е същият човек, подал и сигналът за такса \"изискване на клиента\", при която заведение в Кранево бе начислило неправомерно 2 лв. допълнително от потребителите.\"Радвам се, че Министерството на туризма реагира на нашите сигнали и се надявам да стане всеобща практика на сънародниците ни в България да се обръщат към институциите при проблеми от всякакъв вид. Само така проблемите ще могат да бъдат решени.\" Това пише до министерството реалният подател на сигнала за заведението в Харманли.Експертите на Министерството на туризма ще извършат проверка за съответствие на категоризацията на заведението в Харманли, независимо че само часове след огласяване на случая то е излязло в ремонт.\"Уважаваме чувството за хумор на всеки, но експертите ни работят за надграждане на рекордните резултати, постигнати през последните години в българския туризъм с усилията на целия бранш - инвеститори, хотелиери, туроператори и техните служители. За всички тях имиджът на туризма не е и няма да бъде шега\", съобщава министерството.Министерството на туризма призовава гражданите да бъдат бдителни към подобни ситуации и при нужда да сигнализират на телефон +359 2 90 46 833 или на и e-mail: control@tourism.government.bg.", "date": "2017.08.23", "title": "Ангелкова не на шега проверява всички сигнали подадени до министерството"}
{"url": "https://news.bg/crime/nyama-da-smenyat-shefa-na-dato-ostava-s-nov-mandat.html", "text": "Правителството предлага на Президента на Република България да издаде указ за назначаването на Цветан Китов за председател на Държавна агенция \"Технически операции\", считано от 23 октомври, реши Министерски съвет днес.Цветан Китов изпълнява тази длъжност от 23 октомври 2013 г. съгласно решение на Министерския съвет и 4-годишният му мандат изтича през тази година.Влезлите в сила промени в Закона за СРС предвиждат председателят на ДАТО да се назначава с указ на Президента на републиката по предложение на Министерския съвет.", "date": "2017.08.23", "title": "Няма да сменят шефа на ДАТО, остава с нов мандат"}
{"url": "https://news.bg/crime/maskiran-kradets-otiva-na-sad-za-grabezh-v-blagoevgrad.html", "text": "Прокуратурата в Благоевград иска съд за мъж извършил грабеж в хранителен магазин.На втори март тази година към 20:45 часа, мъж заедно със съучастник влезли маскирани в магазин, за да го ограбят.В момента, в които крадците влезли магазинерката била до мивката и единият от двамата се впуснал да събира пари от касата. Продавачката се втурнала, за да му попречи, но тогава другият крадец хванал ръцете й и започнал да я заплашва.Продавачката някак успяла да натисне паник бутона на магазина, но крадците офейкали с 1100 лв от касата.Мъжете били с черни плетени шапки, с прорези за очите, и ръкавици. Когато излизали от магазина, продавачката успяла да издърпа черната шапка, която била нахлузена върху главата на обвиняемият.От разследването става ясно, че извършителите на грабежа се скрили в жилищните сгради наоколо и впоследствие разделили парите.Когато продавачката предала шапката, която свалила от единия от престъпниците, извършената ДНК-експертиза е установила, че изследваният клетъчен материал от шапката е с ДНК профил, напълно съвпадащ с профила на обвиняемия.Той бил разпознат и на записите на охранителната камера. Съучастникът му обаче все още не е известен.", "date": "2017.08.23", "title": "Маскиран крадец отива на съд за грабеж в Благоевград"}
{"url": "https://news.bg/int-politics/sasht-zasilvat-natiska-varhu-pakistan.html", "text": "Държавният секретар на САЩ Рекс Тилърсън засили натиска върху Пакистан заради подкрепата, която оказва на талибаните в Афганистан.Пакистан отрича да защитава талибаните, но Тилърсън намекна, че страната може да загуби подкрепата на САЩ, ако правителството не успее \"да промени отношението си\".Той говори ден след като американският президент Доналд Тръмп разкри нова стратегия за Афганистан, заричайки се да ангажира допълнителни американски сили в подкрепа на афганистанските сили, сражаващи се с талибаните.САЩ е ключов съюзник на Пакистан, припомня БиБиСи.Страната се ползва със специален статут като партньор извън НАТО и получава помощ в размер на милиарди долари.Ала Тилърсън заяви, че тези придобивки биха могли да бъдат поставени под въпрос, ако Пакистан не покаже воля да промени отношението си и подхода си към това как се отнасят към многобройните терористични организации, намиращи убежище в Пакистан.\"В интерес на Пакистан е да предприеме тези действия\", предупреди Тилърсън.Той също така подчертал, че наличието на стабилен Пакистан е в интерес на САЩ и други страни.\"Те са ядрена сила и имаме опасения за сигурността на техните оръжия. Това не е ситуация, в която САЩ казват \"това е ние и вие\", посочи първият дипломат на САЩ. ", "date": "2017.08.23", "title": "САЩ засилват натиска върху Пакистан"}
{"url": "https://news.bg/crime/vks-reshi-da-ne-vrashta-deloto-sreshtu-bivshiya-kmet-na-belogradchik-emil-tsankov.html", "text": "В тричленен състав Върховния касационен съд остави в сила въззивната присъда на Софийския апелативен съд по делото срещу бившия кмет на Община Белоградчик Емил Цанков.Припомняме, делото пред ВКС беше образувано след протест на прокурор при Апелативната прокуратура в София срещу решението на Софийския апелативен съд от 19 октомври 2016 година.Присъдата на САС от 19 октомври 2016 година отмени присъдата срещу Цанков, издадена от Окръжния съд в Монтана от 11 май 2016 година.Искането на прокурора е присъдата от САС да бъде отменена и делото да бъде върнато за ново разглеждане от друг състав на въззивния съд.Припомняме и че според присъдата от 11 май на Окръжния съд в Монтана Емил Цанков е признат за невиновен в това, че в периода 02 януари 2008 - 01 октомври 2010 г. в гр. Белоградчик, в качеството си на длъжностно лице, заемащо отговорно служебно положение - кмет на Община Белоградчик, е превишил властта и правата си с цел да набави облага на Петя Рускова - управител на МБАЛ \"Проф.д-р Георги Златарски\" ЕООД.Със същата присъда обаче подсъдимият Цанков е признат за виновен в това, че за периода 10 юли 2010 - 01 октомври 2010 г. в гр. Белоградчик, при условията на продължавано престъпление и в качеството си на длъжностно лице, заемащо отговорно служебно положение - кмет на Община Белоградчик, не е положил достатъчно грижи при осъществяване на възложената му работа. Цанков превишил властта и правата си.За това престъпление спрямо бившият кмет на Белоградчик съдът определи наказание \"лишаване от свобода\" за срок от 2 години и две години лишаване от право да заема длъжност в общинска администрация. С присъдата частично е уважен предявеният от гражданския ищец МБАЛ \"Проф. д-р Георги Златарски\" ЕООД граждански иск за сумата от 14 807.42 лева, представляваща имуществени вреди от деянието.С решението на Апелативния съд в София от 19 октомври 2016 г. обаче първоинстанционната присъда е отменена в частите, в които Емил Цанков е признат за виновен и осъден. Подсъдимият е признат за невиновен и оправдан. Отхвърлен е и предявеният от МБАЛ \"Проф.д-р Георги Златарски\" ЕООД граждански иск като неоснователен и недоказан.Относно искането делото да бъде върнато за ново разглеждане от друг състав на въззивния съд тричленният състав на Върховния касационен съд намира, че касационният протест е допустим, но е неоснователен.Изложените в протеста твърдения за допуснати процесуални нарушения били неконкретизирани, поради което върховните съдии могат само да обобщят, че основните факти, относими към преценката на обективната и субективната съставомерност на поведението на подсъдимия Цанков, са правилно установени съобразно изискванията от Наказателно-процесуалния кодекс.По отношение на твърденията за нарушение на материалния закон тричленния състав на върховните съдии се солидаризира с решаващия извод на въззивния съд, че поради отсъствието на щета инкриминираната по отношение на подсъдимия Емил Цанков дейност от обективна страна не би могла да се субсумира под състава на престъплението \"безстопанственост\" по чл. 219 от Наказателния кодекс.", "date": "2017.08.23", "title": "ВКС реши да не връща делото срещу бившия кмет на Белоградчик Емил Цанков"}
{"url": "https://news.bg/int-politics/erdogan-vodi-stranata-si-v-opasna-posoka-predupredi-avstriya.html", "text": "Австрийският външен министър Себастиан Курц предупреди, че турският президент Реджеп Тайип Ердоган води страната си в неправилна и опасна посока, далеч от условията, необходими за членство в Европейския съюз, съобщава \"Асошиетед прес\".По думите на Себастиан Курц, действията на Ердоган срещу критикуващите го, хората с различно мнение и малцинствата, са \"абсолютно неприемливи\".Според първия дипломат на Австрия Ердоган показва очевидни черти на диктатор.Около 50 000 държавни служители бяха арестувани, а много повече бяха уволнени в чистката след опита за преврат миналата година.По думите на Курц, за да се присъедини към ЕС, Турция трябва да демонстрира уважение към демокрацията и човешките права, като това не се случвало от дълго време.", "date": "2017.08.23", "title": "Ердоган води страната си в опасна посока, предупреди Австрия"}
{"url": "https://news.bg/regions/kzp-izvarshila-2-500-proverki-po-moreto-ot-nachaloto-na-sezona.html", "text": "Председателят на Комисията за защита на потребителите Димитър Маргаритов посочи, че от началото на летни сезон комисията е извършила около 2 500 проверки на търговски обекти по Черноморието.Пред Нова телевизия Маргаритов обясни, че в хода на проверките на КЗП са съставени 150-160 акта за констатирани нарушения.Основните нарушения били свързани с разминавания между обещана услуга и предоставената такава на място. Такива били и най-честите сигнали от туристи по родното ни Черноморие.Туристите често се оплаквали и от некоректно отношение на търговци. Като пример Маргаритов посочи ситуация, възникнала през изминалата седмица. По думите му група от около 200 туристи не е била настанена в хотел поради неуредени отношения между туроператор и хотелиер. След намесата на КЗП туристите били настанени.Редки остават случаите на начисляване на такси от типа - \"\", \"празна чиния\", \"желание на клиента\". По-рано днес Маргаритов коментира сигнала от вчера, в които се посочваше, че заведение в Харманли е начислило  на клиент, който не бил консумирал храни или напитки в заведението.Маргаритов обясни, че е имало няколко случаи, в които търговци се опитвали некоректно да заблудят клиенти, че дължат суми за измислени услуги и други. Според статистиката на КЗП тези случаи намаляват.В заключение председателят на КЗП увери, че  продължават. Проверки ще има до края на сезона.", "date": "2017.08.23", "title": "КЗП извършила 2 500 проверки по морето от началото на сезона"}
{"url": "https://news.bg/crime/bashta-ukriva-v-sina-si-30-hil-dolara-na-granitsata.html", "text": "Митничари на ГКПП- Капитан Андреево открили близо 30 хил. долара и 3 500 евро в малолетен българин.На 18 август, петък на \"Входящи леки автомобили и автобуси\" на ГКПП- Капитан Андреево пристигнала кола управлявана от 51-годишен мъж. В автомобила заедно с него пътували жена му и синът му, както и още двама пътници. Никой от пътуващите не пожелал да декларира на стоки или валута.В последствие митничарите щателно проверили пътуващите и колата и открили 29 650 щатски долара и 3 500 евро в чантата, която била преметната през врата на малолетния син на шофьора.Пред митничарите и в личните си обяснения бащата заявил, че парите са негови.51-годишният мъж получил акт по Валутния закон тъй като валутата не била декларирана по смисъла на Директивата на ЕС за контрол върху движението на парите при влизане в и излизане от държавите членки на ЕС.не е декларирал парите, които са пренесени от малолетния му син през границата към Турция. Недекларираната валута е с левова равностойност 57 127.65 лева. парите са иззети в полза на държавата.", "date": "2017.08.23", "title": "Баща укрива в сина си 30 хил. долара на границата"}
{"url": "https://news.bg/crime/zadarzhaha-85-hil-evro-na-letishte-sofiya-1.html", "text": "Митническите служители от отдел \"Борба с наркотрафика\" в Митница Аерогара София задържаха 85 500 евро, които не са били декларирани от притежателя им при влизането в страната.По случая е установено, че на 19 август, събота, гражданин от Саудитска Арабия е бил селектиран за щателна проверка. Мъжът пристигал в страната от Истанбул.В хода на проверката митничарите открили в багажа на мъжа сума от 85 500 евро. Парите били в купюри по 500 евро.Валутата не била декларирана по смисъла на Директивата на ЕС за контрол върху движението на парите при влизане в и излизане от държавите членки на ЕС.По случая е образувано досъдебно производство. Разследването продължава под ръководството на Софийска Районна прокуратура.", "date": "2017.08.23", "title": "Задържаха 85 хил. евро на Летище \"София\""}
{"url": "https://news.bg/int-politics/turtsiya-otnovo-predupredi-sreshtu-referendum-v-irakski-kyurdistan.html", "text": "Външният министър на Турция повтори настояването на страната си иракските кюрди да отменят насрочения референдум за независимост, съобщава \"Асошиейтед прес\".Мевлют Чавушоглу посочи пред журналисти в Багдад, че очакването на Турция от Ирбил, столицата на автономния северен регион Иракски Кюрдистан, е \"много просто и ясно - и това е отмяната на решението за този референдум\".Масуд Барзани, който е президент на Иракски Кюрдистан, обяви, че допитването за това дали областта да се отдели от Ирак ще се проведе на 25 септември.Чавушоглу заяви, че Турция през цялото време е казвала, че \"решението за референдума е грешно\" и че ще каже на лидерите на иракските кюрди това \"още веднъж\", когато посети Ирбил по-късно днес.Турция, в която има голямо кюрдско население и се бори с кюрдските бунтовници, категорично се противопоставя на независима кюрдска държава както в самата Турция, така и в Ирак и Сирия.", "date": "2017.08.23", "title": "Турция отново предупреди срещу референдум в Иракски Кюрдистан"}
{"url": "https://news.bg/crime/protestirat-i-politsaite-v-petrich.html", "text": "Серията от регионални протести на служителите в системата на МВР продължава. Днес ще протестират полицаите в Петрич.Припомняме,  започна след , който беше на 5 юли. Полицаите недоволстват срещу ниското си възнаграждение и лошите условия на труд, с които се сблъскват ежедневно.Протестите на служителите в системата на МВР продължават въпреки решението на депутатите полицаите да получат финансово обезщетение за униформите си за последните 4 години.Припомняме и че изплащането на парите за униформи на полицаите .Последно протестираха полицаите във Враца. Техният протест беше на 14 август, понеделник. Преди тях на протест излязоха и служителите на МВР в , , ,  Перник, Гоце Делчев и други големи и малки населени места в страната.", "date": "2017.08.23", "title": "Протестират и полицаите в Петрич"}
{"url": "https://news.bg/int-politics/netanyahu-kam-putin-narastvashtata-rolya-na-iran-v-siriya-zastrashava-izrael.html", "text": "Нарастващата роля на Иран в Сирия представлява заплаха за Израел, Близкия изток и света. Това обяви израелският министър-председател Бенямин Нетаняху пред руския президент Владимир Путин, съобщава \"Ройтерс\".\"Г-н президент, със съвместни усилия ние побеждаваме ДАЕШ (\"Ислямска държава\"), и това е много важно нещо. Но лошото нещо е, че където победените ДАЕШ изчезват, Иран настъпва\", подчертал Нетаняху пред Путин по време на разговорите им в руския черноморски курорт Сочи.\"Ние не можем за забравим нито за миг, че Иран заплашва ежедневно да унищожи Израел\", допълнил израелският премиер и настоял: \"Иран въоръжава терористични организации, той подкрепя и инициира тероризъм.\"Нетаняху също така изтъкнал: \"Иран е вече на път да поеме контрола над Ирак, Йемен и до голяма степен вече на практика контролира Ливан.\"", "date": "2017.08.23", "title": "Нетаняху към Путин: Нарастващата роля на Иран в Сирия застрашава Израел"}
{"url": "https://news.bg/regions/zhitelite-na-kuklen-ne-iskat-krematorium-v-grada-si.html", "text": "Местните жители на град Куклен, област Пловдив, се обявиха против намерението на частно дружество в околностите на града да се изгради крематориум.Около 30 души се събраха на протест пред сградата на Регионалната инспекция по околната среда и водите в Пловдив, съобщи Нова телевизия.Над хиляда души са се подписали в петиция против плановете на частния инвеститор. Местните заявиха, че ако инвеститорът започне строеж, протестиращите ще блокират основни пътни артерии край Пловдив.Главният довод на жителите на града е, че не искат околната среда в района да се замърсява, а изгарянето на човешки тела и останки щяло да доведе точно до това.Протестът на местните премина докато в Регионалната инспекция по околната среда и водите в Пловдив се обсъждаше темата. Стана ясно, че инспекцията вече е заседавала веднъж по въпроса. Тогава решението било, че крематориума няма да замърси околната среда и опасност за местните жители на Куклен няма.Инвеститорът на проекта за изграждането на крематориум обаче е заявил, че няма намерение да се отказва от проекта. Той уверява местните, че инсталацията за горене на човешки тленни останки ще се намира на 2 километра от града.Жителите на Куклен обаче са твърде против изграждането на крематориума. Припомняме, че това не е първият протест в Куклен. На 22 февруари тази година градът отново беше обединен срещу проекта за изграждането на крематориум.", "date": "2017.08.23", "title": "Жителите на Куклен не искат крематориум в града си"}
{"url": "https://news.bg/crime/hotelieri-ot-varna-podkrepyat-proverkite-na-simeonov.html", "text": "Хотелиери от морската ни столица подкрепиха мерките, които вицепремиерът Валери Симеонов предприема срещу шума в курортите, съобщава БНР. Управата на хотелите демонстрира подкрепата си в специална декларация.Управител на хотелски комплекс в курорта \"Св. Константин и Елена\"- Атанас Карагеоргиев, разказва пред общественото радио, че става дума за защита на интересите на сериозните инвеститори в туризма. Карагеоргиев изтъква, че никой не би правил проблем за 30-минутно забавяне от ограничения за шума до 11 и 30 или 12 ч., но е проява на лош вкус да не се съобразяват с околните.Атанас Карагеоргиев се възмущава на обясненията, че проверките плашат собствениците на заведения. Според него това е така, защото те не спазват реда. Каагеоргиев смята, че с този шум с всяка изминала година курортът става по-евтин, по-лоша дестинация и по-малко предпочитан от младите хора.Припомняме, че вицепремиерът Валери Симеонов сподели в личния си профил във Фейсбук, че е събрал \"всички контролни институции в РПУ Слънчев Бряг\" и превърнал \"Слънчев бряг \"в синоним на нормален и тих европейски курорт\"Заедно с НАП констатирали множество нарушения на трудово-правния статус на работещите, данъчни и нарушения на закона за храните.Припомняме и че Съюза на хотелиерите в курортния комплекс \"Златни пясъци\" се обявиха в подкрепа на действията на вицепремиера. В декларация до медиите те обясниха, че проверките на Симеонов за среднощния шум са първото действие на държавата по този \"толкова наболял проблем\".Съюза на собствениците в \"Слънчев бряг\" също пуснаха позиция по въпроса.Според работодателите в \"Слънчев бряг\" трябва да се организира срещамежду представители на бизнеса в комплекса, премиера Борисов, вицепремиера Симеонов, министъра на туризма Николина Ангелкова и кмета на Несебър Николай Димитров, за да може проблемът да се реши навреме.От друга страна около 200 работници излязоха на протест в \"Слънчев бряг\" и се обявиха против  в курортния комплекс.", "date": "2017.08.23", "title": "Хотелиери от Варна подкрепят проверките на Симеонов"}
{"url": "https://news.bg/int-politics/sasht-shte-se-namesyat-v-nashite-prezidentski-izbori-ubedena-rusiya.html", "text": "Москва е убедена, че САЩ ще се опитат да се намесят в руските президентски избори, насрочени за 2018 г. Това обяви заместник-министърът на външните работи на Русия Сергей Рябков в интервю за китайски и японски медии.\"Ние сме свикнали с американската намеса. Ние се научихме да живеем с нея. Същото се отнася и до подслушването на телефони от американските тайни служби. Този, който не е наясно с това, е абсолютно наивен човек, който живее на друга планета и не разбира какво е реалното положение\", коментирал Рябков, добавяйки, че Русия ще се приготви за американското вмешателство, тъй като \"няма съмнение, че това ще се случи\".", "date": "2017.08.23", "title": "САЩ ще се намесят в нашите президентски избори, убедена Русия"}
{"url": "https://news.bg/crime/politsiya-pazi-semeystvoto-na-momcheto-obvineno-za-ubiystvoto-na-11-godishnata-nikol.html", "text": "Близките на ученика Иван, който е обвинен в убийството на 11-годишната Никол, са получили заплахи за живота си, съобщи Нова телевизия.Близките на 15-годишния Иван се страхуват да излязат от дома си.Полицията вече пази семейството на Иван в бургаския квартал \"Меден рудник\". Предвидено е патрула да осъществява денонощна охрана на жилищния блок.Припомняме, Иван е обвинен за , която беше намерена с прободна рана във врата в асансьор в бургаския квартал \"Меден рудник\". Вчера, 22 август, Окръжният съд в Бургас уважи иска на прокуратурата срещу Иван за неговото . В отговор на твърдения по медиите майката на момчето заяви, че синът ѝ не е бил способен да убие Никол. Иван не можел да използва нож и вилица. Стана ясно и че младежа е бил под индивидуална форма на обучение, тъй като е със специални образователни потребности.", "date": "2017.08.23", "title": "Полиция пази семейството на момчето, обвинено за убийството на 11-годишната Никол"}
{"url": "https://news.bg/int-politics/rusiya-seriozno-pritesnena-che-yaponiya-zhelae-pro-na-sasht.html", "text": "Русия е сериозно притеснена, че Япония може да разположи американската система за противоракетна отбрана (ПРО) Aegis Ashore на своя територия, за да се противопостави на ракетните заплахи от страна на Северна Корея, съобщават руските медии, цитирайки заместник-министъра на външните работи на Русия Сергей Рябков.Рябков също така заявил, че на Северна Корея не бива да се налагат санкции неограничено и че те няма да доведат до резултат без диалог.Русия и Китай, макар и на реторично равнище да подкрепят ограниченията и санкциите, налагани от ООН срещу режима в Северна Корея, скрито по един или друг начин подкрепят режима, разглеждайки комунистическата държава като терен за сблъсък със САЩ. ", "date": "2017.08.23", "title": "Русия сериозно притеснена, че Япония желае ПРО на САЩ"}
{"url": "https://news.bg/regions/mrasniyat-vazduh-v-razgrad-sabra-izvanredno-obshtinarite.html", "text": "Общинарите в Разград се събраха на извънредно заседание заради сигнали на стотици жители, оплакващите е от лошото качество на въздуха в града.Според сигналите от около месец в квартал \"Лудогорие\" в Разград се усещат лоши миризми, съобщи Нова телевизия.Припомняме и че в понеделник, 21 август, около 100 души излязоха на протест в Разград заради влошеното качество на въздуха. Тогава те заявиха, че неприятните миризми продължава от месец юли насам. Жителите събраха и 280 подписа, с които настояват да се открие източникът на замърсяването.Сигнал е подаден и към Регионалната инспекция по околната среда и водите в Русе.Въпреки оплакванията на хората екоинспекцията в Русе не е установила нарушение на нормите за качество на въздуха в Разград.От две седмици насам в града е разположена и мобилна лаборатория, която след за качеството на въздуха. Очаква се резултатите от съоръжението да станат ясно до дни.", "date": "2017.08.23", "title": "Мръсният въздух в Разград събра извънредно общинарите "}
{"url": "https://news.bg/int-politics/desetki-izbiti-pri-bombardirovka-na-sauditska-arabiya-v-jemen.html", "text": "Въздушен удар е поразил хотел в Сана, столицата на Йемен, избивайки най-малко 35 души, включително цивилни и бойци бунтовници, съобщава \"Ройтерс\".Според хусите, които контролират йеменската столица от 2015 г. насам, въздушният удар е бил извършен от оглавяваната от Саудитска Арабия коалиция.Свидетелства на очевидци, цитирани от \"Ал Джазира\", изтъкват, че градът е бил удрян най-малко 25 пъти от снощи насам.Продължаващата гражданска война в Йемен започна през септември 2014 г., когато шиитското политеческо движение на хусите завладя Сана, превземайки президентския дворец и създавайки временно правителство. Военната интервенция начело със Саудитска Арабия започна през март 2015 г. с бомбардировки срещу бунтовниците хуси и в полза на сваления от власт президент Абдрабух Мансур Хади.", "date": "2017.08.23", "title": "Десетки избити при бомбардировка на Саудитска Арабия в Йемен"}
{"url": "https://news.bg/crime/ivan-dori-ne-mozhe-da-izpolzva-nozh-tvardi-maykata-na-obvinyaemiya-za-ubiystvoto-na-nikol.html", "text": "Иван не може да е убил Никол. Той не може да използва нож и вилица, не бил и агресивен. Това твърди майката на 15-годишното момче, обвинено за убийството на 11-годишната Никол в Бургас, предаде bTV.Според съученици на младежа, той е бил на индивидуално обучение, тъй като е със специални образователни потребности. След искане на Окръжната прокуратура в Бургас Иван беше задържан за срок до 72 ч. Обвинението поиска момчето да бъде задържано за постоянно.Делото се гледа при закрити врата. Никой от близките на обвиняемия не присъства. Според адвоката на Иван по делото трябва да бъде назначена съдебно-психиатрична експертиза, защото имало сериозно разминаване между интелектуалното и възрастовото развитие на ученика. Според адвоката развитието на Иван било като на 10-годишен.Оказва се, че след като убил Никол, Иван започнал да играе на \"криеница\" и \"гоненица\" с приятелите си. Той не разбрал, че е убил 11-годишното момиче в асансьора. Научил за трагичния край на спора по-късно, по телевизията.Припомняме, на 20 август, неделя, 11-годишната Никол беше открита мъртва в асансьор в жилищен блок в бургаския квартал \"Меден Рудник\". Момичето е било умъртвено посредством удар с нож в областта на шията, като хладното оръжие е засегнало артерия. ", "date": "2017.08.23", "title": "Иван дори не може да използва нож, твърди майката на обвиняемия за убийството на Никол"}
{"url": "https://news.bg/int-politics/normandskata-chetvorka-podkrepya-spiraneto-na-oganya-v-iztochna-ukrayna.html", "text": "Лидерите на Нормандската четворка (Русия, Германия, Франция и Украйна) подкрепиха очакваното спиране на огъня в източната част на Украйна и се надяват то да доведе до подобряване на положението на населението в Донбас. Също така изразиха и готовността си да предприемат всички необходими мерки за изпълнение на Минските споразумения.Това съобщи говорител на германското правителство във вторник. Лидерите на четирите държави Владимир Путин, Ангела Меркел, Емануел Макрон и Пьотр Порошенко са провели телефонен разговор във вторник.\" коментира говорителят.  добави той.", "date": "2017.08.23", "title": "Нормандската четворка подкрепя спирането на огъня в Източна Украйна "}
{"url": "https://news.bg/int-politics/razprasvat-sas-salzotvoren-gaz-protestirashti-sreshtu-tramp.html", "text": "Полицията е използвала пиперлив и сълзотворен газ, за да разпръсне протестиращи срещу американския президент Доналд Тръмп в град Финикс, щата Аризона.Тълпата хвърляла камъни и бутилки, като това е станало по време на митинг, на който Тръмп е държал реч, съобщава \"Ройтерс\".\"Хората в тълпата започнаха да хвърлят камъни и бутилки по полицията, те също така разпръснаха газ в района\", уточниха от местната полиция.\"Полицията отговори с пиперлив и сълзотворен спрей в опит да разпръсне тълпата и да прекрати атаките\", допълниха от полицията.Полицията не е предоставила данни за броя на протестиращите на събитието на Тръмп, но местни медии обявиха, че е имало няколко хиляди души.", "date": "2017.08.23", "title": "Разпръсват със сълзотворен газ протестиращи срещу Тръмп"}
{"url": "https://news.bg/society/kinoto-dalech-pred-teatara-i-kontsertite-v-predpochitaniyata-na-balgarite.html", "text": "Българите предпочитат киното пред театъра и концертите. Това показват данни от анализ на Евростат, цитиран от БТА, за някои от културните предпочитания на европейците през миналата година.Над 5,5 милиона българи са гледали различни филми през миналата година, като близо 1 милион са се оказали киномани и са посещавали 4 или повече пъти кината в страната, при среден показател за ЕС 17 процента. От прожектирани у нас около 6 500 различни филма - най-много са били американските продукции - близо 4000, европейските - около 1800, и българските - около 700.През изследвания период са били реализирани над 1000 концерта на живо, като повече от една трета от тях (383 концерта) са били поп, рок или фолк изяви. Редовни посетители на подобни концерти (повече от 4 посещения) са били около четвърт милион българи на възраст 25-34 години. Редовни любители на пърформънсите са около 7 на сто от българите, при среден показател за ЕС - 14 на сто.", "date": "2017.08.23", "title": "Киното далеч пред театъра и концертите в предпочитанията на българите"}
{"url": "https://news.bg/int-politics/tramp-se-zaricha-da-zatvori-pravitelstvoto-no-da-postroi-stenata-s-meksiko.html", "text": "Американският президент Доналд Тръмп се зарече да затвори правителството, ако това е необходимо, за да построи стената си по границата с Мексико.Държавният глава на САЩ посочи пред привърженици на митинг под наслов \"Да направим Америка отново велика\" в град Финикс, щата Аризона, че опозиционната Демократическа партия била \"обструкционистка\".По време на 80-минутната реч Тръмп също така нападна медиите, обвинявайки ги, че предоставят трибуна на крайнодесни групировки.Американският президент също така заявил, че смята да денонсира НАФТА, търговското споразумение за свободна търговия с Мексико и Канада.Относно Северна Корея президентът изразил надежда във връзка с възможността за намаляване на напрежението заради ядрената и ракетната програма на Пхенян.Имайки предвид вожда на Северна Корея Ким Чен-ун, Тръмп коментирал: \"Уважавам факта, че той започва да ни уважава. И може би - вероятно не, но може би - нещо положително може да се случи.\"Но докато коментарите на Тръмп бяха посрещнати с овации в залата, където се е провело събитието, протестиращи срещу Тръмп, които са се били събрали отвън, влязоха в сблъсъци с полицията след приключването на мероприятието.Американският държавен глава започна и приключи речта си, призовавайки американския народ да остане единен. Ала той бързо се обърнал срещу познати врагове, започвайки с медиите, които според него представили невярно неговите \"перфектни\" думи след разразилото се насилие по време на демонстрация на крайнодесни групи в Шарлътсвил преди дни, при която загина една жена, блъсната с кола от крайнодесен мъж.Той обвини \"истински непочтените хора в медиите и фалшивите медии\" в \"опит да отнемат нашата история и наследство\", защото, по думите му, \"те не харесват нашата страна\".Тръмп също прочел част от речта, която той произнесе няколко часа след събитията в Шарлътсвил, но не спомена спорното си твърдение, че \"двете страни\" трябвало да поемат вината (освен крайнодесните, също така и крайнолевите, б. р.).След това вниманието на Тръмп се насочи към имиграцията, както и към демократите, които според него \"поставят сигурността на Америка в опасност\", противопоставяйки се на стената, която той иска да построи по южната граница на САЩ с Мексико.Той подчерта, че служителите, които се занимават с имиграционните въпроси, заявили, че било \"жизнено важно\" да се ограничи потокът от нелегални имигранти.Тръмп заключил: \"Ако трябва ще затворим правителството, но ще построим тази стена.\"", "date": "2017.08.23", "title": "Тръмп се зарича да затвори правителството, но да построи стената с Мексико"}
{"url": "https://news.bg/crime/16-godishna-rodi-v-taksi.html", "text": "16-годишната Мирена е родила в такси, докато пътува към болницата, съобщава Нова телевизия.Тя може да чете и пише, но е учила само до 5 клас. След това се омъжила. Три години по-късно, преди 5 дни, се появява синът ѝ Атанас - в такси.Село Малко Кадиево се намира на 15 минути от болницата в Стара Загора. Оказва се твърде дълго време и раждането започва в таксито.Младата майка си спомня за шофьора с благодарност. Не знае името му, таксиметровата фирма, нито дори номера на колата.Той се казва Пламен. Шофьор е от половин година. Не желае да се показва по телевизията, защото смята, че с доброто не бива да се парадира, а е нямало какво друго да направи.А макар да не се познават, двамата си желаят здраве.", "date": "2017.08.23", "title": "16-годишна роди в такси"}
{"url": "https://news.bg/politics/tsankov-kamak-otklonyaval-vnimanieto-ot-koruptsiyata-na-pravitelstvoto.html", "text": "Лидерът на БСП Корнелия Нинова беше категорична, че ще съди всички, които са свързали нейното име или това на БСП с въпроси за \"Цанков камък\".Пред bTV Нинова посочи, че е получила отговора от прокуратурата не вчера, а на 17 август, четвъртък. Относно , че отговора не е лично от главния прокурор Сотир Цацаров, Нинова обясни, че е важно съдържанието, а не формата. Нинова посочи и че първоначално подписът и името на наблюдаващия прокурор са били умишлено прикрити, за да се спазят изискванията по Закона за защита на личните данни.Нинова допълни и че думите \"нямате процесуално качество в досъдебното производство\" означават, че тя не е страна по производството.\"Формално съм чула името си няколко пъти. Всичко това отива при адвокатите ми и на съд\", посочи лидерът на БСП относно намеренията си да заведе дело срещу всички, които свързват името ѝ с \"Цанков камък\".Според Нинова този въпрос е маловажен. По-важно било защо се е направил целият този скандал с \"Цанков камък\".\"Цанков камък е повод. Причините са съществени. Първо, скандалът цели да се отклони вниманието от кражбите на правителството\", обясни Нинова и посочи като пример аферата \"Суджук гейт\". По думите ѝ това е дъното на политиката в България.На второ място като причина за скандала с \"Цанков камък\" Нинова посочи антикорупционния закон на БСП. \"Нашия антикорупционен закон е по-добър и среща по-голяма подкрепа. ГЕРБ искат да омаловажат закона\", обясни лидерът на столетницата. \"Важно е да има алтернатива. Имаме такъв алтернативен проект. Целта е да има закон, който се бори с корупцията по високите етажи на властта - с политиците.\"Нинова очерта и две от основните различия в двете предложения за антикорупционен закон. По думите ѝ  предвиждал изпълнителната власт да назначава органа за антикорупция. \"Правителството и властта генерират най-много корупция. Органът трябва да излезе от изпълнителната власт\", обясни тя.Като второ разминаване Нинова посочи  председателят на антикорупционния орган да бъде назначаван от президента, независимо кой е той. Това щяло да осигури взаимен контрол, ограничаване и дистанциране. \"Президентът назначава само председателя. Част от членовете ще се назначава от Народното събрание, за да има форма на контрол и над председателя, и над изпълнителната власт\".\"Ние искаме този случай да не се потули. Цялата истина докрай. Не трябва да се оставят така нещата\", обясни Нинова относно казуса с \"Цанков камък\" и допълни, че проектът е бил приключен през 2010 година при управлението на ГЕРБ. По думите на Нинова тогава премиерът Борисов е \"рязал ленти\" и говорил, че проектът е едно от най-модерните съоръжения. \"Аз не съм участвала в преговори и подписване на договори. Кой е виновен ще каже прокуратурата\", категорична бе соцлидерът, припомняйки, че според нея скандалът е \"политически фалш\", целящ да се отклони вниманието.Лидерът на БСП даде и оценка на първите 100 дни от управлението на кабинета \"Борисов 3\". Според нея твърденията, че това управление се венчае с най-ниска безработица не са правилни. Като пример Нинова посочи населението на Северна България. \"Тези хора не живеят добре. Това са проблеми, натрупани с години\", обясни тя.Нинова продължи оценката си към правителството с факти. По думите ѝ правителството е управлявало в тези 100 дни без програма. \"За 100 дни се отказаха от сериозни предизборни обещания като това да има полицай във всяко село и това да се преизчислят всички пенсии\", категорична е соцлидерката.Според Нинова тези 100 дни са \"100 дни на далавери и скандали\". Първо лидерът на БСП посочи , а впоследствие и  на фона на председателството на България в Съвета на ЕС. Нинова обясни и че вижда битка между институциите в сегашното правителство - според нея президентството е било подложено на натиск.Нинова продължи оценката си с това, че напоследък в обществото се наблюдава омраза, агресия и напрежение, което също се дължало на лошо управление.", "date": "2017.08.23", "title": "\"Цанков камък\" отклонявал вниманието от корупцията на правителството"}
{"url": "https://news.bg/crime/zaplahi-s-nozhove-machete-i-ognestrelni-orazhiya-ezhednevie-za-speshnite-meditsi.html", "text": "Медиците от Спешна помощ в София разказват, че се налага да изтърпяват заплахи с ножове, огнестрелни оръжия и дори мачете.\"Става въпрос за ежедневна агресия\", подчерта д-р Делян Георгиев, завеждащ смяна в столичната Спешна помощ, в сутрешния блок на БиТиВи. Валери Темелков разказа за случая от преди два дни, когато спешен екип беше заплашен с нож от близки на пациентка в столичния квартал \"Надежда\". Той е бил част от спешния екип, отзовал се на повикването. \"Момчето ни посрещна доста афектирано, със сълзи на очите, бащата ни посрещна гол до кръста, целия изпотен, много нервен, с крясъци, че съпругата му има инсулт и трябва да отиде в болница. Когато влязохме в апартамента, видяхме една жена, която седеше нормално на леглото, без симптоми на безсъзнание\", разказва Темелков.Започва рутинен преглед и в един момент синът се появил, държейки голям кухненски нож в ръка. \"Веднага реагирах и му казах да спре и да пусне ножа. Той може би се стресна от тона ми, защото го казах рязко\", допълни Темелков.Д-р Георгиев също разказа фрапиращ случай от неговата медицинска практика.\"В кв. \"Люлин\" живее един наш абонат - човек, който се обажда почти ежедневно на спешна помощ, лъже, измисля симптоми и много затруднява работата ни. Този абонат ме посрещна на адреса чисто гол, с бразилско мачете в ръка. Заби мачетето в масата и каза \"Сега ме преглеждайте, аз не съм добре\", спомня си медикът.На друг техен колега опрели пистолет в главата по време на преглед.Според тях проблемите с агресията започват още с възпитанието на децата ни и това на обществото по-късно.Според лекарите няма възможност екипи на МВР да бъдат изпращани на адрес с линейките.", "date": "2017.08.23", "title": "Заплахи с ножове, мачете и огнестрелни оръжия - ежедневие за спешните медици"}
{"url": "https://news.bg/regions/kasovata-belezhka-za-nishto-1-chas-bila-shega.html", "text": "Собственикът на заведението в Харманли, в което беше начислена такса \"нищо - 1 час\" на клиент, без той да е консумирал нещо в заведението, обясни, че цялата ситуация била на шега.Пред Нова телевизия собственикът на сладкарницата Живко Василев посочи, че такава такса нямало - \"това никога не се е случвало, няма и да се случи\". По думите му касовата бележка, на която пише \"нищо - 1 час\", е била шега с компания, седнала в заведението. Хората от компанията били приятели на собственика, а бележката била с цел забава.Според собственика едно от момчетата в компанията снимало бележката и качило снимката в социалните мрежи, а от там се стигнало и да Министерството на туризма.Припомняме, вчера министъра на туризма Николина Ангелкова нареди заведението в Харманли да бъде проверено по сигнал за касова бележка, която таксува такса \"нищо - 1 час\". Според подателя на сигнала той е бил начислен с такса от 5 лв. за \"нищо - 1 час\", без да е консумирал храна или напитки в заведението.Въпреки твърдението на собственика, че става въпрос за шега, заведението ще бъде проверено от компетентните институции.По думите на председателя на Комисията за защита на потребителите Димитър Маргаритов тези случаи са изключително редки. Таксите от типа \"нищо\", \"\" или \"допълнителни изисквания към приготвянето на храната\" не се срещали често у нас.", "date": "2017.08.23", "title": "Касовата бележка за \"нищо - 1 час\" била шега"}
{"url": "https://news.bg/int-politics/vozhdat-kim-naredi-uvelichavane-na-proizvodstvoto-na-boyni-glavi-za-raketi.html", "text": "Вождът на Северна корея Ким Чен-ун е наредил да се увеличи производството на бойни глави за балистични ракети и ракетни двигатели с твърдо гориво, съобщават официозните държавни медии, цитирани от световните осведомителни агенции.Напрежението около ядрената и ракетната програма на Северна Корея нараства все повече през последните месеци. През юли Пхенян извърши под наблюдението на Ким Чен-ун два опита с междуконтинентални балистични ракети, след които се смята, че обсегът на оръжията му вече обхваща голяма част от американския континент.Международните експерти не са наясно дали Северна Корея вече притежава технология за връщане в атмосферата на изстреляните бойни глави, без да се разрушават, но Пхенян уверява, че е разработил такава технология.Комунистическата държава заплаши да изстреля ракети в близост до американския остров Гуам в Тихия океан, но впоследствие заяви, че ще изчака. ", "date": "2017.08.23", "title": "Вождът Ким нареди увеличаване на производството на бойни глави за ракети"}
{"url": "https://news.bg/crime/ekoagentsiyata-ne-iska-da-dade-pochasovi-danni-za-kachestvoto-na-vazduha-v-sofiya.html", "text": "Изпълнителната агенция по околната среда обжалва решението на Софийския административен съд, който поиска агенцията да публикува данни за качеството на въздуха в София за 4 години назад.Неправителствената организация \"За Земята - достъп до правосъдие\" обаче продължава да държи на искането си данните за качеството на въздуха и наличието на фини прахови частици в столицата да бъдат обнародвани.Пред bTV директорът на дирекция \"Мониторинг и оценка на околната среда\" Валери Серафимов обясни, че няма почасова норма за стойностите на фини прахови частици във въздуха, което позволявало на отделните общини да тълкуват данни неправилно.Друго обаче е мнението на Генади Кондарев, който членува в неправителствената организация. Според него острата реакция на агенцията не може да бъде повод да се спира информация от гражданите.Припомняме, Софийският административен съд поиска от Изпълнителната агенция по околната среда да публикува почасовите данни за качеството на въздуха в София. Агенцията трябва да \"върне лентата\" за последните 4 години. Решението дойде в отговор на жалбата на сдружението \"За Земята - достъп до правосъдие\".Агенцията обаче обжалва решението. Предстои окончателната дума на Върховния административен съд по делото.Сдружението \"За Земята - достъп до правосъдие\" се представлява от адвокат Александър Кашъмов и Програма \"Достъп до информация\". По думите на Кашъмов с действията си Столичната община и Изпълнителната агенция по околната среда отказват да достъп до информация, която има голямо обществено значение.Според Кашъмов почасовите данни за стойностите на фини прахови частици ще помогнат при анализа на пиковите моменти в деня, когато замърсяването е най-голямо. След съпоставка на данните ще може да се образува \"една разумна картина\", от която гражданите да разберат дали институциите адресират проблемите и предприемат някакви мерки.Според юристът в ИАОС Евелина Турмакова данните не били скрити. Информацията била публикувана на сайта на Столична община. На сайта обаче почасови стойности няма.Припомняме и че в началото на месец април Съдът на Европейския съюз в Люксембург  за неспазване на задълженията си по . Тогава се оказа, че страната ни не е изпълнила задълженията си, произтичащи от правото на ЕС. Според решението на Съда България не е спазвала системно както на годишните, така и на дневните пределно допустими стойности за концентрациите на прахови частици в .", "date": "2017.08.23", "title": "Екоагенцията не иска да даде почасови данни за качеството на въздуха в София"}
{"url": "https://news.bg/int-politics/eksshefat-na-us-razuznavaneto-se-samnyava-v-godnostta-na-tramp-za-prezident.html", "text": "Джеймс Клапър, бившият директор на американската разузнавателна служба, постави под съмнение годността на президента Доналд Тръмп за поста след вчерашната му реч пред негови привърженици в град Финикс, щата Аризона, съобщава СиЕнЕн.Клапър също така изразил тревога относно достъпа на Тръмп до ядрените кодове.По време на речта си Тръмп защити реакциите си относно събитията преди дни в Шарлътсвил, където се разиграха сцени на насилие между крайнодесни елементи и контрапротестиращи антифашистки групи, но пропусна да спомене, че обвини и \"двете страни\" за сблъсъците.Тръмп също така намекна, че може да помилва Джо Арпайо, спорния бивш шериф на окръг Марикопа, на фона на информации, че президентът планира да го помилва за присъда по криминални обвинения.", "date": "2017.08.23", "title": "Ексшефът на US разузнаването се съмнява в годността на Тръмп за президент"}
{"url": "https://news.bg/regions/v-zaharna-fabrika-sa-saborili-25-nezakonni-postroyki.html", "text": "Кметът на район Илинден Иван Божинов обясни, че в \"Захарна фабрика\" са премахнати 25 незаконни постройки. Предстои теренът да се почисти и обезопаси. Събарянето на незаконните постройки щяло да продължи през месец септември.Ромите, които бяха изселени от квартал \"Захарна фабрика\", се пращат в центрове за настаняване, съобщи bTV.Припомняме, вчера, 22 август полицията и Столична община предприеха акция за събарянето на повече от 140 незаконни постройки в столичния квартал \"Захарна фабрика\".Вчера Божинов обясни, че малките деца няма да бъдат оставени на улицата - осигурени са места в дом за бездомни. Някои от живущите в \"Захарна фабрика\" ще отидат при роднини, а други ще се изнесат от София, обясни Божилов.По думите на Зорка, жителка на махалата, тя и семейството ѝ са останали без покрив, въпреки че са били настанени в центъра \"Св. София\". Според нея семейството ѝ живее цял живот в квартала.Предвидено е изселените роми да останат в центъра \"Св. София\" около три месеца. През това време администрацията на Столична община ще трябва да съдейства на изселените за решаването на проблема с жилищата.", "date": "2017.08.23", "title": "В \"Захарна фабрика\" са съборили 25 незаконни постройки"}
{"url": "https://news.bg/finance/credissimo-pretendent-za-titlata-evropeyski-inovator-na-2017-na-european-fintech-awards-2017-1.html", "text": "Credissimo е единствената българска компания, номинирана от организаторите на престижния конкурс European FinTech Awards 2017, в категорията \"Алтернативни финанси \". Престижната номинация, нарежда българското дружество сред водещите европейски компании, като Credissimo се състезава за място сред най-големите финансово-технологични структури в Европа, както и за отличието \"Европейски иноватор на 2017\".След спечелените многобройни награди и постижения през последната година, поканата за участие в престижния конкурс е поредното доказателство, че Credissimo успешно развива своята политика, като потребителски ориентирана компания.Потвърждение на това е признанието, което дружеството получи през юни от българските потребители, като беше избрана за любима \"Финансова институция\" и \"Любима марка\" в единствената потребителска класация у нас - \"Любимите марки\". Иновативни решения и модели, високата клиентска удовлетвореност и разрастващата се експанзия на компанията за , са само част от причините за номинацията и в European FinTech Awards 2017.Благодарение на своите постижения, в рамките само на една година, компанията стартира ключови партньорства с международни технологични компании като Viber, Facebook, Instantor, Bitcoinpay, Green Business Bureau, които спомагат за нейното развитие. Междувременно Credissimo получи специална покана от Google за участие в Think Finance Central Europe 2017, събитието обединяващо най-големите финансови компании в сектора.Credissimo представлява България сред силна конкуренция от утвърдени европейски ФинТек компании като Mintos (Латвия), Lendify (Швеция), Viventor (Холандия), Fidor Bank (Германия), Funding Circle (Англия), Wonga (Холандия), Zonky (Чехия), Cream Finance (Латвия), 4Finance (Латвия) и др.\"Номинацията, която получихме е първата на световно ниво, което е огромно признание за нас. Да бъдеш единствената българска компания на един от най-значимите конкурси във финансово-технологичната сферата, е доказателство, че Credissimo вече се нарежда сред най-иновативните и обещаващи дружества в Европа. След множеството отличия, които компанията ни получи през последните месеци, участието в конкурса е поредната оценка за работата и старанието на целия ни екип. Пожелаваме успех на всички участници в конкурса.\" заяви г-н Янков, изпълнителен директор на компанията.European FinTech Awards е един от най-престижните конкурси, който оценява работата на компаниите от финансово-технологичния сектор в Европа, като събира над 500 предприемачи, банкери, инвеститори и консултанти. Тази година темата на наградите е \"Епохата на ФинТек индустрията\".Носителите на наградите ще бъдат обявени на специална церемония на 27 септември в Брюксел.Гласувайте и вие, и подкрепете единствената българска компания в European FinTech Awards 2017, като дадете своя глас тук: .", "date": "2017.08.23", "title": "Credissimo – претендент за титлата \"Европейски иноватор на 2017\" на European FinTech Awards 2017"}
{"url": "https://news.bg/crime/mvr-naznachilo-934-novi-politsai-tazi-godina.html", "text": "778 нови жандармеристи са назначени от началото на годината. Това обяви вътрешният министър Валентин Радев след заседанието на МС. Той е забранил назначението на администрация в силовото ведомство.934 са новите полицаи назначени до 8 август, обясни министърът. Радев е доволен,че кабинетът е изпълнил ангажимента си за 1000 нови униформени до края на 2017. Новите служители на реда ще бъдат разпределени към малките населени места.Над 30% от услугите, предлагани от МВР вече са електронизирани и така са намалени опашките в КАТ. Опитваме се да бъдем все по-любезни, отчете министър Радев. Опитът в столичния КАТ ще бъде приложен и в териториалните дирекции.Припомняме, че преди седмица министър Рдаев увери, че ще настоява за още средства в бюджета за екипировка и оборудване. Отделени и предвидени са 200 000 лв. за закупуване и пълна подмяна на лични предпазни средства на пожарникарите.", "date": "2017.08.23", "title": "МВР назначило 934 нови полицаи тази година"}
{"url": "https://news.bg/politics/rodopite-bili-v-ratsete-na-dps-gotveli-im-otkasvane-ot-balgariya.html", "text": "Родопите са блокирани и заклещени в ръцете на ДПС. Това предупреди oтец Боян Саръев пред БиТиВи.По думите му, подготвяла се \"бавно и полека автономия в Родопите\". \"Автономията всъщност я има, но не териториална, а политическа\", обяви той.\"Цялата политическа и икономическа власт е в ДПС, културна автономия, религиозна автономия. Крачката към териториалната автономия е една, която един ден може би ще бъде извървяна, защото Турция има нужда от разширяване\", изтъкна още отец Боян Саръев.По думите му, трябва да сме готови да защитаваме собствената си територия, защото тя не е толкова сигурна, особено при днешната липса на армия и военна отбрана.По принцип ислямът има претенции за световно господство и в последните десетителия той използва всякакви средства, за да налага това господство, смята още отец Боян Саръев.\"Самата имигрантската вълна, която наблюдаваме от няколко години насам, е една от формите за завладяването на западната цивилизация, за да се налага там ислямът. Виждаме какви масови строителства на джамии има в европейските държави, където все повече се увеличава броят на мюсюлманите. Всичко това не е само за задоволяване на техните духовни интереси, а има по-дълбок и по-перспективен и глобален план\", допълни той.", "date": "2017.08.23", "title": "Родопите били в ръцете на ДПС, готвели им откъсване от България "}
{"url": "https://news.bg/press/balgariya-s-nay-skapoto-shefstvo-na-evrosayuza-ninova-se-zakani-da-sadi-borisov-zaradi-tsankov-kamak.html", "text": "Европредседателство.\"Дума\":България с най-скъпото шефство на Евросъюза Предварителните разчети отреждат на България първо място в ЕС по разходи за европредседателството, което ще поемем от 2018 г. Смятаните досега за първенци по харчове са Франция (171 млн. евро), Холандия (150 млн. евро), Полша (115 млн. евро) и Испания (100 млн. евро), българските пари са близо 77 млн. евро.Ако сметнем разходите на глава от населението излиза, че европредседателството струва 10,8 евро на всеки българин. За французите е било 2,55 евро на човек. Холандците са отделили по 8,82 евро, поляците по 3,02 евро, а испанците по 2,17 евро. Ние вече сме счупили рекорда по разходи, а министър Лиляна Павлова иска още пари. Вчера стана ясно, че 1,5 млн. лв. ще ни струва само рекламата. Скандал.\"Монитор\":Нинова се закани да съди Борисов заради \"Цанков камък\" Соцлидерът Корнелия Нинова се закани да съди персонално премиера Бойко Борисов и депутати от ГЕРБ, които са свързали името й с проекта \"Цанков камък\" и с корупция.Тя имала още утре среща с адвокати, които да подготвят жалбите. Те пък щели да бъдат на базата на медийните публикации от изявите на премиера по темата. За целта Нинова поискала официални записи от телевизиите. Повод за коментара й се оказа отговор от страна на прокуратурата, в който я уверяват, че \"няма нищо общо\" с проекта \"Цанков камък\", който бе даден от ГЕРБ на държавното обвинение.\"Всички, който си позволиха да свържат моето име с \"Цанков камък\" отиват на съд, от министър-председателя до подгряващата го група говорители\", отсече Нинова. Тя обаче не уточни дали жалбите срещу Борисов ще са за клевета, а само припомни, че вече го съди за обръщението \"г-жа Лъжа\" и за твърдението, че е била член на СДС. Смяна.\"Сега\":Кабинетът сменя шефа на ДАТОПредседателят на Държавна агенция \"Технически операции\" Цветан Китов ще бъде сменен на утрешното заседанине на Министерския съвет. Вносител на точката в дневния ред е премиерът Бойко Борисов, който пряко отговаря за работата на агенцията за реализиране на специалните разузнавателни средства, съобщава БГНЕС.Цветан Китов е дългогодишен служител на МВР, работил е \"Оперативно-техническа информация\" и в Национална служба сигурност. От август 2013 г. е заместник-председател на ДАТО, а от октомври 2013 г. е назначен и за председател. За да се осъществя смяна на председателя на ДАТО е нужен указ на президента, като правителството прави предложението за това. Все още не е известно името на наследника на Китов, който ще бъде предложен от правителството на президента за издаване на указ. Престъпност. \"Монитор\":20 000 деца престъпници под опеката на държавата20 000 деца на възраст между 8 и 17 години, които са прекрачили закона, се превъзпитават от държавата с различни мерки. Някои са настанявани в специализирани заведения, други са задължавани да участват в различни курсове, трети са принуждавани да се извинят на пострадалото лице, показа проверка на \"Монитор\". Има и такива обаче, които се озовават зад решетките за убийство или опит за убийство. Техният брой е най-малък - около 10 са непълнолетните, отишли зад решетките заради отнет живот. Те всъщност са пращани в затвора, едва когато навършат пълнолетие, без значение, че престъплението е извършено, когато са били под 18 години. Подобен може да се окаже и случаят с 15-годишния Иван, който закла 11-годишната Никол в асансьор в бургаския квартал \"Меден рудник\".  Акция.\"Сега\":Данъчните са затворили над 120 заведения по моретоДанъчните са затворили над 120 заведения по морето от началото на лятото, съобщи говорителят на НАП пред БТВ. Най-честите нарушения са неиздаване на касова бележка и разлика в касовата наличност. Затварянето на заведенията е принудителна мярка, кято се прилага за първи път това лято и допълва глобата за тези нарушения, която е еднаква и за сергия, и за голям ресторант. Освен заведенията по морето данъчните са затворили и около 2000 други в страната.Освен в Слънчев бряг, запечатани обекти има и в по-малките курорти. При последната мащабна акция по морето бяха затворени пет оборотни заведения в центъра на Приморско.Собствениците заявяват, че загубите им са огромни. \"Изглежда има доста силен възпиращ и възпитателен ефект. Юлският оборот само по Черноморието достигна 850 милиона лева, августовският ще надхвърли 1 милиард\", заяви говорителят на НАП Бъчваров.", "date": "2017.08.23", "title": "България с най-скъпото шефство на Евросъюза; Нинова се закани да съди Борисов заради \"Цанков камък\""}
{"url": "https://news.bg/politics/smenyat-shefa-na-dato.html", "text": "Председателят на Държавна агенция \"Технически операции\" Цветан Китов се очаква да бъде сменен на днешното заседанине на Министерския съвет.Вносител на точката в дневния ред е премиерът Бойко Борисов, който пряко отговаря за работата на агенцията за реализиране на специалните разузнавателни средства, съобщиха БГНЕС и \"Сега\".Китов е дългогодишен служител на МВР, работил е \"Оперативно-техническа информация\" и в Национална служба сигурност.От август 2013 г. е заместник-председател на ДАТО, а от октомври 2013 г. е назначен и за председател. За да се осъществя смяна на председателя на ДАТО е нужен указ на президента, като правителството прави предложението за това.Все още не е известно името на наследника на Китов, който ще бъде предложен от правителството на президента за издаване на указ.Смяната на Китов се прави в контекста на отнетия допуск за достъп до класифицирана информация на заместник-председателят на Бюрото за контрол на Специалните разузнавателни средства Георги Гатев и твърденията на председателя на Бюрото за допуснати нарушения от службите при приложение на системите за проследяване на съобщение и телефонни разговори.", "date": "2017.08.23", "title": "Сменят шефа на ДАТО"}
{"url": "https://news.bg/weather/ochakva-ni-predimno-slanchev-den.html", "text": "След няколкото по-хладни, ветровити и дъждовни дни, днес ни очаква един предимно слънчев ден, съобщиха от НИМХ на БАН. Очаква се вятърът да стихне. В северните и планински райони ще има временно увеличение на облачността. Валежи не се очакват. Дневните температури ще се повишат. Максималните ще са между 24 и 29 градуса. Атмосферното налягане е малко по-високо от средното за месеца. ", "date": "2017.08.23", "title": "Очаква ни предимно слънчев ден "}
{"url": "https://news.bg/int-politics/vse-poveche-detsa-stavat-atentatori-samoubiytsi-zaradi-boko-haram-predupredi-oon.html", "text": "Повече от 80 деца са извършили терористични атаки в Нигерия само от началото на тази година.Сред тях 65 са момичетата. Повечето са под 15-годишна възраст. В сравнение с предишната година, се наблюдава огромен скок и децата атентатори са 4 пъти повече. Те загиват и убиват хора за групировката \"Боко Харам\". За това съобщи пред журналисти говорителят на ООН Стефан Дужарич, цитиран от ТАСС. Въпреки ужасяващите актове на насилие обаче, те също са жертви на терора, а не просто терористи. Групировката \"Боко Харам\" е дала клетва за вярност на \"Ислямска държава\".Тя е отговорна за серия кървави атаки и отвличания в региона, който се сражава обединено срещу джихадистите. ", "date": "2017.08.23", "title": "Все повече деца стават атентатори самоубийци заради \"Боко харам\", предупреди ООН"}
{"url": "https://news.bg/int-politics/turtsiya-skochi-na-merkel-zaradi-arestite-po-politicheski-prichini.html", "text": "Поредни остри реплики размениха Германия и Турция. Този път Анкара критикува изказване на канцлера Ангела Меркел относно неспазването на човешките права от турските власти и използването на \"Интерпол\" за политически арести на неудобни на управляващите хора. Според вътрешното министерство, подобни забележки са \"неприемливи\".Конкретният случай бе задържането на турския писател Доган Аканлъ, известен критик на режима. Испанските власти го задържаха по искане на Турция, след което той бе освободен. Меркел приветства освобождаването му и призова Турция да не злоупотребява с \"Интерпол\". Анкара обаче отрече категорично това да е вярно. На свой ред Берлин е обвинен в закрила на престъпници и се изтъква, че писателят е издирван за убийство и въоръжен грабеж с бойци от забранената ПКК, а не за публикациите си. Заповедта за ареста му е издадена още през 2013 година. Припомняме, че предстоящите избори в Германия обтегнаха отново отношенията между двете държави. Турският президент Реджеп Ердоган посъветва сънародниците си да не гласуват за Меркел и останалите \"врагове на Турция\", на което канцлерът отговори с \"препоръка\" да не се меси във вътрешните работи на чужда държава и правото на всеки гласоподавател сам да решава за кого да гласува. ", "date": "2017.08.23", "title": "Турция \"скочи\" на Меркел заради арестите по политически причини "}
{"url": "https://news.bg/crime/prokuraturata-se-samosezira-za-agresiyata-sreshtu-ekip-na-barza-pomosht.html", "text": "Софийската районна прокуратура се самосезира за заканите за агресия срещу екип на \"Бърза помощ\" в столичния квартал \"Надежда\".Прокуратурата се е самосезирала от материали в електронните и печатни медии.Припомняме, по-рано днес стана ясно, че екип на \"Бърза помощ\" се е отзовал на сигнал за жена с инсулт в столичния квартал \"Надежда\". Пристигайки на мястото, лекарите били посрещнати от членове на семейството с крясъци.По разказите на медиците хората били много афектирани, а пациентът нямал симптоми на инсулт. По време на прегледа на пациента обаче член от семейството се появил с голям кухненски нож. След забележка на лекаря не се стигнало до по-нататъшни конфронтации.По случая е образувана прокурорска преписка относно наличие на данни за извършено престъпление от общ характер. Предстои да се осъществи проверка от страна на разследващите полицаи във Второ районно управление към Столичната дирекция на вътрешните работи.", "date": "2017.08.23", "title": "Прокуратурата се самосезира за заканите срещу екип на Бърза помощ в София"}
{"url": "https://news.bg/society/konstantin-kamenarov-oglavyava-bnt.html", "text": "Константин Каменаров е новият генерален директор на БНТ. Той беше избран с гласуване от Съвета за електронни медии (СЕМ). Той ще управлява обществената телевизия през следващите три години.За Каменаров са гласували членовете на СЕМ Бетина Жотева, Мария Стоянова, Розита Еленова и София Владимирова. Иво Атанасов е дал гласа си за Валерий Тодоров, който е бивш директор на БНР.Припомняме, Константин Каменаров е телевизионер и бивш новинар в БНТ. Той заложи в своята концепция за шефското място на реални идеи и консервативно финансиране, но отбеляза, че бюджетът бил недостатъчен за БНТ, посочва БНР.Новините и публицистиката според него са гръбнакът на медията, но за да не се превръщат те в самотен остров, приоритет е програмата, за да може БНТ да се превърне в алтернатива на комерсиалните телевизии.Сред кандидатите за поста бяха също Иван Гарелов, Емил Кошлуков, спортният журналист Сашо Йовков и др. Каменаров е роден през 1964 г.. Работи в БНТ от началото на 1990-те години като репортер, впоследствие става водещ на \"По света и у нас\" и директор на новините.През 1999 г. за кратко е говорител на правителството на Иван Костов, след което поема комуникациите на \"Мтел\".През 2011 г. се връща в БНТ под управлението на Вяра Анкова и заема позицията на оперативен директор на медията. Напуска през 2013 г.В периода между 2013 и 2017 г. е работил като консултант и лобист към компанията \"Ernst and Young\".", "date": "2017.08.23", "title": "Константин Каменаров оглавява БНТ"}
{"url": "https://news.bg/politics/pravitelstvoto-humanizira-chinovnicheskoto-obsluzhvane.html", "text": "Вицепремиерът Томислав Дончев подхваща хуманизацията на административното обслужване. \"Сменяме подхода, започваме да гледаме с очите на хората\", увери Дончев след заседанието на Министерския съвет.Администрациите вече ще имат достъп до архивите си. Така гражданите няма да търсят документ от чиновник на чиновник. Купищата хартиени удостоверения остават в историята. Те стават дигитални.\"Оптимизират се редица административни услуги\", доволен е вицепремиерът. 605 услуги и регулаторни режими се облекчават. Това е 1/4 от услугите, които чиновниците предлагат.За да се случи това ще се променят 172 нормативни акта. Томислав Дончев си поставя за цел и повишаване качеството на административното обслужване.Започва анализ на предоставяните услуги. До 7 септември проверките как ни обслужват отделните администрации трябва да приключат. По думите на Дончев администрацията е лицето на държавата и затова администрацията не трябва да е намусена и сърдита. Вицепремиерът не изключва съкращаване на чиновници. \"Това не задължително е лошо\", изтъкна Дончев.Шефът на Държавна агенция \"Електронно управление\" Росен Желязков е доволен, че ще се намали административната тежест.49 закона и 70 нормативни акта ще бъдат променени, за да се дигитализират 12 хартиени услуги. Измененията трябва да станат до края на 2017.Едва от 2000 година има дигитална база данни за удостоверенията за граждански брак. Желязков поясни,че тази електронна услуга досега е била достъпна за родените след 1984 година. Сега ще е за всички.По думите на Желязков тези 12 услуги оказват годишно над милион транзакции. \"Предстои ни много работа\", отчете той. \"По-добре късно, отколкото никога. Министърът на правосъдието ще направи разчет колко ще ни струва дигитализацията на услугите. Днешните промени не са краят, а едва началото на модернизацията на административните услуги\", подчерта шефът на ДАЕУ. ", "date": "2017.08.23", "title": "Правителството хуманизира чиновническото обслужване"}
{"url": "https://news.bg/crime/valentin-radev-pod-natisk-za-tel-112.html", "text": "\"Аз спрях поръчката за тел.112\", обяви вътрешният министър Валентин Радев след заседанието на МС.\"Усещам се притиснат като министър от тези, които досега са изпълнявали поръчката\", сподели той пред медиите, \"ще постигнем оптимална цена за поддръжката\".По думите на министър Радев ще се търси златната среда. Той поясни, че експертизата е много сложна.Валентин Радев се закани, че няма да позволи държавата да бъде притискана с неизгодни условия. От над 600 000 сигнали на спешния телефон за последните месеци едва около 130 са сбърканите сигнали. \"До месец ще се приключат преговорите за тел.112\", убеден е той.Припомняме, че преди малко повече от месец министър Радев изказа притесненията си от предстоящото ни председателство на Съвета на ЕС. Той е притеснен как работниците в 112 ще приемат сигнали и ще работят на чужди езици.Тогава стана ясно, че е обявена обществената поръчка за обновяване на системата. По думите на министъра тогава се търсил по-съвременен вариант. Още предишното ръководство на МВР било изчислило, че обновяването ще струва 50 млн. лева, обясняваше Радев. По това време министърът изтъкна, че докато се осигурят парите, ще се обнови настоящата системаМинистър Радев беше посочил, че общо за 3 години поддържането и надграждането на системата ще струва 13 млн. лева.", "date": "2017.08.23", "title": "Валентин Радев под натиск за тел. 112"}
{"url": "https://news.bg/int-economics/balgarski-zemedeltsi-iznasyat-produkti-za-vietnam.html", "text": "Българските производители на растителни продукти вече могат да изнасят продукцията си за Виетнам. Това е възможно след като днес Министерството на земеделието, храните и горите и Българската агенция по безопасност на храните утвърдиха образец на фитосанитарен сертификат с Министерството на земеделието и развитието на селските райони на Социалистическа република Виетнам. Документът дава възможност на български фирми да изнасят стоки от растителен произход на виетнамския пазар.За да изнасят продукти, нашите производители не се нуждаят от други сертифициращи документи.Още през 2014 г. беше подписан Меморандум за разбирателство между Министерството на земеделието и храните на Република България и Министерството на земеделието и развитието на селските райони на Социалистическа република Виетнам в областта на земеделието, животновъдството и рибарството.Основен износен продукт за Виетнам е българската фуражна пшеница. Работи се по въпроса до края на годината България да получи регистрация като страна вносител на стоки от животински произход.", "date": "2017.08.23", "title": "Български земеделци изнасят продукти за Виетнам"}
{"url": "https://news.bg/regions/kilometrichni-koloni-na-gkpp-kalotina.html", "text": "Километрични колони от автомобили са се образували на граничния пункт ГКПП \"Калотна\".Преминаването на сръбската работа отнема повече от 3 часа, съобщи Нова телевизия.Огромната опашка от коли се е образувала на изхода от страната ни в посока Сърбия.Служителите на Гранична полиция обаче обяснили, че забавянето идва от колегите им от сръбската граница.", "date": "2017.08.23", "title": "Километрични колони на ГКПП \"Калотина\""}
{"url": "https://news.bg/regions/remontat-na-stolichniya-bul-ovcha-kupel-priklyuchva-do-10-septemvri.html", "text": "До 10 септември ремонтът на булевард \"Овча купел\" в София ще е приключил, съобщават БНР кметът на столицата Йорданка Фандъкова. Ремонтната дейност по булеварда в момента включва и подмяната на релсовият път.Кметът Йорданка Фандъкова посочва и, че движението в района се затруднява допълнително и от ремонта на булевард \"Монтевидео\" и изграждането на третата линия на метрото.\"Помните, в изключително лошо състояние беше този участък от улица \"Коломан\" до булевард \"Цар Борис Трети\". Правим всичко възможно изпълнителят да си спази сроковете, спазвайки и технологиите\", обяснява пред общественото радио градският управник.Очакванията са, че през почивните дни - тази събота срещу неделя - движението да бъде обърнато и автомобили да могат да се движат двупосочно в готовото платно.", "date": "2017.08.23", "title": "Ремонтът на столичния бул. \"Овча купел\" приключва до 10 септември"}
{"url": "https://news.bg/regions/krematoriumat-v-kuklen-nyamalo-da-prechi-na-okolnata-sreda.html", "text": "Експертният съвет на Регионалната инспекция по околната среда и водите в Пловдив реши, че функционирането на крематориум в околностите на град Куклен няма да замърсява околната среда.Решението на екоинспекцията гласи, че проектът за изграждането на крематориум не противоречи на законодателстово, съобщи БНР.Докато експертният съвет на РИОСВ в Пловдив заседаваше около 30 жители на Куклен се събраха пред сграда в знак на протест срещу строежа на съоръжението. На протеста присъстваше и кмета на града Мария Белчева, която се обяви в подкрепа на протестиращите.Жителите на Куклен категорично заплашиха, че ако започне изграждането на крематориум, те ще блокират пътя Пловдив - Асеновград. Стана ясно и че инициативният комитет на протестиращите е събрал над 2 000 подписа в подкрепа на исканията им.Протестиращите отново обясниха, че не искат околната среда в района да се замърсява допълнително. \"Не желаем на нашата територия да функционира съоръжение, което се свързва със смърт\", категорични бяха недоволстващите.По думите на зам.-директора на екоинспекцията Димитър Димитров обаче функционирането на крематориум в района няма да се отрази на околната среда и опасност за хората в района няма. Димитров добави, че вече веднъж съдът е преценил, че решението е законосъобразно. Това решение обаче подлежало на обжалване.Споед Димитров следвало Община Куклен сама да прецени дали да се разреши строителството на крематориум в района. ", "date": "2017.08.23", "title": "Крематориумът в Куклен нямало да пречи на околната среда"}
{"url": "https://news.bg/int-politics/rusiya-umishleno-se-konfrontira-sas-zapada-obyavi-prezidentat-na-germaniya.html", "text": "Руските власти умишлено се опитват да противопоставят страната си на западния свят. Това обяви германският президент Франк-Валтер Щайнмайер, изнасяйки в Естонската академия на науките в столицата Талин лекция на тема \"За историческите връзки и общото бъдеще на Естония и Германия\", съобщава ТАСС.Същевременно той отбелязал, че за Германия важен урок на историята е да предотврати нова вражда с Русия.\"Мисля, че историята не бива да става нова фронтова линия, трябва да предотвратим превръщането на историята в оръжие\", настоял той и допълнил: \"Виждаме тези тенденции вътре в ЕС, но и тук, в съседство с вас, руските власти формират собствена визия, като се обособяват осъзнато и се противопоставят на нас, на Запада.\"\"Ние обаче не търсим ескалация\", изтъкнал още държавният глава на Германия.Лекцията му беше изнесена във връзка с годишнината от подписването на пакта Молотов-Рибентроп на 23 август 1939 г. Той отбеляза, че за германците тази дата стои наравно с деня, в която Третият райх на Хитлер е започнал война срещу Съветския съюз.\"За нас към поуките от историята спада задължението да не се допусне вече никога сляпа вражда с Русия\", подчерта Щайнмайер.", "date": "2017.08.23", "title": "Русия умишлено се конфронтира със Запада, обяви президентът на Германия "}
