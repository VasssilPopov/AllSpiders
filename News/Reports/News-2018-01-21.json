{"url": "https://news.bg/int-politics/moldova-shte-predstavi-na-kremal-smetkata-za-okupatsiyata-na-pridnestrovieto.html", "text": "Правителството на Молдова смята да наеме международна правна кантора, която да изчисли щетите, нанесени от руската армия за 25-те години окупация на Приднестровието. Според председателя на молдовския парламент Андриан Канду, вероятната сума се измерва с милиарди долари, предаде Дойче веле.Същевременно той не потвърди категорично предположението, че Кишинев ще \"представи сметката\" на Москва и за фактическата окупация на Молдова по времето на Съветския съюз.\"Нашият народ е страдал от депортации, глад и други престъпления, извършени от комунистическите власти. Възможно е отново да бъде сформирана комисия, която да изчисли размера на репарациите.\" - коментира Канду пред латвийското издание \"Latvijas Avize\".По думите му, има и руска намеса в медийното пространство.\"Почти всекидневно руски медии разпространяват сюжети, насочени срещу нашето правителство, САЩ и Запада.\" - подчерта председателят на молдовския парламент.Той заяви също, че за да се противодейства на пропагандния натиск от страна на Москва, е необходимо да се задължат неправителствените организации, получаващи финансиране от чужбина, да направят отчетите за дейността си по-прозрачни.Молдовският парламент прие закон за борба с руската пропаганда, забраняващ излъчването на новини и публицистика от руски медии. Проруският президент Игор Додон обаче отказа да го подпише. Заради това на 5 януари конституционният съд на страната временно прекрати правомощията му на държавен глава.Подобна мярка се предприема за трети път срещу Додон. Дни по-рано - на 2 януари, конституционният съд взе аналогично решение заради опитите му да блокира назначаването на нови членове на правителството.Припомняме, молдовските власти поставиха пред ООН въпроса за изтеглянето на руските войски от Приднестровието. Москва от своя страна не признава наличието на нейни войски в молдовския регион за окупация, определеяйки го като \"мироопазваща мисия\". ", "date": "2018.01.21", "title": "Молдова ще представи на Кремъл сметката за окупацията на Приднестровието"}
{"url": "https://news.bg/regions/tir-padna-v-reka.html", "text": "Затворено е едното платно на автомагистрала \"Марица\", съобщи Нова телевизия. Причината е тир, който е \"излетял\" от мост и е паднал в река. Затворено е платното от Харманли към Капитан Андреево. Пътят ще остане затворен още няколко часа. Към 17 часа от АПИ съобщиха, че е възстановено движението по АМ \"Марица\" в платното в посока ГКПП \"Капитан Андреево\", в участъка между Любимец и Харманли.Инцидентът е станал малко преди 6:00 тази сутрин. Машината се е озовала директно в близката река. БНР уточни, че тирът е турски.Причините за инцидента все още се изясняват. Предполага се, че по това време е имало поледица по пътя. Възможно е шофьорът да е заспал. С трудности той е бил изваден от кабината, но е оцелял и в момента е в болница.Междувременно от АПИ съобщиха, че временно движението по път II-55 Велико Търново - Гурково през Прохода на Републиката, в участъка Златирът - Пчелиново е двупосочно в една лента. Причината е аварирал товарен камион. Движението се регулира от пътна полиция.", "date": "2018.01.21", "title": "Тир падна в река"}
{"url": "https://news.bg/world/london-prouchva-v-yuzhna-koreya-kak-da-evakuira-britantsite-v-sluchay-na-voyna.html", "text": "Въоръжените сили на Великобритания проучват варианти в Южна Корея как да евакуират британците в случай на война, пише вестник \"Съндей таймс\".В азиатската страна са разположени висши британски офицери, които изготвят планове за евакуацията на около 8 000 британски граждани, ако избухне война между КНДР и Южна Корея.Офицерите, които са пристигнали в Южна Корея през октомври и са се върнали този месец за десет дни, проучват как може да се помогне на гражданите на Великобритания да напуснат Корейския полуостров.Британски военни източници са все по-обезпокоени, че президентът на САЩ Доналд Тръмп може да извърши превантивни удари, за да унищожат ядрената програма на лидер на КНДР Ким Чен-ун.Анализатори вярват, че при подобен развой на нещата може да се очаква яростна контраатака от страна Пхенян срещу Южна Корея.Северна Корея е струпала 11 000 артилерийски единици по границата с южния си съсед, като някои са способни да ударят столицата Сеул.", "date": "2018.01.21", "title": "Лондон проучва в Южна Корея как да евакуира британците в случай на война "}
{"url": "https://news.bg/society/ima-saglasie-po-osnovni-vaprosi-za-priznavane-makedonskata-pravoslavna-tsarkva.html", "text": "Има съгласие по главните въпроси за желанието на Македонската православна църква да бъде призната за посестрима на българската. По този начин тя . Това каза българският патриарх Неофит, цитиран от БНР.Стараем се , да поддържаме добрия тон, да се срещаме с архиереите и хората, от които зависи придвижването на този въпрос. Слава Богу, че  на бъдещото единство, заяви духовният водач на България.От думите му стана ясно, че  на 1000 години от създаването на Охридската архиепископия в Македония. С Бога напред, , каза патриархът.На имения си ден патриарх Неофит почете своя небесен покровител като отслужи тържествена света Литургия и благодарствен молебен в Софийската митрополитска катедрала \"Св. Неделя\".Той пожела на миряните да бъдат честити с вярата си в Светото Православие. \"Да бъдем радостни в постигането на добри успехи в църковния живот и в усилията на всеки от нас да живее според Словото Божие. Бог да е с нас и на всички ви Благословение\", пожела патриарх Неофит.", "date": "2018.01.21", "title": "Има съгласие по основни въпроси за признаване Македонската православна църква"}
{"url": "https://news.bg/world/kralyat-na-jordaniya-pred-mayk-pens-iztochen-jerusalim-shte-e-stolitsa-na-palestina.html", "text": "Кралят на Йордания Абдула изрази тревогата си относно решението на Вашингтон да признае Йерусалим за столица на Израел и заяви, че израелско-палестинският конфликт може да бъде разрешен само с решението за две държави, съобщава \"Ройтерс\".Абдула изрази позицията на страната по време на разговори с вицепрезидента на САЩ Майк Пенс в Аман. Кралят повтори, че Източен Йерусалим трябва да бъде столица на бъдещата държава Палестина.Йордания изгуби Източен Йерусалим и Западния бряг от Израел по време на Шестдневната война през 1967 г.Кралят предупреди, че решението на САЩ подклажда радикализъм и напрежение между мюсюлмани и християни., уточни той.Обиколката на Пенс в арабски държави започна в събота с посещение в Египет. Тя включва три държави - Египет, Йордания и Израел.Пенс заяви пред египетския президент Абдел Фатах ал Сиси, че САЩ биха подкрепили решение за две държави, ако Израел и палестинците постигнат съгласие по този въпрос, пише \"Гардиън\".Това е най-високопоставената визита на американски представител в региона от декември 2017 г., когато Доналд Тръмп обяви решението си за Йерусалим.Пенс поясни, че египетският лидер е описал възражението си относно решението на Тръмп като \"разногласие между приятели\".", "date": "2018.01.21", "title": "Кралят на Йордания пред Майк Пенс: Източен Йерусалим ще е столица на Палестина"}
{"url": "https://news.bg/world/merkel-i-makron-obeshtaha-nov-tlasak-na-es-kam-po-tyasna-integratsiya.html", "text": "Канцлерът на Германия Ангела Меркел и френският президент Еманюел Макрон обявиха, че искат да задълбочат френско-германското сътрудничество и дадат нов тласък на ЕС към по-тясна интеграция, информира \"Ройтерс\".\"\", обяви Меркел в съвместно видео, качено в интернет.Двете държави се подготвят да сключат ново двустранно споразумение.Двамата лидери проведоха среща в Париж в петък. Те разговаряха за възможността да се съгласуват реформи в еврозоната. Те обявиха, че са ангажирани да подсилят съюза.", "date": "2018.01.21", "title": "Меркел и Макрон обещаха нов тласък на ЕС към по-тясна интеграция"}
{"url": "https://news.bg/crime/29-godishen-mazh-blasna-patrulka-v-kv-boyana.html", "text": "29-годишен мъж е блъснал патрулка в столичния кв. \"Бояна\", съобщиха от МВР. Нанесени са материални щети, няма пострадали. Столични полицаи изясняват обстоятелствата около инцидента.В ранните часове на днешния ден възникнал конфликт между две групи посетители на столична дискотека. Спречкването продължило и на пътя.По информация на БНР мъжът е разпитван в полицията. Той е син на бизнесмен.Малко след 8 часа тази сутрин в кв.\"Бояна\" един от участниците в конфликта предизвикал пътен инцидент. Според разследването, че Джип \"Мерцедес\", управляван от 29-годишен мъж, връщайки назад, е блъснал полицейски автомобил.Полицаите установяват всички участници, както и свидетели на конфликта.", "date": "2018.01.21", "title": "29-годишен мъж блъсна патрулка в кв. \"Бояна\" "}
{"url": "https://news.bg/comments/bavnata-smart-na-obshtinskite-bolnitsi.html", "text": "Вие разбирате ли какво става в здравеопазването? Да преговорим какво се случи в последните дни. Общинските болници, които от години агонизират, протестират, натрупали са задължения от 17 млн. лева и искат 30 млн., за да продължат да функционират. Скоро ще им запригласят и държавните, чиито натрупани задължения към момента възлизат на 500 млн. лева. Срамежливо се обаждат частните болници, които се присъединиха към воплите за недофинансирани клинични пътеки и неизплатена от НЗОК надлимитна дейност.Върховният административен съд наля масло в огъня като отмени решението, с което през 2015-а година Надзорният съвет на НЗОК служебно ограничи плащанията до 90 % от извършените медицински дейности, реализирани през 2014-а година.От касата веднага опонираха, че от решението на ВАС за тях няма последици, защото са платили на болниците повече от предвиденото със Закона за бюджета през 2015-а. После здравният министър Кирил Ананиев съобщи, че понятието \"надлимитна дейност не съществува\", тъй като е извън определените в бюджета на касата финансови параметри. А щом една дейност я няма в \"параметрите\", не може да има правни последствия. Така министърът се присъедини към \"хора\" на Касата.Юристите, които се занимават с казуси от бранша обаче, са оптимистично настроени. Според тях се задава вълна от искове срещу НЗОК и първите заведени дела вече са факт. Тъй като НЗОК, до момента, отказва извънсъдебни споразумения е много вероятно да станем свидетели на интересни и скъпи съдебни битки в идните месеци. Още повече, че държавната такса за едно дело е 4 % от сумата по него, а защо да не добавим и главницата, лихвата за три години назад и адвокатските хонорари. Много е възможно тези неизплатени близо 52 милиона лева надлимитна дейност за 2015-а да се окажат дребна сума, ако болниците спечелят делата. Шансът е добър, поне според експертите.Какъвто и да е изходът от съдебните битки, за общинските болници едва ли нещо ще се промени съществено. Те отдавна са обезкостени и никакви оздравителни планове (каквото е намерението за Ловешката болница) няма да ги реанимират. Защото на Министерството на здравеопазването общински болници не му трябват. Те лекуват твърде много здравно неосигурени пациенти - крайно неблагодатна група. Освен това разполагат с издъхващ сграден фонд, чието саниране излиза скъпо. Сключили са договори (някъде) за съвместна дейност с частни центрове и клиники, които са ги обезкръвили почти напълно. Не разполагат със специалисти, за да покрият стандартите, които осигуряват лечение по скъпи клинични пътеки. Не помагат и делегираните бюджети, които им натресоха, защото ги превърнаха окончателно в немощни търговски дружества, които трябва да работят по ценообразуване от 2007-а година и да се разплащат с доставчици, да осигуряват оборудване и заплати на нивата от 2017-2018-а година.В МЗ са диалогично строени и през ден се срещат с представители на Сдружението на общинските болници. Вече им обещаха да предприемат политика на икономии във ведомството си, за да осигурят някой и друг лев за протестиращите. Решени са дори да \"пипнат\" пътеките, които касаят общинските здравни заведения. Дали ще се случи, предстои да разберем. Но прогнозите не са добри. Ако \"пипнат\" пътеките от първо ниво (което е най-ниско) ще си ентусиазират и колегите им, които работят в болници с по-високо ниво на компетентност. Те само чакат повод.И насред цялата тази здравна шизофрения, стои пациентът от малкото населено място, за чиято тиха трагедия едва ли ще чуем. Той си иска общинската болница, защото му е близо и може да си я позволи. Нищо че е порутена, нищо че в нея почти няма хора в бели престилки. Все още е жив, а живите боледуват. Поне докато не се чуе \"монотонният камбанен звън\", както метафорично се изрази преди време един общински лекар.", "date": "2018.01.21", "title": "Бавната смърт на общинските болници"}
{"url": "https://news.bg/politics/bsp-pita-vatreshniyat-ministar-tsvetanov-imal-li-e-vatreshen-chovek-v-naglite.html", "text": "От БСП внасят пет сигнала в прокуратурата за престъпления, които касаят целия диапазон от корупционни схеми в българското общество. Това обяви по време на пресконференция Атанас Зафиров.В централата на \"Позитано\" те предоставиха справката на ДАНС за извършената проверка на системата БАЦИС и постановлението с отказ за образуване на досъдебно производство от прокуратурата.Петият сигнал, който от БСП се канят да внесат в прокуратурата, касае народният представител и заместник-председател на ПП ГЕРБ Цветан Цветанов.Поводът за сигнала е изказване на бившия главен секретар пред медиите за приноса на Цветан Цветанов при залавянето на организираната престъпна група \"Наглите\" - Калин Георгиев.В изказването си Георгиев посочва: \"Цветанов ме запозна с един вътрешен човек за \"Наглите\".\"Ние питаме откъде, как кога и при какви обстоятелства заместник-министър председателят и министър на вътрешните работи познава лице, което е вътрешно за \"Наглите\"?\", запитаха на пресконференцията.На пресконференцията от левицата представиха документи, които, според тях, разкриват паралелната държава, в която живеем. Те показаха Справка на ДАНС и Постановление на прокуратурата за отказ от образуване на досъдебно производство за Българската акцизна централизирана информационна система (БАЦИС).Така в справката на ДАНС от 9-ти януари 2018 г. се посочва, че са налице технически възможности за манипулиране или неоторизирано достъпване на компютърната система, използвана за контрол и мониторинг ИКУНК, използвана в Агенция \"Митници\".При работата с проверената компютърна система не са спазени общоприети добри практики за мрежова информационна сигурност. Съществуват условия за създаване на заплаха за финансовата и икономическата сигурност на страната, поради наличие на възможност за манипулиране на количеството стоки, подлежащи на акцизно облагане.Налице са признаци, че служители на агенция \"Митници\" са изменили съдържанието на анализираната компютърна система с цел прикриване на допълнителни уязвимости в нея, смятат социалистите.Депутатът от БСП Иван Иванов коментира, че отказът за образуване на досъдебно производство е обоснован с факта, че е налице компрометиране на системата БАЦИС, така че не става ясно кой, кога е влизал в нея. Заради наличния пробив не може да се установи кой кога е влизал и да се образува досъдебно производство срещу конкретен извършител.Иванов коментира, че с телефона си може да осъществи достъп до системата да изтрие три тира с цигари и да излезе от тази зала като милионер. \"Това се случва към днешна дата\", посочи Иванов.От БСП настояха да бъде разсекретен протокола от заседанието на комисията по контрол на приходните агенции, за което разполагат с данни, че главния прокурор е изнесъл много сериозни данни за корупция.От левицата настояха и за разсекретяване на доклад на МВР с шокиращи данни за престъпления, свързани с корупцията. Те настояха на народните представители да бъде предоставено писмото на министъра на финансите Владислав Горанов от януари 2018, в което се посочва, че от 340 обекта, само 40 са под контрол.Според БСП към днешна дата по никакъв начин не е противодействано на това нерегламентирано влизане в системата БАЦИС. Те настояха за изслушване на въпросните служби в парламента.Според Иванов е налице много сериозно източване на държавния бюджет посредством източване на акцизи, ДДС и мита. На съвместното заседание на бюджетна комисия и комисията по вътрешна сигурност и обществен ред, освен за изслушването на финансовия министър и ръководителя на Агенция \"Митници\" от БСП ще настояват участие да вземе и председателят на ДАНС.Сигнал в прокуратурата БСП внасят и срещу един от знаковите кметове на ГЕРБ - кметът на община Стамболийски Георги Мараджийски. Там става дума за втори Кумгейт, тъй като една от първите работи на въпросния кмет била да уволни 42 служители. На тяхно място в общинска администрация са назначени лица, близки до Мараджийски, заявиха на пресконференцията.Следващият сигнал е срещу кмета на Тетевен за безпрецедентни назначения без конкурси, нарушаване на правни норми и конфликт на интереси.Следващият сигнал е за нарушения и злоупотреби в държавната охранителна фирма МОБА на Министерство на отбраната. Сигнали от БСП готвят и за кметовете на Шумен, Бургас, Септември, които също се управляват от ГЕРБ.От БСП се усъмниха и в дейността на фирмата \"Партнер Консулт\" в Дулово, която вероятно била свързана по адрес на регистрация с фирма на бащата на един от евродепутатите от ГЕРБ. Въпросната фирма осъществила обществени поръчки за стотици хиляди левове, казаха от БСП.", "date": "2018.01.21", "title": "БСП пита: Вътрешният министър Цветанов имал ли е вътрешен човек в \"Наглите\""}
{"url": "https://news.bg/world/frantsiya-poiska-izvanredno-zasedanie-na-oon-za-turskata-operatsiya-v-siriya.html", "text": "Франция призова за свикване на извънредно заседание на Съвета за сигурност на ООН за Сирия във връзка с операцията на Турция. Това написа в \"Туитър\" френският външен министър Жан-Ив льо Дриан, съобщава \"Дейли сабах\".\"\", написа Дриан в социалната мрежа. Той допълни, че е разговарял с турския си колега Мевлют Чавушоглу в неделя сутринта.В събота посланиците на постоянните мисии на САЩ, Русия, Великобритания, Франция и Китай в Съвета за сигурност поканиха турското външно министерство да разкрие подробности за операция \"Маслинова клонка\".Същевременно турският президент Реджеп Ердоган заяви, че турската армия ще преследва докрай сирийските кюрди от град Африн.", "date": "2018.01.21", "title": "Франция поиска извънредно заседание на ООН за турската операция в Сирия"}
{"url": "https://news.bg/politics/gerb-oproverga-bsp-che-ne-sa-predprieli-merki-za-narusheniya-v-batsis.html", "text": "Малко след пресконференцията на БСП, на която обявиха, че подават пет сигнала до прокуратурата, от ГЕРБ изпратиха мейл, в който прилагат другата част от Преписката, входирана от главния прокурор Сотир Цацаров в Народното събрание.Тя съдържа предприетите мерки през 2016 г. и следващите години от Агенция \"Митници\" и Министерството на финансите, пише в мейла от ГЕРБ до медиите.\"Некоректно е от страна на БСП да се твърди, че няма предприети мерки. Видно е, че  предприема мерки за изпълнение на възложените препоръки\", пише в мейла на ГЕРБ.\"Некоректно е да се твърди, че от 2016 г. нищо не е предприето. Напротив, всички препоръчани от ДАНС мерки са изпълнени\", пишат от партията на Бойко Борисов.В документ, изпратен от ГЕРБ се казва, че данъчните приходи по КФП (Консолидирана фискална прогноза - б.р.) за 2014 г. са 23,027.8, за 2015 г. - 24,855.6. През 2016 г- са 26,902.7, а за 2017 г. - 29,564.4.В номинален ръст за това се измерва като 1,827.9 млн. лева за 2015 г., 2,047.1 млн. лева за 2016 и 2,661.7 млн. лева за 2017 г.Като проценти това е 107.9% за 2015 г., 108.2% за 2016 г. и 109.9% за 2017 г.Според същата справка като приход в БВП това е 83,634 за 2014 г., 88,571 за 2015 г, 94,130 за 2016 г. и 99,624 за 2017 г.В друг доклад, предоставен на медиите, се казва, че на 26 април 2016 г. е регистриран инцидент в системата за регистриране на дефекти (в системата БАЦИС - б.р.). След него са регистрирани редица случаи на прекъсване на подаване на данни от ИКУНК устройствата към \"Измервателни устройства\". След проверка на ДАНС и агенция \"Митници\" са направени промени, за да се повиши сигурността, пише в документ, изпратен на премиера Бойко Борисов.До края на април ще изграждат защита от зловреден код, пише в документа, а пълното изграждане на системата ще приключи в средата на 2018 г., се казва в доклада от финансовия министър Владислав Горанов до премиера.", "date": "2018.01.21", "title": "ГЕРБ опроверга БСП, че не са предприели мерки за нарушения в БАЦИС"}
{"url": "https://news.bg/int-politics/amerikanskiyat-poslanik-v-rusiya-se-potopi-v-studenite-vodi-na-bogoyavlenie.html", "text": "Американският посланик в Русия Джон Хантсман се изкъпа в купела на Новойерусалимския мъжки манастир в Подмосковието, съобщи РИА Новости.След къпането в ледените води той заяви пред журналистите, че подобно познаване на традициите на страната, в която пребивава, подобрява отношенията. Заедно с него в купела се изкъпаха и няколко сътрудници на посолството, в това число и две жени.По-рано бе съобщено, че генералният консул на САЩ във Владивосток Майкъл Кийс и други сътрудници на дипломатическата мисия са се потопили на Богоявление, което в Русия се чества на 19 януари (по стар стил - б.р.).", "date": "2018.01.21", "title": "Американският посланик в Русия се потопи в студените води на Богоявление"}
{"url": "https://news.bg/politics/bsp-parvo-iskat-da-butnat-pravitelstvoto-posle-da-mu-mislyat.html", "text": "\"Важната задача е да свалим правителството в предстоящия вот на недоверие. След като направим тази първа стъпка, ще седнем и ще обмислим всякакви варианти за управление на държавата. Според нас, единственият вариант, това са предсрочни избори.Това заяви пред БНР в предаването \"Неделя 150\" депутатът и заместник-председателят на ПГ на БСП Георги Свиленски.Той заяви, че не може да се съгласи с мнението на Ахмед Ахмед от ДПС, че когато всички партии се обединят, ще стане някакво чудо в България. Тогава народът ще ни стане опозиция и мисля, че доста по-бързо такъв тип управление ще катастрофира, каза Свиленски.Според него преди да бъдат внесени мотивите за вота на недоверие само хората са признавали, че има корупция. До този момент - 88% от хората твърдяха, че има корупция в България.Бизнесът - 83%, твърдеше, че е подложен на корупция. 79% от обществените поръчки са предизвестени. Всичко това ни накара да внесем този вот. Откакто внесохмe вота - от 17-ти до днес, вече виждам, че и управляващите, и правителството, и самият министър-председател признават, че в България има корупция.Тоест, ние постигнахме първата цел - те да си признаят, че в България корупцията е на голямо ниво, на високо ниво, което пречи на функционирането на държавата, каза Свиленски. Той припомни трите правителства на сегашния премиер Бойко Борисов и запита какви мерки срещу корупцията са взети за последните 8 месеца от началото на третия кабинет.\"Борисов от 9 години управлява България\", припомни депутатът. Премиерът и преди е търсел съдействие на европейски експерти по борба с корупцията , така е създадена и БОРКОР.Въвеждането на електронно управление е най-важната мярка за борбата с корупцията, но по темата има \"абсолютна имитация на дейност\", каза Свиленски. Изхарчени са 200 милиона лева, каза депутата и заяви, че дори по-малко да са парите, резултатът е нулев.Когато се въведе електронното управление, спира корупцията, спират обществените поръчки. , благодарение на тази администрация, която стои на тези гишета, каза червеният депутат.Депутатът припомни и предложението на БСП разходите за доизграждане на управлението да бъдат разписани по пера.Няма кой да даде 6 месеца спокойствие на която и да е управляваща партия - да си прави каквото си иска, под алибито, че сме председатели на Европейския съюз, обобщи той.В същото предаване председателят на ПГ на ГЕРБ Цветан Цветанов обяви, че електронното управление е един от акцентите в сегашния мандат и за първи път се говори за реална административна реформа. С нея се очаква да премахне т.нар. гише, да се спести време, да се ограничи корупцията и да станат по-прозрачни институциите, каза председателят на ПГ на ГЕРБ Цветан Цветанов.Винаги, когато сме имали възможност да имаме управленски мандат, ние сме били с много ясна визия и с много ясен ангажимент, както в борбата с организираната престъпност, така също и срещу корупцията, каза Цветанов.Малко по-късно на пресконференция на БСП от Левицата запитаха бившия вътрешен министър дали е имал свой човек в групата за отвличания \"Наглите\".Според Цветанов вотът на недоверие е несъстоятелен. Той заяви, че ГЕРБ търсят решение на проблема с корупцията в страната чрез законодателството.\"Две години управление на БСП с премиер Орешарски ни доведоха дотам, че 2014 година, когато поехме страната, ние поехме страната, ние бяхме най-корумпираната държава - с 39% корупционен натиск и 29% корупционно действие\", каза Цветанов.Цветанов заяви, че в дебата по вота ГЕРБ ще се постараят да докажат генезиса на корупцията и връзките й с миналото.Относно Истанбулската конвенция, Цветанов коментира, че предстои обществена дискусия във вторник в 11 часа в аулата на СУ. Да дебатираме и да отхвърлим абсолютно всички тези, отново безпочвени твърдения и то на Българската социалистическа партия, която в България отстоява една принципна теза, в Брюксел представителите на БСП, които са в Европейския парламент и лидерът на ПЕС Сергей Станишев, изцяло подкрепят, и това е нещо, което е подкрепено и подписано от всички държави членки, каза Цветанов.Колегата му от БСП Георги Свиленски заяви, че при гласуването за ратификация на Истанбулската конвенция би подкрепил \"позицията на Ивайло Московски и Владислав Горанов\".Припомняме, те бяха сред осемте министри, които по време на обсъждане в Министерския съвет гласуваха против Истанбулската конвенция.Свиленски изтъкна, че БСП е внесла в деловодството на парламента предложения, които синхронизират българското законодателство с високите стандарти за защита от домашно насилилие, заложени в документа.", "date": "2018.01.21", "title": "БСП първо искат да бутнат правителството, после да му мислят"}
{"url": "https://news.bg/regions/mvr-savetva-kakvo-da-pravim-pri-navodnenie.html", "text": "Заради очакваните обилни валежи от МВР-Бургас съветват хората да избягват пътуване за понеделник 22 януари 2018 г., когато е обявен оранжев код в града.Ако се наложи пътуване, от полицията съветват резервоарът на автомобила да е пълен с гориво, да се вземат провизии и вода, а батерията на мобилния телефон да бъде заредена изцяло, съветват от МВР.Преди наводнение е добре да се предприемат следните действия:По време на наводнение:, съветват от МВРПрипомняме, при бедствието в област Бургас най-тежко беше положението в община Камено, където беше обявено и бедствено положение. При наводненията .Много хора бяха евакуирани от домовете си, като част от тях бяха приютени в общински сгради. В прокуратурата бяха образувани При проливните дъждове в нощта на 23 срещу 24 октомври 2017 г. са се излели около 200л/кв.м. дъжд. Инспекторите на ДАМТН установиха.Три години по-рано, в началото на септември 2014 г. наводнението в Бургас взе три жертви.", "date": "2018.01.21", "title": "МВР съветва какво да правим при наводнение"}
{"url": "https://news.bg/politics/vmro-kam-protestirashtite-gartsi-ne-ste-savsem-pravi-za-makedoniya.html", "text": "Часове след като от десетки хиляди гърци излязоха на протест заради името \"Македония\" на Бившата югорепублика Македония, от ВМРО изпратиха мейл до медиите, че гърците не са съвсем прави.\"Не сте съвсем прави гърци, които днес протестирате в Солун. Ние, българите, по естествен път заставаме зад братята си в Македония в спора за името. И искаме решаването на този спор. Но без издевателства. Никой не може съвсем да лишава хората на Македония да ползват името, което ползваха нашите общи деди. Да, потърсете компромис, но не извивайте ръце!\", се казва в позицията на ВМРО.От партията на воеводите заявяват, че не разбират защо самата дума Македония съвсем да не присъства в името на държавата, дори и в сложно съчетание.Да, ние в България също можем да проявяваме претенции към тези имена и места, се казва в позицията на ВМРО.Да, македонска нация назад в историята не е имало. Да, Македония е географско име, днес разделено между три държави, дори четири. Да, Скопие не може да има претенции към околните държави. За всичко това е прав Ципрас, се твърди в позицията на ВМРО.В същото време от партията питат защо тогава Атина има претенции да монополизира това име. \"Не умираха ли с това име на уста хиляди хора, които днес вие обичате да наричате \"славяногласни елини\"? Нямат ли право техните наследници да наричат родното си място с името, с което го наричаха дедите им?\", се казва в позицията на партията.Според тях, днешна Гърция иска окончателно да си присвои името Македония.От ВМРО припомнят, че на нашия герб има три лъва - Мизия, Тракия и Македония. \"Не забравяйте, че когато издевателствате върху Македония, издевателствате и върху нас. А ние не се плашим от това. Защото помним историята си.\", пише в отвореното писмо на ВМРО.А по повод гръцките претенции, с усмивка ще припомним и онзи простичък отговор на Вазов: \"Македония е наша!\", завършват от партията на воеводите.", "date": "2018.01.21", "title": "ВМРО към протестиращите гърци: Не сте съвсем прави за Македония"}
{"url": "https://news.bg/politics/shramayer-koga-balgarinat-shte-si-spomni-evropeyskite-si-traditsii.html", "text": "Г-н Шрамайер, България си постави високи цели за своето първо европредседателство. Каква е прогнозата Ви? Радвам се, че европредседателството поставя България и целия регион в центъра на вниманието. Залято от вълната отрицателни новини, идващи от Югоизточна Европа, западното обществено мнение дълго време разочаровано обръщаше гръб на този регион и си позволяваше да го занемарява. Избликът на интерес в момента е още по-важен поради това, че Западът най-после проумя: дългогодишното игнориране, ако не и пренебрежение към региона, може да има фатални последствия и да доведе до тежка криза. Това особено добре личи в случая с една от най-малките страни - Македония. , а това увенчава българското европредседателство.Що се отнася до моите очаквания от българското европредседателство, трябва да призная, че те не са особено големи. Проблемите на Европа са твърде сложни, за да могат да бъдат решени в рамките на едно председателство. И мисля, че София си постави една почти непостижима цел, надявайки се в тези шест месеца да задейства процеса по евроинтеграцията на . Но има една друга, една по-стара идея, която България би могла да постави на дневен ред: идеята за една Балканска федерация, за едно по-тясно сътрудничество между готовите на тази стъпка страни от региона, които в резултат да обединят силите си и по този начин евентуално да имат по-добра изходна позиция в преговорите с Брюксел. И то като равноправни партньори, а не като сателити на един Георги Димитров и на един Тито. Преди 70 години тази идея се провали заради Сталин. Но днес може и да сработи. Едно подобно решение ще даде на ЕС време да реши проблемите си, за да може един ден отново да е в състояние да приема нови страни-членки.Г-н Шрамайер, говорите за по-тясно сътрудничество между страните от региона. Днес вече виждаме сериозно сближаване между България и Македония, но в същото време, както знаете, в българското правителство има коалиционни партньори, които оспорват наличието на македонска нация. Как, според Вас, ще бъдат приети техните представители на европейската сцена? Всеизвестно е, че Борисов състави тази коалиция, защото изборният резултат на ГЕРБ просто не му остави друг избор. Затова по този въпрос се разчита на държавническите му умения.Къде, според Вас, България би могла да допусне грешки? И къде би могла да се представи добре по време на шестте месеца европредседателство?България вече допусна достатъчно грешки. Ще изброя само няколко примера: , липсата на истинска съдебна реформа, потъпкването на правовата държава, свръхмогъщата прокуратура. Да не говорим, че и самата подготовка за европредседателството не протече гладко. Но България може да се похвали и със сериозни успехи: сближаването със Скопие и стабилното икономическо положение, например. Добрите отношения между Борисов и Ердоган също са от полза за ЕС. Освен това досега България посреща резервирано опитите за оказване на натиск от страна на Русия, макар това да не е никак лесно. С други думи: въпреки всичките си недостатъци, България е стабилно и надеждно предмостие на ЕС. Тук ми се иска да кажа, че София със сигурност ще достави много радост на европейските си гости със своята културна сцена, с чудесните си концерти, оперни и театрални представления.Знаете обаче, че западната преса неизменно описва България като най-бедната и най-корумпираната страна в целия Европейски съюз. Дали европредседателството може да допринесе за подобряване на българския имидж?Борбата срещу бедността е трудна задача, която изисква много време. А що се отнася до ефективната битка срещу корупцията - тук за жалост липсва политическа воля. Но това може да се промени, ако най-после се наложи убеждението, че вредите от корупцията далеч надхвърлят \"ползите\" от нея.Г-н Шрамайер, Вие бяхте години наред заместник-посланик на Германия в София и следите и до днес внимателно процесите в страната и развитието на нейното общество. Кои са, според Вас, генералните проблеми?Голям проблем е потъпкването на върховенството на закона, а още по-сериозен проблем е слабото гражданско общество. Спорадично се надига съпротива срещу нередностите, но по правило недоволството бързо утихва. На българското гражданско общество му липсва кохерентно лидерство. В голямата си част интелигенцията абдикира от политиката, а малкото опозиционни политици правят твърде малки и бавни стъпки. Чудя се защо българите толкова усложняват живота на личности като Лозан Панов,  и други като тях, които работят в името на правовата държава? Кога българинът ще се събуди? Кога ще си спомни за старите си европейски традиции още от периода между 1878 и 1934 година? Защо раната от 1944 заздравява толкова бавно? На това място ми се иска да кажа, че травмата от социализма едва ли може да бъде преодоляна с една \"Бронзова къща\" на мястото на мавзолея на Георги Димитров.", "date": "2018.01.21", "title": "Шрамайер: Кога българинът ще си спомни европейските си традиции?"}
{"url": "https://news.bg/world/v-irak-osadiha-germanka-na-smart-za-podpomagane-na-islyamska-darzhava.html", "text": "Иракски съд обяви, че е осъдил на смърт чрез обесване германка от марокански произход, след като е установено, че е била част от ДАЕШ (\"Ислямска държава\"), информира АФП.Тя е осъдена на смърт за предоставяне на \"логистична подкрепа и подпомагане на терористичната групировка да извършва престъпления\", каза говорител на съда.През септември 2017 г. иракски съд осъди на смърт чрез обесване руснак, след като е признат за виновен за подпомагане на ДАЕШ.", "date": "2018.01.21", "title": "В Ирак осъдиха германка на смърт за подпомагане на „Ислямска държава”"}
{"url": "https://news.bg/world/vtori-den-na-globalen-marsh-sreshtu-tramp-i-za-pravata-na-zhenite.html", "text": "Демонстрации в подкрепа на жените са запланувани и за днес в много градове по света, съобщава АП.Вчера стотици хиляди хора участваха в маршове и протести по света. Мнозина не само подкрепиха правата на жените, но също така осъдиха позицията на президента на САЩ Доналд Тръмп за имиграцията, абортите, правата на ЛГБТ и правата на жените. Демонстрациите съвпадат с една година от встъпването в длъжност на Тръмп и организираните протести във Вашингтон през 2017 г., както и в други градове на САЩ и по света.За днес са запланувани демонстрации в няколко града, включително Маями, Мелбърн и Мюнхен.Критици на маршовете през уикенда заявяват, че демонстрациите реално са протест срещу Тръмп.В събота американският лидер пък използва \"Туитър\", за да обяви, че е \"перфектен ден\" за жените да отпразнуват \"икономическия успех\" на САЩ.", "date": "2018.01.21", "title": "Втори ден на глобален марш срещу Тръмп и за правата на жените"}
{"url": "https://news.bg/health/v-burgas-sabirat-pari-za-reanimobil-za-bebeta.html", "text": "В Бургас събират средства за купуване на специализирана линейка с оборудване за новородени, предаде БНР.На градския площад е разположена голямата метална форма на сърце, която трябва да бъде запълнена с пластмасови капачки.При предишни подобни акции на инициативата \"Да напълним голямото сърце на Бургас\" бяха събрани между 4 и 6 тона капачки, което помогна за закупуването на кувьози за новородени.Сегашната цел е реанимобил за бебета. За него са нужни от 20 000 лева - ако бъде закупен на старо, до 60 000 за нов, пояснява Стиляна Томова от неонатологичното отделение в морския град.\"Децата имат нужда да бъдат поставяни в адекватни условия при транспортирането и съответно да се чувстват комфортно както децата, така и лекарите, които транспортират тези деца, защото те също поемат огромен риск при осъществяването на своята дейност.\" - допълва тя.Сега 30 заведения в Бургас събират капачки. Пластмасата замърсява особено много морското дъно и всеки бургазлия трябва да разделя, за да не отива всичко в морето.", "date": "2018.01.21", "title": "В Бургас събират пари за реанимобил за бебета"}
{"url": "https://news.bg/politics/kurumbashev-i-gartsite-da-polozhat-usiliya-za-integriraneto-na-makedoniya-v-es-i-nato.html", "text": "Протестите в Гърция срещу името на Македония създават проблем на гръцките преговарящи, заяви евродепутатът от групата на ПЕС Петър Курумбашев пред bTV.\"Хората, които са излезли в момента на улицата в Гърция, не правят добра услуга на гръцките преговарящи. Ние направихме нашето усилие като държава да сключим договора за добросъседство. Време е и гърците да направят това усилие, за да се отвори пътят на Македония към ЕС и НАТО.\" - подчерта той.Курумбашев коментира също, че поемането на европредседателството от нашата страна не означава да спрем да обсъждаме нередностите.\"След като се случват нередни неща, не означава, че по време на председателството ще има 6-месечен мораториум ние да коментираме какво се случва в България. Не може да не коментираме кой е купил \"Булгартабак\", след като предприятието е купено от офшорна фирма. Не може да не коментираме на кого е предоставена концесията на Пирин, която в момента се обсъжда, тъй като отново собственик е офшорна фирма. Не може да не коментираме кой купува Общинска банка, защото отново става въпрос за офшорна фирма. Когато тези офшорни фирми са собственици, те очевидно не плащат данъци в България.\" - посочи Курумбашев.Той адресира случая с продажбата на столичната Общинска банка конкретно към кмета Йорданка Фандъкова.\"От 10 години в Столичния общински съвет мнозинство има ГЕРБ. От една страна стои вносителят на конкретно предложение. От друга обаче, мнозинството е това, което може да каже: \"Тази банка няма да се продава.\" Любопитен съм какво е мнението на г-жа Фандъкова, тъй като 40% от средствата на общинските фирми са в тази банка. И ние дори не знаем кой е собственикът ѝ. Надявам се, че няма да се повтори случилото се с една друга банка. Но ако нещо се случи, мнозинството носи ли някаква отговорност или отговорност носи вносителят Трайчо Трайков?\" - попита евродепутатът.По думите му, при влошаване на отношенията между Европейския съюз и Турция най-осезаеми са последиците за България и Гърция.\"Ние имаме интерес да подпомагаме процеса на разговори между ЕС и южната ни съседка да бъде колкото е възможно по-интензивен и да има конкретни резултати. Не бих приел затоплянето на отношенията между ЕС и Турция просто като имиджова цел. И все пак - често чувам, че България ще бъде посредник между Германия и Турция или между Германия и Русия. Горе-долу трябва да си знаем размера и възможностите.\" - смята Курумбашев.Според него лидерите на тези страни биха могли да се чуват директно, без да звънят в София. Той напомни, че не бива да забравяме някои от негативните процеси в Турция, като например погазването на свободата на словото.", "date": "2018.01.21", "title": "Курумбашев: И гърците да положат усилия за интегрирането на Македония в ЕС и НАТО"}
{"url": "https://news.bg/int-politics/germanskite-sotsialisti-zapochvat-pregovori-s-merkel-oblekchenie-v-bryuksel.html", "text": "ГСДП се доближи с още една крачка до участие в нова коалиция начело с Ангела Меркел. Днес на извънреден конгрес в Бон партията одобри предложението на ръководството за започване на преговори с ХДС/ХСС, посочва Дойче веле.В късния следобед вече беше ясно: германските социалдемократи ще преговарят с ХДС/ХСС за съставянето на коалиционно управление. На извънредния конгрес на ГСДП в Бон в неделя 56 процента от делегатите гласуваха за започването на преговори. В същото време конгресът се обяви за внасянето на подобрения в редица области в .До този резултат се стигна след много оспорван дебат и остро противопоставяне между двата лагера - на привържениците и противниците за участие в ново издание на широката коалиция начело с Ангела Меркел. В едночасова реч лидерът на партията Мартин Шулц увери делегатите на форума, че повторение на изборите не са добро решение, и че за Европа е важно да има добре работещо правителство в Германия.Резултатът от конгреса в Бон беше посрещнат с облекчение в Брюксел. Еврокомисарят Пиер Московиси приветства в Туитър \"отговорното самосъзнание на ГСДП\", а шефът на кабинета на Жан-Клод Юнкер - Мартин Зелмайер го определи като \"много добри новини за една по-обединена, по-силна и по-демократична Европа\".След конгреса на ГСДП се очаква още през следващата седмица да бъде изготвен график за същинските преговори. Засега не е ясно колко дълго могат да продължат те, но е нереалистично те да приключат преди февруари. След това думата отново ще има Социалдемократическата партия - членската маса също трябва да одобри . Такова допитване беше проведено и през 2013 година. Тогава това отне една седмица време. От ръководството на партията очакват гласуването да се проведе през март.Чак след това в Бундестага може да се проведе гласуване за евентуално преизбиране на Меркел, след което новото правителство да започне работа. Ако всички тези препятствия бъдат преодолени, за Великден (1 април) Германия може да се сдобие с ново правителство.", "date": "2018.01.21", "title": "Германските социалисти започват преговори с Меркел, облекчение в Брюксел"}
{"url": "https://news.bg/world/desetki-hilyadi-hora-na-protest-v-solun-sreshtu-byurm.html", "text": "Десетки хиляди хора се събират на протест в Солун с искане за блокиране на всяко споразумение за разрешаване на дългогодишния спор между Атина и Скопие, което съдържа името Македония, съобщават агенции.Атина твърди, че с името Македония Скопие има териториални претенции към северната гръцка област Македония, чиято столица е Солун.Твърдолинейни духовници, крайнодесни лидери и организации на гръцката диаспора призовават за организиране на демонстрации. Гръцки медии съобщават, че само в Солун се очаква да протестират около 30 000 души, като повече от 400 автобуса ще докарат хора от цялата страна., каза Ирини Леонарду пред АФП, който е член на комитета, организирал демонстрацията.Жители на Крит, облечени в традиционни дрехи, както и жители на Северна Гърция, вече се събират в центъра на Солун, където в 14,00 часа местно време официално ще започне протестът.По-рано тази седмица Гърция и Македония изпратиха свои делегации в ООН с надежда да постигнат компромис за 27-годишния спор за името.Организаторите на протеста отбелязват, че той не е свързан с политически партии, а целта е да се изпрати ясно послание на БЮРМ да спре да използва името Македония.Според социологически проучвания 70% от гърците не са съгласни да се използва името Македония.", "date": "2018.01.21", "title": "Десетки хиляди хора на протест в Солун срещу БЮРМ"}
{"url": "https://news.bg/world/turtsiya-hvarlya-askera-v-siriya.html", "text": "Турция е готова да започне и сухопътна офанзива срещу кюрдите в сирийския град Африн, предаде АП.Предупреждението идва след еднодневни въздушни удари срещу кюрдите.Заплахата идва от турския премиер Бинали Йълдъръм. Анкара кръсти новата си военна операция в Сирия \"Маслинова клонка\".По-рано турският генерален щаб съобщи, че от набелязаните общо 113 мишени на въздушните удари са поразени 108. В рейдовете са участвали 72 бойни самолета.Командването на кюрдските Отряди за народна самоотбрана в Африн обяви, че при бомбардировките са загинали най-малко шестима цивилни и трима бойци.", "date": "2018.01.21", "title": "Турция хвърля аскера в Сирия"}
{"url": "https://news.bg/world/obstrelyaha-turskiya-grad-kilis.html", "text": "Три ракети бяха изстреляни вчера от територията на Сирия към граничната турска провинция Килис.Ранен е един човек, предаде Анадолската агенция.Повредени са няколко сгради в град Килис.Обстрелът става часове, след като вчера турските сили обявиха началото на операция против кюрдските формирования.", "date": "2018.01.21", "title": "Обстреляха турския град Килис"}
{"url": "https://news.bg/world/voenen-helikopter-se-razbi-v-sasht-1.html", "text": "Американски военен вертолет Apache се е разбил в Калифорния. Това съобщи Фокс нюз.Трагичният инцидент е станал при тренировъчен полет във Форт Ървин.Двамата пилоти са загинали.Властите са започнали разследване.", "date": "2018.01.21", "title": "Военен хеликоптер се разби в САЩ"}
{"url": "https://news.bg/world/v-avstraliya-spasiha-turisti-ot-pozhar.html", "text": "В Австралия спасиха туристи от пожар, съобщи АП.Инцидентът е станал в Кралския национален парк, разположен южно от Сидни. Когато пламъците се разразили, в парка имало над 1000 туристи.Пламъците бързо обхванали площ от 600 хектара. Властите веднага мобилизирали близо 100 пожарникари. Те били подкрепяни от самолети и хеликоптери - цистерни.Спасителната операция успяла да спаси туристите. Континентът се бори с рекордни жеги", "date": "2018.01.21", "title": "В Австралия спасиха туристи от пожар"}
{"url": "https://news.bg/world/na-referendum-makedoniya-izbira-ime.html", "text": "Македония ще определи ново име за страната на национален референдум. Това заяви премиерът Зоран Заев, съобщава РИА Новости.Агенцията припомня, че Македония и Гърция водят дълъг спор за името. Гърция се опитва да промени името на републиката, така че да не се бърка с граничния гръцки регион Македония.\"Виждате, че има прозрачен процес, искаме решение, основаващо се на национален консенсус, и че то е окончателно потвърдено от гражданите на референдум\", каза Заев.Според македонския премиер референдумът ще се проведе тази година.", "date": "2018.01.21", "title": "На референдум Македония избира име"}
{"url": "https://news.bg/world/protesti-obhvanaha-sasht.html", "text": "Над 200 американски града, сред които Ню Йорк, Лос Анджелис или Чикаго, протестираха срещу политиката на Доналд Тръмп, съобщава Си Ен Ен.Демонстрантите издигнаха лозунги срещу имиграцията, абортите, правата на жените, на хомосексуалистите, бисексуалните и транссексуалните и други.В протеста в Ню Йорк се включи актрисата Упи Годбърг, а в този в Парк сити в щата Юта участва Джейн Фонда.В много от градовете в демонстрациите се включиха членове на движението срещу сексуалния тормоз \"Аз също\".Протестите стават на фона на ключови избори за конгреса в САЩ.", "date": "2018.01.21", "title": "Протести обхванаха САЩ"}
{"url": "https://news.bg/world/dizelgeyt-i-v-audi.html", "text": "Близо 127 000 автомобила \"Ауди\" трябва да бъдат изтеглени от пазара в Германия. Рестриктивната разпоредба е на федералното транспортно министерство, разкрива в. \"Билд ам зонтаг\".Разследване на властите открило, че автомобилите са снабдени със специален чип, който заобикалял строгите норми за екология и изхвърляне на вредните газове.Ще бъдат засегнати моделите A4, A5, A6, A7, A8, Q5 и Q7, които са снабдени с дизелов двигател V6 TDI. Тези автомобили са имали чип, който позволявал при преглед да се отчита, че колата работи спрямо нормите на Евро-6.През миналия декември VW беше принуден да изтегли близо 58 000 автомобила Volkswagen Touareg. Близо 26 000 от тях бяха в Германия.През последните години VW е в центъра на скандал за дизеловите си мотори.", "date": "2018.01.21", "title": "Дизелгейт и в \"Ауди\""}
{"url": "https://news.bg/weather/idva-snyag.html", "text": "Днес ще преобладава облачно време и по-късно през деня отново ще завали, в северозападните и планинските райони - сняг, в останалата част от страната - дъжд. Вятърът ще се ориентира от югоизток, ще е до умерен.Това съобщават от НИМХ към БАН.Максималните температури ще бъдат между 2° и 7°. През нощта срещу понеделник валежите ще се усилят, по- значителни ще са в Предбалкана и Родопската област. От североизток, по-късно от северозапад и север, с усилване на вятъра, ще нахлува още студен въздух.Атмосферното налягане е по-ниско от средното за месеца, ще продължи да се понижава.В планините ще бъде облачно и ветровито, с умерен и силен югозападен вятър. Ще превалява сняг, в Източни Родопи, Странджа и Сакар - дъжд. Максималната температура на височина 1200 метра ще е около 2°, на 2000 метра - около минус 3°.По Черноморието ще е облачно и дъждовно. Ще духа до умерен изток-югоизточен вятър. Максималните температури ще са 6°-8°. Температурата на морската вода е 7°- 8°. Вълнението на морето ще е 2-3 бала.", "date": "2018.01.21", "title": "Идва сняг"}
{"url": "https://news.bg/entertainment/otkriha-parviya-v-sveta-skelet-na-mastodont-v-makedoniya.html", "text": "Две изненадващи открития - намирането на грекопитека, близо до Атина, Гърция, а по-късно през 2017 г., на зъб от същия този предчовек край Чирпан, България, породиха една неочаквана хипотезата. За възникването на предшественика на човека в земите между Югоизточна Европа и Предна Азия.Ръководителят на международния екип от учени по изследване на грекопитека, проф. Николай Спасов, е решен да намери още по-безспорни доказателства за съществуването на предчовека на Балканите. Мястото на неговите очаквания са край с. Долни Дисан, в района на гр. Неготино по р. Вардар в Македония. Където има богато палеонтологично находище на животни от епохата на миоцена. Последните проучвания са показали, че възрастта на останките предполага намирането на кости от предчовека грекопитек, живял преди малко повече от 7 млн. години. Проф. Спасов иска да стигне и по-далеч - да докаже, че възникването на човека е именно в областта между Балканите и Иран, исторически земи на древни култури. И където, както личи от разкопките, навремето са бродили тропически животни.В края на миналата година българо-македонска палеонтологична експедиция, ръководена от Николай Спасов, директор на Националния природонаучен музей в София, тръгва за находището край Неготино, Македония. Намерението на изследователите е да открият там части от скелета на предчовека, които не само да потвърдят и за най-големите скептици неговото съществуване, но и да свидетелстват как точно е изглеждал. Откритите находки са обнадеждаващи, но учените ги пазят в тайна, докато не приключат изследванията и не бъдат публикувани в реномирано научно списание.Не скриха обаче за откриването на първия почти цялостен скелет на мастодонт в света! Досега са били намирани единствено отделни бивни, зъби и други малки частички от скелета на този вид. Българските палеонтолози от Националния природонаучен музей в София, съвместно с македонските си колеги от Природонаучния музей в Скопие успяват да изкарат половината от скелета на древното животно. Тази първа част от експедицията е спонсорирана от Българска академия на науките. В началото на 2018 г. предстои втората част от експедицията, която Министерството на културата в Република Македония има намерение да финансира. Задачата ѝ е да изнесе от палеонтологичното находище втората половина от скелета на мастодонта. Проучването на почти цялостния скелет ще даде нови насоки и попълни празноти в проучването на този древен вид и света, в който е живял.Българските учени работят с македонските си колеги от години и освен останките от древните хоботни - мастодонтите, са попаднали на фосили от жирафи, носорози, антилопи, хиени\"Това са останки от същата тази фауна, която много прилича на днешната африканска. Съществувала е преди малко повече от 7 млн. години на Балканите, когато климатът тук е бил много близък до този в днешната савана на Африка\" казва Николай Спасов. \" И според една от хипотезите, корените на днешната саванна африканска фауна трябва да се търсят в този биом, съществувал тогава между Балканите и предна Азия\".\"Такава една съвместна палеонтологическа експедиция между България и Македония е първа по рода си. И считам това за един голям успех в сближаването между България и Македония в областта на науката и културата\", заключава професорът.Съвместните научни изследвания между нас и съседните ни страни, свързани с хипотезата, че първият предчовек идва от Балканите и Предна Азия, могат да насърчат общите действия и сближаването между страните на Югоизточна Европа. Процес, иницииран вече от България. Събитието е изключително актуално в светлината на темата за членството на Западните Балкани в Европейския съюз.", "date": "2018.01.21", "title": "Откриха първия в света скелет на мастодонт - в Македония"}
{"url": "https://news.bg/world/ritorikata-na-tramp-izgonila-turistite-ot-chuzhbina.html", "text": "Спад на посетилите САЩ чужденци през изминалата година, показват данни на търговското министерство, цитирано от USA Today.Туристическата индустрия се мобилизира за прекратяване на тенденцията, отбелязва американската медия. Група от туристически организации сформира коалиция за лобиране пред федералното правителство да насърчи привличането на туристи.През първите 7 месеца на 2017 г. 41 милиона чужденци са посетили САЩ, което е с 4% спад за същия период на предходната година, показват данните на ведомството.Изследване на Американската асоциация за пътувания показва, че на световно ниво е регистриран ръст от 7,9% от 2015 до 2017 г. Но в САЩ има спад от 13,6% до 11,9 на сто за същия период. Това е първото понижение за последните повече от 10 г.В същото време изразходваните от чужденците средства в САЩ са намалели с 3,3% от януари до ноември 2017 г. в сравнение с предходния период.Американската асоциация за пътувания е изчислила, че загубите за американската икономика са в размер на 4,6 милиарда долара и 40 000 работни места.От туристическия сектор призовават за прекратяване на политическата риторика на президента Доналд Тръмп, която принуждава чужденците да избират други дестинации. Тръмп призовава за изграждане на стена по границата с Мексико и забрана за допускане на граждани от няколко държави.Данни от юли 2017 г. показват 40,3% намаление на чужденците от Близкия изток; 32,1% от Африка; 15,5% от ЮАР; 18,8% от Централна Америка; 22,3% от Карибите и 17,1% от Източна Европа.Преди дни Световната организация по туризъм обяви, че Испания е на път да измести САЩ от второто място на най-посещаваните туристически дестинации в света.", "date": "2018.01.21", "title": "Риториката на Тръмп изгонила туристите от чужбина"}
{"url": "https://news.bg/bulgaria/gerb-uvereni-v-koalitsionnite-si-partnyori.html", "text": "Нямаме основания за сериозни притеснения по отношение на коалиционните партньори.Това коментира в ефира на Нова ТВ Румяна Бъчварова, началникът на политическия кабинет на министър-председателя Бойко Борисов в отговор на въпрос, свързан с изказването на лидера на \"Атака\" Волен Сидеров, който е и съпредседател на ПГ \"Обединени патриоти\".Сидеров заяви, че ще види как ще гласува на предстоящия вот на недоверие към правителството. Причината за изказването му стана решението на Министерство на регионалното развитие и благоустройството да прехвърли стопанисването на стената на язовир \"Бели Искър\" на областния управител на София Илиан Тодоров, който е от политическата партия на Сидеров.Според Румяна Бъчварова може да се постигне съгласие. Въпреки това в принципно отношение, тя коментира, че в предишни мандати са имали такива моменти, в които ГЕРБ става заложник на коалиционните си партньори.\"\", коментира Бъчварова.Бъчварова отбеляза, че секретният доклад на ДАНС ще бъде медийно разсекретен.\"\", заяви тя.Относно спора за името на Република Македония с Гърция и предстоящите протести в Солун, Бъчварова коментира, че трябва да се намери отговор на този спор, за да не пречи този въпрос за започване на процеса на присъединяване на Македония към ЕС и развитие на нашите двустранни отношения.\"Фактът, че започва самият процес, вече е напредък. България може да гарантира добронамереност и за двете страни и да изиска и като председател и като съсед по-бързо решение\", увери тя.", "date": "2018.01.21", "title": "ГЕРБ уверени в коалиционните си партньори"}
{"url": "https://news.bg/world/sled-13-chasova-obsada-hotelat-v-kabul-e-osvoboden.html", "text": "Афганистанските сили за сигурност прочистиха по-голямата част от хотел \"Интерконтинентал\" след 13-часови сблъсъци с екстремисти, информира местната агенция TOLO.По-рано съобщихме, че един от най-луксозните хотели в Кабул е бил подложен на атака.Талибаните поеха отговорност за нападението.При атаката срещу хотела бяха \"убити десетки чуждестранни нашественици и техните марионетки\", обяви говорител на групировката.Най-малко петима души са загинали при нападението, включително един чужденец. Шестима души са ранени при обсадата, потвърдиха представители на силовите структури, допълвайки, че трима от пострадалите са от силите за сигурност.Говорител на вътрешното министерство потвърди, че най-малко трима нападатели са елиминирани. Двама от нападателите са убити в събота вечерта. \"Ройтерс\" съобщава, позовавайки се на говорителя, че 153 души са евакуирани, включително 41 чужденци.Обсадата започна около 21,00 часа вчера, след като най-малко трима нападатели щурмуваха хотела.През цялата нощ, с изключение на два часа между 02,00 и 04,00 часа, е имало интензивна престрелка и експлозии.Към 08,00 часа пет от шестте етажа на хотела бяха прочистени от силите за сигурност.Два часа по-късно беше проверен и покривът на хотела, докато пожарникари се опиваха да се справят с пожар, който нанесе сериозни поражения по сградата.Не за първи път хотелът е атакуван. През юни 2011 г. деветима екстремисти извършиха подобно нападение, което продължи пет часа и загинаха 12 души.", "date": "2018.01.21", "title": "След 13-часова обсада хотелът в Кабул е освободен"}
{"url": "https://news.bg/world/tankove-na-turtsiya-navlyazoha-v-siriyskiya-grad-afrin.html", "text": "Танкове на Турция навлязоха в сирийския град Африн за оказване на подкрепа на бунтовници в операцията \"Маслинова клонка\" срещу кюрдски формирования.Това съобщава турската телевизия NTV, позовавайки се на военен източник, информира РИА Новости.Отбелязва се, че турските бойни машини не са срещнали сериозна съпротива от кюрдските сили за самоотбрана, които се изтеглят от граничните територии на Сирия.Вчера армията на Турция обяви начало на операция \"Маслинова клонка\" срещу сирийските кюрди в Африн. Операцията започна в 17,00 часа местно време. По данни на генщаба в нея са участвали 72 самолета, които са поразили 108 от 113 набелязани цели.Сирийското правителство решително осъди нападението на Турция, обявявайки, че Анкара нарушава суверенитета на страната.Вчера руски медии съобщиха непотвърдена информация, че турските изтребители са поразили летище, използвано от САЩ за обучаване на сирийски бунтовници. Същевременно \"Дейли сабах\" информира, позовавайки се на външното министерство на Турция, че страната ще информира съседите на Сирия за течащата операция.Медията отбелязва, че бойци от Сирийската свободна армия провеждат мащабна операция срещу свързаните с Кюрдската работническа партия \"терористи\" от Народни отряди за защита.Военни източници отбелязват, че кюрдските сили се евакуират от градовете и селата до турско-сирийската граница.По-късно премиерът на Турция Бинали Йълдъръм обяви, че втората най-голяма армия в НАТО е навлязла в Северна Сирия малко след 11,00 часа.Йълдъръм каза още, че операцията ще се проведе в четири фази, като в района на Африн ще бъде създадена зона за сигурност с дълбочина 30 километра.Сирийските кюрди пък отбелязаха, че са отблъснали атаката на турците и бунтовниците след ожесточени сблъсъци.Боевете продължават вече втори ден.По последна информация Анкара е поразила 153 цели. Сирийските кюрди съобщиха, че при бомбардировките са убити шестима цивилни и трима бойци, а 13 цивилни са ранени.Междувременно руският външен министър Сергей Лавров е провел телефонен разговор с американския си колега Рекс Тилърсън, съобщава руското външно министерство.Те са обсъдили ситуацията в Сирия.Турските военни уверяват, че операцията се провежда в рамките на правата на Турция, основани на международното право, на решения на Съвета за сигурност на ООН и на правата за самозащита, заложени в Хартата на ООН.", "date": "2018.01.21", "title": "Танкове на Турция навлязоха в сирийския град Африн"}
{"url": "https://news.bg/world/desetki-hilyadi-uchastvaha-v-protesti-sreshtu-koruptsiyata-v-rumaniya.html", "text": "Десетки хиляди участваха в протести срещу корупцията в Румъния, пише \"Гардиън\".Хората се върнаха на улицата, за да се обявят срещу приети от коалиционното правителство закони, които отслабват независимостта на съдебната власт.Около 50 000 души се събраха пред парламента, където надуваха свирки, развяваха знамена и скандираха \"крадци\". Протестиращите за кратко влязоха в сблъсъци с полицията на Университетския площад.Други хиляди румънци участваха в демонстрации в цялата страна.Евронюз съобщава, че група от 15 румънци е извървяла 450 километра за 11 дни, за да се присъедини към протестиращите в Букурещ.Маршът е започнал от град Клуж.През декември лявото правителство прокара съдебни реформи, въпреки че бяха подложени на остри критики от Европейската комисия, Държавния департамент на САЩ, хиляди магистрати и румънския президент Клаус Йоханис.Промените са оспорвани в Конституционния съд.Опити на социалдемократите да декриминализират някои корупционни практики през 2017 г. предизвикаха най-големите улични протести от падането на комунизма през 1989 г.", "date": "2018.01.21", "title": "Десетки хиляди участваха в протести срещу корупцията в Румъния"}
{"url": "https://news.bg/bulgaria/hakeri-udariha-profila-na-prezidenta-radev-vav-feysbuk.html", "text": "Хакерска атака срещу профила на президента Румен Радев във\"Фейсбук\". Това съобщава БНР, като информацията е потвърдена от прессекретариата на държавния глава.Установено е проникване в профила, след като тази нощ се появила нерагламентирана публикация. Тя е била на турски език и с препратка към турски сайт.Службите са уведомени и проверяват случая, допълва радиото.", "date": "2018.01.21", "title": "Хакери удариха профила на президента Радев във „Фейсбук”"}
{"url": "https://news.bg/bulgaria/tsacheva-nyama-da-se-vavezhda-treti-pol-i-da-se-priznavat-ednopolovi-brakove.html", "text": "Категорично няма да се въвежда трети пол и да се признават еднополови бракове, защото Конституцията не го позволява.Това увери в ефира на БиТиВи правосъдният министър Цецка Цачева.\"\", заяви Цачева.Тя бе категорична, че Конституцията ни не позволява еднополовите бракове.По Конституция бракът е доброволен съюз между мъж и жена и в контекста на Истанбулската конвенция понятието пол, което се употребява, то не заличава различието мъж и жена, биологичните белези между мъж и жена.Относно спора с патриотите за Истанбулската конвенция, Цачева каза, че ще продължи добронамерено с колегите от коалиционното управление и с всички народни представители, които независимо от това дали са водени от политически вътрешни приоритети или пък от съмнения.\"\", подчерта министърът.По думите й оттук насетне към тази конвенция има меморандум какво се влага във всяко едно понятие.По инициатива на външно министерство поискахме от дирекция \"Правни въпроси и международни отношения\" да разяснят и такъв документ има предоставен на депутатите, изтъкна Цачева.Относно изказването на коалиционния партньор Волен Сидеров, че все още не знае как ще гласува по време на вота, Цачева каза, че трябва да се има предвид конкретният повод за изказването на лидера на \"Атака\".\"\", изрази оптимизъм Цачева.Правосъдният министър коментира и вота на недоверие. Очаквах по-сериозни мотиви, отбеляза тя и коментира, че да се твърди, че има отказ от страна на правителството на Бойко Борисов за борба с корупцията и да се отричат всички стъпки - приетия антикорупционен закон, изключването на депутат от ГЕРБ заради съмнения за корупция, е най-малко несериозно. Цачева добави, че очаква с дебата по време на вота на недоверие да бъдат изяснени всички въпроси.Във връзка с посещението на канцлера на Германия Ангела Меркел, Цачева акцентира, че преди всичко е добре, че Меркел препотвърди още веднъж позицията за добро взаимодействие и сътрудничество между България и Германия за политиките, които са изключително важни за нас като газовия хъб \"Балкан\", Шенгенското пространство, приоритетите на българското председателство.Получихме висока оценка за темите, които са теми и от дневния ред на европейското ни семейство, добави правосъдният министър.Цачева коментира и констатациите на прокуратурата, че над 500 души, осъдени на лишаване от свобода или доживотен затвор, продължават да са на свобода.Бях неприятно изненадана от тази информация. Още повече, че аз имам парламентарен въпрос от страна на народни представители. В тази връзка и потърсих информация. Тя обаче не се съдържа в ГД \"Изпълнение на наказанията\", а в прокуратурата. Знаете, че главният прокурор е предприел инициатива в кратък срок да бъде дадена пълната картина. Не е добре, но тук ще кажа, че заради това отклонение от изпълнение на ефективни присъди и наказание бяха направени промените в НПК в сила от 5-ти ноември миналата година, отбеляза тя.Цачева изтъкна, че е приключила обществената поръчка за проследяващите устройства или така наречените гривни.ГД \"Изпълнение на наказанията\" е в процедура по подписване на договора, така че тези устройства много скоро ще бъдат налични, каза тя и добави: \"Надявам се те също да допринесат за невъзможност на лице да се отклони от процедура по изтърпяване на наказанията\".", "date": "2018.01.21", "title": "Цачева: Няма да се въвежда трети пол и да се признават еднополови бракове"}
{"url": "https://news.bg/press/zaloviha-sobstvenika-na-avtobusa-ubil-18-na-bakadzhika-prez-2009-g-balgariya-vliza-mnogo-skoro-v-shengen.html", "text": "Заловиха собственика на автобуса, убил 18 на Бакаджика през 2009 г.Слави Славов, собственик на автобуса, причинил през 2009 г. смъртта на 18 човека в местността Бакаджика в Ямбол, бе задържан след шест години укриване от правосъдието.Славов е бил арестуван до град Стамболийски при рутинна проверка на катаджии на 29 декември м.г., потвърдиха от полицията в града. 70-годишния мъж не бил извършил нарушение, но имал лош късмет да бъде проверен по т.нар. метод на риска.След като пуснали името му в системата, се оказало, че е издирван. Веднага бил арестуван и приведен в Ямбол. От РПУ - Стамболийски, уточниха, че не са имали задача да установяват къде е живял през времето, докато са го търсели.България влиза много скоро в ШенгенСпоред мен в най-скоро време, постепенно и на етапи, за България ще започнат да се въвеждат правилата на Шенгенското пространство, на първо място по летищата.Това каза в отговор на въпрос на вестник \"Труд\" канцлерът на Германия Ангела Меркел след срещата с премиера Бойко Борисов в резиденция Бояна.\"Искам да благодаря на България за начина, по който пази нашата външна граница, тази задача е изключително трудна, особено по българо-турската граница\", каза Меркел. \"Фронтекс\" подкрепя България, Германия подкрепя България с думи и дела, основната работа обаче трябва да бъде свършена тук, за което искам да ти благодаря\", обърна се тя към българския премиер.Шефът на НЗОК: Онези, които печелят от медицината, не искат системата да се промениМного хора печелят от медицината, те се съпротивляват организирано и не искат системата в здравеопазването да се промени. Затова и толкова години не можем да приемем електронното здравеопазване, защото с него всичко ще се вижда. Това заяви в предаването \"Тази събота\" на Би Ти Ви шефът на Националната здравна каса проф. Камен Плочев.Ето и сега - преговаряме и всички говорят колко ще вдигнем цените на клиничните пътеки, а никой не ми казва как ще вдигнем обема на дейностите. Медицината е ценност, а много хора искат само да печелят от нея. Затова за 6 месеца нищо не можах да променя, не знам и дали ще мога. Но аз съм боец и като хвана един проблем, не го оставям, категоричен бе проф. Плочев.Ще избутаме още година-две и системата на здравеопазването ще се срине. Парите няма да стигнат, политическата обстановка няма да позволи отново да се преразгледа бюджета на НЗОК\", предупреди той.Борисов: Европа има нужда от мир и спокойствие\"Аз също искам да благодаря на г-жа Ангела Меркел и нейната подкрепа. Благодаря за подкрепата за газовия хъб, за помощта за охраната на границата, за отпуснатите 160 млн.С надежда очакваме утрешния ден и дано Германия състави правителство, защото тя е мотор на Европа. Благодаря и за подкрепата за интегрирането на Западните Балкани. Отдъхнах си, че тук ще продължат да се строят магистрали инфраструктурни проекти. Така младите хора ще могат да останат по родните си места. Транспортните коридори са много важни за Балканите. Разговаряхме и за всички останали политки, които ще водим по време на нашето европредседателство.Най-много съм щастлив, че Европейския съюз води мирна политика. Ние имаме нужда да нормализираме отношенията си с големите съседи. Европа има нужда от мир и просперитет. Искам да благодаря на г-жа Меркел, че в почивния си ден дойде и чу нашите идеи и приоритети по време на председателството ни\", каза Бойко Борисов след срещата с германския канцлер.", "date": "2018.01.21", "title": "Заловиха собственика на автобуса, убил 18 на Бакаджика през 2009 г., България влиза много скоро в Шенген"}
{"url": "https://news.bg/world/sotsialdemokratite-reshavat-za-koalitsiya-s-merkel.html", "text": "Извънредният конгрес на Социалдемократическата партия на Германия (СДП) се открива в бившата германска столица Бон. Около 600 делегати ще обсъдят резултатите от предварителните консултации за сформиране на правителство с Християндемократическия и Християнсоциалния съюз (ХДС / ХСС).Те ще трябва да вземат решение дали да влязат в официални коалиционните преговори с консерваторите. Четири месеца след изборите за Бундестаг договарянето на кабинет навлиза в решаваща фаза.Първоначално консерваторите преговаряха със \"зелените\" и либералите, но те стигнаха до задънена улица. Това принуди канцлера Ангела Меркел да започне разговори със социалдемократите за сформирането на поредната голяма коалиция.Лидерът на Германската социалдемократическа партия Мартин Шулц заяви, че смята за свой дълг да използва възможността за помогне на възможно най-много германци с влизането отново в широка управляваща коалиция с консервативния блок на канцлера Ангела Меркел.Най-голямата регионална структура на ГСДП в провинция Северен Рейн-Вестфалия обеща подкрепата си за Шулц, но само ако той договори допълнителни отстъпки от консерваторите в социалната, здравната и миграционната политика.Рейтингът на социалдемократите обаче продължава да се срива.", "date": "2018.01.21", "title": "Социалдемократите решават за коалиция с Меркел"}
{"url": "https://news.bg/regions/kola-ubi-velosipedist-kray-rakovski.html", "text": "Велосипедист на 62 г. е загинал на място, след като бил блъснат от форд, съобщи пловдивската полиция. Инцидентът е станал около 18, 30 ч. на изхода на с. Стряма в посока Раковски. Шофьорът на автомобила е на 32 г.Изясняват се причините за трагедията. Разследващите ще установяват с каква скорост се е движела колата, алкохолни проби на водачите, както и дали колелото е било с пуснати светлини. Заради произшествието е било затруднено движението в участъка.", "date": "2018.01.21", "title": "Кола уби велосипедист край Раковски"}
{"url": "https://news.bg/world/tramp-s-otchet-za-parvata-godina-v-beliya-dom.html", "text": "Президентът на САЩ Доналд Тръмп отчете в профила си в \"Туитър\" постигнатото през първата година в Белия дом.Невероятен успех за нашата страна в толкова много посоки. Това отбеляза Тръмп. Според него като се започне от престъпността и Ислямска държава и се мине през фондовите пазари и икономиката се забелязват успехите от работата на администрацията в Белия дом, отбелязва Тръмп.Оценката на Тръмп става на фона на блокиралата работа на държавната администрация заради спряното финансиране от конгреса.От своя страна президентът на САЩ отказа да преговаря с Демократическата партия за реформата на имиграционните закони, докато тя не се съгласи да размрази бюджетното финансиране на федералното правителство, заяви говорител на Белия дом.Преди това лидерът на републиканското мнозинство в Сената Мич Макконъл призова за спешно подновяване на преговорите.Гласовете на поне десетима сенатори демократи са необходими за удължаване на временното финансиране на правителството. Те са готови на това, но само ако Тръмп се откаже от депортирането на близо 700 хиляди нелегални имигранти, пристигнали в САЩ още като деца.", "date": "2018.01.21", "title": "Тръмп с отчет за първата година в Белия дом"}
{"url": "https://news.bg/world/senatat-na-sasht-s-nov-opit-za-izlizane-ot-krizata.html", "text": "Сенатът на САЩ ще гласува законопроект за временно финансиране на правителството, съобщават агенции.Лидерът на Републиканската партия в горната камара на американския законодателен орган Мич Макконъл организира ново заседание за днес. Камарата на представителите също ще се събере в опит да разрешат различията, които доведоха до спиране работата на правителството.Вчера американското правителство остана без пари за първи път от 2013 г., след като демократите в Сената блокираха законопроект за удължаване временното финансиране на държавните учреждения.Законопроектът предвижда финансиране до 8 февруари. Планира се сенаторите да гласуват предложението преди началото на работната седмица - в 01,00 часа местно време в понеделник.Вестник \"Вашингтон поуст\" пише, че републиканците се опитват да убедят демократите да изберат между временно решение, като въпросите за имиграцията и други бъдат отложени, и повторно блокиране на законопроект за финансиране на правителството, което вероятно ще вбеси избирателите.Изданието цитира демократа Джо Манчин, който е заявил, че умерените законодатели от двете партии търсят \"път напред\".ДПА съобщава, че според изчисления САЩ губят по 1,5 милиарда долара на ден от липсата на финансиране. Около 850 000 държавни служители са в неплатен отпуск.През 2013 г. републиканците блокираха парите за правителството на Барак Обама, което спря работа за 16 дни.", "date": "2018.01.21", "title": "Сенатът на САЩ с нов опит за излизане от кризата"}
{"url": "https://news.bg/world/severnokoreyska-delegatsiya-pristigna-v-yuzhna-koreya.html", "text": "Севернокорейска делегация пристигна в Южна Корея, за да провери подготовката за участието на севернокорейска творческа трупа на Зимните олимпийски игри, съобщиха местните власти, цитирани от ДПА.Делегацията е от оркестър, който ще участва на откриването на игрите.Групата от 7 членове навлезе в Южна Корея с автобус, придружавана от полиция. След това тя хвана влак от Сеул до град Каннън, информира южнокорейското министерство по въпросите на обединението.Групата е водена от Хьон Сон-уол - лидер на дамската поп група \"Моранбон\", която е много популярна в Северна Корея. Хьон Сон-уол също така е една от най-влиятелните жени в тоталитарната държава, според агенция \"Йонхап\".Оркестърът от 140 души ще участва на културни мероприятия в Каннън и Сеул, които са част от игрите.Вчера Международният олимпийски комитет потвърди, че Северна Корея ще изпрати 22 спортисти на игрите в Южна Корея през следващия месец.", "date": "2018.01.21", "title": "Севернокорейска делегация пристигна в Южна Корея"}
{"url": "https://news.bg/bulgaria/komunizmat-v-balgariya-vsashtnost-beshe-darzhaven-kapitalizam-tvardi-bozhidar-dimitrov.html", "text": "Периодът на комунизма в България всъщност беше държавен капитализъм. Това заяви в \"Тази неделя\" по bTV професор Божидар Димитров.Той направи коментара по повод дискусията какво да пише в учебниците на гимназистите за този период.Според Димитров комунистите сами са свалили режима, защото са искали да минат на чиста капиталистическа власт.Преди това имаха повече от останалите, но пак имаха право само на три ключа и една кола, коментира професорът.", "date": "2018.01.21", "title": "Комунизмът в България всъщност беше държавен капитализъм, твърди Божидар Димитров"}
{"url": "https://news.bg/bulgaria/v-dobrich-protestirat-sreshtu-skoka-na-tsenata-na-vodata.html", "text": "Граждани на Добрич излязоха на пореден протест срещу предстоящото увеличение на цената на водата, съобщава БНР.Демонстрацията започна в 11,00 часа пред сградата на Областната управа и продължава през пешеходната зона на града като митинг-шествие.Хората протестират срещу повишаването на цената на водата в област Добрич до 3.28 лв. за куб. м и настояват директорът на дружеството Тодор Гикински да подаде оставка. Според тях качеството на услугата не отговаря на цената.През миналата седмица бяха организирани протести срещу управлението на водното дружество за област Добрич и искания за оставка на цялото му ръководство.", "date": "2018.01.21", "title": "В Добрич протестират срещу скока на цената на водата"}
