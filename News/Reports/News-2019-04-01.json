{"url": "https://news.bg/world/neutralizirani-sa-nyakolko-kiberataki-sreshtu-ukrainskata-tsik.html", "text": "Правени са опити за проникване в сървъра на Централната избирателна комисия на Украйна по време на първия тур на президентските избори, които се проведоха в неделя. Това съобщи вътрешният министър на страната Арсен Аваков в интервю за lb.ua.По думите му, до 19:00 ч. на 31 март специалистите по киберсигурност са установили няколко опита да се сканира сървърът за уязвимост, което свидетелства за хакерски атаки.\"Засякохме IP адресите, от които са правени тези опити - те са разположение в Русия и в Киев. По отношение на киевските IP, предполагаме, че става дума за хакнати рутери, локализираме ги. Работим със системните администратори на ЦИК за блокирането на тези IP адреси. Наблюдаваме вътрешните мрежи на ЦИК, проверяваме всяка активност.\" - коментира Аваков.Преди това представителката на Централната избирателна комисия Татяна Слипачук заяви, че системата за киберсигурност е неутрализирала атаките в изборната нощ.Припомняме, при първия тур никой от кандидатите не получи мнозинството от гласовете. Президентът ще бъде определен на втория тур, за който се класираха комикът Владимир Зеленски и сегашния държавен глава Петро Порошенко.", "date": "2019.04.01", "title": "Неутрализирани са няколко кибератаки срещу украинската ЦИК "}
{"url": "https://news.bg/world/sveshtenitsi-izgoriha-knigi-za-hari-potar-v-polsha.html", "text": "Католически свещеници в Полша изгориха книги, които според тях са светотатство, включително и книги от едноименната поредица фентъзи романи от британската писателка Джоан Роулинг \"Хари Потър\", информира АФП.\"Ние се подчиняваме на Словото\", написаха свещениците във \"Фейсбук\" и публикуваха снимки с изгорени книги. Духовните лица цитираха библейски пасажи от Второзаконие от Стария завет.Един от пасажите увещава вярващите да унищожат враговете на Бог, включително да се \"изгорят идолите им в огъня\".Съобщението, качено на профил във \"Фейсбук\", който е на католическата група \"SMS от Рая\", предизвика спорове и придоби популярност в интернет пространството.Полската епископия знае за инцидента, но отказа коментар.Книгите бяха изгорени след извършената в неделя меса в 10,00 часа в северния полски град Гданск.Вярващите са били помолени да донесат неща, свързани с \"негативна енергия\" и суеверни вярвания.Социологическо проучване, публикувано от всекидневника \"Газета виборча\", показва, че 64% от поляците искат светска държава, а 29 на сто са против. 7% нямат мнение.", "date": "2019.04.01", "title": "Свещеници изгориха книги за Хари Потър в Полша"}
{"url": "https://news.bg/economics/evrohold-napravi-oferta-za-chez.html", "text": "\"Еврохолд\" отправи индивидуална оферта за придобиването на активите на ЧЕЗ Груп в България. Това стана ясно от съобщението на компанията до медиите. Сделката ще бъде финансирана със собствени средства и с подкрепата на западноевропейски банки.От \"Еврохолд\" подчертават, че не са партньор с някой от останалите кандидати.Решението трябва да бъде одобрено от акционерите на компанията на извънредно общо събрание на 22 април. Ръководството на холдинга е получило уверение и подкрепа за увеличението на капитала от основните акционери.Предложението е направено след задълбочено проучване и обстоен анализ на финансовите резултати на българските подразделения на чешката енергийна компания ЧЕЗ.От холдинга заявяват в позицията си, че намерението за придобиването на активите на ЧЕЗ е част от стратегията им за навлизане в нови регулирани бизнес сегменти.\"Еврохолд\" разглежда и възможността да продаде част от активите си извън застрахователния бизнес, за да се фокусира върху сегментите с най-голям потенциал за растеж.Планира се още и увеличение на капитала с близо 80 млн. нови акции, от което очаква да набере 80 млн. евро.От дружеството са категорични, че до избора на купувач на активите на ЧЕЗ не могат да издават повече подробности и да коментират слухове или спекулации на пазара.Припомняме, , но от Инерком бяха превели парите. Информацията бе от централата на компанията в Прага.От компанията отказаха да дадат подробности какво ще стане, ако сумата не постъпи по сметката. Сроковете за разплащането са договорени между двете фирми през февруари.Лидерът на БСП Корнелия Нинова обяви пред чешки евродепутат, че \"при спечелване на избори в България, БСП ще предприеме необходимите действия  и да участва в процедурата по продажбата\".В края на ноември стана ясно, че собственикът на \"Инерком\" Гинка Върбакова влиза в управлението на ЧЕЗ България.Преди това от Комисията за защита на конкуренцията (КЗК)  чрез придобиване на контрол върху предприятия от групата на \"ЧЕЗ\".Мотивите са, че  и няма как да бъде образувано ново производство. От \"Инерком\" обявиха, че ще обжалват и последното решение, както обжалваха решението на  електроразпределителното дружество ЧЕЗ. Делото във Върховния административен съд е насрочено за 2019 г. Припомняме, след като на 22 февруари 2018 г. стана ясно, че чешката ЧЕЗ е одобрила , последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП в парламента бе създадена и , която обаче завърши работа със заключението, че й е необходима още информация.В рамките на скандала в българския политически живот по едно време беше . Това стана по време на среща на Гинка Върбакова в Министерски съвет с премиера Бойко Борисов и министрите Дончев и Горанов. След това обаче .За това твърдо застават от  с искане държавата да си върне контрола над ЕРП-та. Според социалистите зад  и поискаха намеса на контролните органи.", "date": "2019.04.01", "title": "\"Еврохолд\" направи оферта за ЧЕЗ"}
{"url": "https://news.bg/regions/zapochva-obrabotkata-na-zelenite-ploshti-v-sofiya.html", "text": "Поетапна обработка на зелените площи срещу кърлежи, комари и гризачи започва в Столична община. Кампанията се движи от дирекция \"Зелена система\".Обработката ще се провежда по график и ще обхване общинските зелени площи на територията на цялата община. При постъпили сигнали от граждани, може да се направи и допълнителна обработка на общински зелени площи.Предстоящите за непосредствено третиране терени ще се обозначават от фирмите - изпълнители с информационни табели, в които е посочен вида обработка, вкл. използвания препарат, карантинен период, фирмата изпълнител и телефон за контакт.От Столична община припомнят, че задължителните годишни обработки са:График за изпълнение на обработките се публикува на официалната страница на Столична община и на видно място в районната администрация. Графиците са валидни при благоприятни климатични условия за всички обработки и при ниско (окосена) трева за кърлежите и бълхите.Обработките се извършват рано сутрин до 10.00 часа, а срещу комари късно вечерта след 20.00 часа.Контролът ще се осъществява от експерти на Столичната РЗИ.", "date": "2019.04.01", "title": "Започва обработката на зелените площи в София"}
{"url": "https://news.bg/comments/erdogan-izpi-kafeto-no-kaymakat-ostana-za-opozitsiyata.html", "text": "Преди още самите те да започнат, едва ли е имало съмнение кой ще спечели местните избори в Република Турция. Както и се очакваше, като първа политическа сила се класира ръководената от Реджеп Ердоган Партия на справедливостта и развитието (АКП). Тя спечели около 44% от електората (цифрите са относителни, доколкото все още не са обявени окончателните резултати).Но битката на тези избори не бе тази за популярния вот, който, още от създаването на АКП в началото на миналото десетилетие, винаги е отивал в посоката на формираната от Ердоган партия. На тези избори това, което се оспорваше, бе друго. Залогът не бе кой ще спечели най-много гласове в страната, а който ще управлява редица важни и големи градове като мегаполиса Истанбул, столицата Анкара, индустриалния Бурса и т.н.Към момента на писането на настоящия текст, Върховният изборен съвет на Република Турция все още не е обявил окончателните резултати (да не говорим, че достъпът до турския ЦИК е блокирал). Такива периоди на \"замръзване\" на текущите графиките с процентите в турските медии имаше доста след приключването на изборния ден.Но според последните данни на Анадолската агенция, поне засега, опозицията печели и в Анкара (с разлика около 3.8%), и в Истанбул (с разлика около 0.28%), и в Измир (с разлика около 20%). От управляващата партия на Ердоган обаче вече заявиха, че ще обжалват вота в редица секции и в Анкара, и в Истанбул (Измир така или иначе е една от крепостите на секуларната опозиция, така че там няма поле за спекулации). Последното подсказва, че АКП си дава ясно сметка, че е загубила изборите в двата най-важни турски града.Ако нещата останат по този начин, то това ще означава, че опозицията - конюнктурен и сложен съюз между секуларисти, националисти и кюрди, е спечелила трите най-населени турски мегаполиса/града - Истанбул, Анкара и Измир. А взети заедно, те образуват и почти 50% от БВП-то на Република Турция. Тези три града са нещо като гръбнака на турската държава.Самият Истанбул е и мегаполисът с най-голям БВП на глава от населението (65,042 турски лири за 2017-та година), така както в него е концентриран почти 30% от индустриалния сектор в страната.Успехът на турската опозиция не се редуцира до победите в Анкара и Истанбул (евентуално!). Напротив, той е още по-телесен. Един път, турската опозиция разширява подкрепата си в западното и южното крайбрежие на страната спрямо резултатите си от последните два местни вота (тези от 2009-та и от 2014-та година). Показателно, тя печели Адана и връща контрола си върху Анталия. Втори път, налице е пробив на опозицията и в Централен Анадол (освен Анкара, Кършехир) и Източна Мармара (Болу и Биледжик).За добрите резултати на опозицията в тези топоси допринася и друг фактор: по-слабата мобилизация в подкрепата на АКП от страна на избирателите от високите етажи на средната градска класа в Турция. Това са религиозно-чувствителни хора, но също така и икономически активни, които вероятно са се почувствали ощетени от рецесията в Турция, обезценяването на турската лира и високата безработица.Затова най-големият опонент на Реджеп Ердоган на тези избори не бяха лидерите на опозицията - Кемал Кълъчдароглу или Мерал Акшенер, нито пък издигнатите от нея кандидати - Екрем Имамолу в Истанбул или Мансур Яваш в Анкара. Най-големият враг на турския президент бе неговата икономическа политика, която се завърна като бумеранг.Нищо от това обаче не променя факта, че управляващата АКП продължава да бъде първа политическа сила: партията на Ердоган е неоспоримият шампион на популярния вот. А в рамките на управляващата коалиция, в която АКП си партнира с Партията на националистическото действие, то тази коалиция печели мнозинството от гласувалите (от между 51 и 52%), с което дублира резултата си от миналогодишните президентски избори или с онзи на провелия се през 2017-та година Конституционен референдум.Не на последно място, партията на Ердоган увеличава подкрепата си в югоизточна Турция, вследствие на което и печели няколко кюрдски провинции като Шърнак, Битлис и др. Неслучайно именно кюрдите бяха специален адресат на следизборния митинг на Ердоган в Анкара, където той специално благодари на \"кюрдските братя\". Това е най-големият успех от тези избори за турския президент и АКП.Електоралното поведение на кюрдите от югоизтока обаче не трябва да се бърка с това на техните сънародници, мигрирали в големите градове като Истанбул и Анкара, където те са гласували предимно за опозиционните кандидати (това е и вследствие на \"скрития\" съюз между основната кюрдска партия и Народно-републиканската).Партията на Ердоган успя да задържи във владенията си индустриалният център Бурса, в който, поне според предварителната социология, опозицията бе фаворит да спечели.Затова ако резюмираме - и управляващите, и опозицията имат достатъчно аргументи, с които да се похвалят с изборна победа на последното издание на местния вот в Република Турция.От една страна, АКП продължава да бъде първа политическа сила и в коалиционен формат да се радва на подкрепата на мнозинството от турските избиратели. От друга обаче, най-важните турски центрове - Истанбул и Анкара, отиват в ръцете на опозицията.Ако всичко това остане така, то спокойно ще можем да кажем, че Ердоган изпи кафето, но каймакът остана за опозицията.", "date": "2019.04.01", "title": "Ердоган изпи кафето, но каймакът остана за опозицията"}
{"url": "https://news.bg/world/rusiya-ne-e-okupirala-ukrainski-teritorii-obarna-se-moskva-kam-kiev.html", "text": "Русия не е окупирала украински територии и е готова да разясни това на всички граждани на Украйна. Това заяви прессекретарят на президента на Русия Дмитрий Песков, който беше помолен да коментира думите на фаворита за президентския пост в Украйна Владимир Зеленски, информира ТАСС.Готови сме да обясним на всички граждани на Украйна, че Русия не е окупирала никаква украинска територия, каза Песков. По думите му за провъзгласилите се републики в Донбас отговорността е само на Украйна и в резултат на политики, водени от ръководството на страната. Песков поясни, че Крим не е окупиран или анексиран нито де факто, нито де юре, тъй като присъединяването му към Русия е в съответствие със законодателството на Украйна и основите на международното право.По-рано Зеленски обяви, че ако се срещне с руския лидер Владимир Путин, той възнамерява да поиска от Русия да върне окупираните територии и да изплати компенсация.В неделя в Украйна се проведоха президентски избори. Според 70% от преброените бюлетини Зеленски е първи с 30,45%. Втори е действащият президент Петро Порошенко с 16,19%. Трети е Юлия Тимошенко с 13,15%. Балотажът ще се проведе на 21 април.", "date": "2019.04.01", "title": "Русия не е окупирала украински територии, обърна се Москва към Киев"}
{"url": "https://news.bg/regions/valtsi-napadat-stada-v-rayona-na-selo-borovitsa.html", "text": "Вълци нападат стадата в района на ардинското село Боровица, информира БНР. Само за една нощ са удушени 15 овце.По думите на кмета на селото Айсел Мехмед има разкъсани сърни и елени от разселените в тази част лопатари.Според местните хора вълците са дошли от Гърция и липсата на храна ги кара да нападат дори и в селата.\"Хищниците наистина са голям проблем, почти не можем да се справим и не можем да вземем никакви мерки срещу тях. Лошото е, че слизат все по-близо до хората\", обясни кметицата.Тя е притеснена вълците да не започнат да нападат и хората, които събират дърва и пасат животни в района.Според кметицата единственият начин за справяне с проблема е организиране на хайка за вълци.", "date": "2019.04.01", "title": "Вълци нападат стада в района на село Боровица"}
{"url": "https://news.bg/int-politics/krayat-na-nov-start-stimulira-sasht-i-rusiya-da-proizvezhdat-poveche-yadreni-orazhiya.html", "text": "Скъсването на единствения договор между САЩ и Русия за контрол на въоръженията, ограничаващ разполагането на ядрени оръжия, ще направи по-трудно за всяка от страните да прецени намеренията на другата, давайки и на двете стимули за увеличаване на техните ядрени арсенали. Това е установило ново проучване, цитирано от \"Ройтерс\".Изтичането на договора Нов СТАРТ (за съкращаването на стратегическите нападателни оръжия) също така може да подкопае доверието в Договора за неразпространение на ядрените оръжия, който призовава ядрените държави като САЩ и Русия да работят за ядрено разоръжаване, както и за повлияване на ядрената позиция на Китай, която исторически е за сдържане.Проучването, изготвено от неправителствената изследователска група CNA Corp, е най-изчерпателното изследване досега на последствията от смъртта на Нов СТАРТ. То се обявява за удължаване на договора от 2011 г., който изтича през февруари 2021 г., но може да бъде удължен с пет години, ако и двете страни са съгласни.Администрацията на американския президент Доналд Тръмп обмисля дали да удължи договора, който Тръмп нахока като лошо споразумение, а неговият съветник по националната сигурност Джон Болтън отдавна му се противопоставя. Русия заяви, че е готова да удължи Нов СТАРТ, но първо иска да обсъди нарушенията от страна на САЩ.Тръмп каза, че Вашингтон ще се оттегли през лятото от друг договор за въоръженията, този от 1987 г. за ликвидиране на ракетите със среден и малък обсег, ако Москва не прекрати предполагаемите нарушения, което води до обтягане на отношенията между двете страни. Русия отрича да нарушава договора за ракетите.Договорът Нов СТАРТ изисква от САЩ и Русия да съкратят своите стратегически ядрени бойни глави до не повече от 1550 броя, най-ниското ниво от десетилетия, и да ограничат системите за доставка - наземни ракети, както и базирани на подводници, и ядрени бомбардировачи.Той също така включва широки мерки за прозрачност, които изискват всяка страна да разреши на другата страна да извършва 10 инспекции на стратегически ядрени бази всяка година; да дава 48-часово предизвестие преди новите ракети, обхванати от договора, да напуснат производствените им фабрики; и да предоставя уведомления преди изстрелването на балистични ракети.И двете страни също така трябва да обменят данни, обявяващи разгърнатите им стратегически ядрени бойни глави, транспортни средства и установки, както и разбивки на броя на всяка от тях, разположени в отделни бази.Всичко това ще приключи, ако договорът изтече.\"Нито една от страните няма да има същата степен на доверие в способността си да оценява точните нива на бойните глави на другата\", пише Винс Манзо от CAN Corp в проучването, допълвайки: \"Най-лошият сценарий също така е по-вероятен в резултат на това. Увеличена непрозрачност между американските и руските стратегически ядрени сили ще се разгърне в по-широкия контекст на нарастващо недоверие и разминаващи се възприятия за стратегия, намерения и възприятия.\"Без данните, САЩ ще трябва да преразпределят претоварените си сателити, като вероятно ще насочат повече наблюдение към Русия и по-малко към Китай, Иран и Северна Корея.Друга жертва на изтичането на договора може да бъде глобалното неразпространение на ядрени оръжия, което ще накара неядрените държави да се съмняват, че САЩ и Русия ще продължат да работят за ядрено разоръжаване в рамките на Договора за неразпространение на ядрените оръжия.Макар че беше невъзможно да се предскаже как Китай, който се смята, че разполага с около 280 ядрени бойни глави, ще реагира на изтичането на Нов СТАРТ, проучването цитира фактори, които биха могли да накарат Пекин да увеличи ядрения си капацитет.Без договор, ограничаващ американските и руските ядрени сили, Китай може да надцени своя ядрен арсенал. Неограничените сили на САЩ и Русия също така могат да засилят гласовете в Китай, които разглеждат големия ядрен арсенал като символично важен, както и онези, които вече защитават повече ядрени оръжия.", "date": "2019.04.01", "title": "Краят на Нов СТАРТ стимулира САЩ и Русия да произвеждат повече ядрени оръжия"}
{"url": "https://news.bg/world/40-raneni-pri-tezhka-katastrofa-mezhdu-tramvay-i-troleybus-v-chehiya.html", "text": "Десетки хора пострадаха при катастрофа между тролей и трамвай във втория по големина град в Чехия, информира АП.Около 40 души са ранени при инцидента в Бърно днес следобед. Двете превозни средства на обществения транспорт са се ударили челно на натоварена улица в центъра на града. От пожарната служба поясниха, че пострадалите хора са били в тролейбуса. В трамвая е бил само ватманът.Няколко души са в тежко състояние.Уточнява се причината за инцидента.", "date": "2019.04.01", "title": "40 ранени при тежка катастрофа между трамвай и тролейбус в Чехия"}
{"url": "https://news.bg/regions/metalni-vrati-ogranichavat-dostapa-do-plazh-arkutino.html", "text": "Ограничен е достъпът до плаж Аркутино, съобщи Нова телевизия.От седмици метални врати с тежки катинари спират хората, които се опитват да стигнат до морето не само с кола, но и пеша.Единственият начин да влезеш е да се провреш през металната врата. Плажът Аркутино е един от най-посещаваните през лятото.Концесионерът му обяснява, че теренът от заключения портал до началото на плажната ивица, която стопанисва, са частни терени и той не носи отговорност за свободния достъп до плажа.Кметът на община Приморско уточнява, че ще направи необходимата проверка да разбере причините за този акт.Ако общината и Министерство на туризма установят кой е ограничил достъпа до плажа, той може да бъде глобен с от 2 до 5 000 лева.", "date": "2019.04.01", "title": "Метални врати ограничават достъпа до плаж Аркутино"}
{"url": "https://news.bg/world/zhair-bolsonaru-e-parviyat-prezident-posetil-stenata-na-placha-s-izraelski-premier.html", "text": "Президентът на Бразилия Жаир Болсонару посети Стената на плача с премиера на Израел Бенямин Нетаняху. Така Болсонару се превърна в първия държавен глава, посетил свещеното място на евреите с министър-председател на Израел, информира АФП.Западната стена, едно от най-свещените места в юдейството, е разположена в Източен Йерусалим, окупиран от Израел по време на Шестдневната война през 1967 г. По-късно е анексиран, което никога не е признато от международната общност.Подобни посещения се разглеждат като мълчаливо одобряване на израелския суверенитет.Говорител на Министерството на външните работи на Израел заяви, че Болсонару е първият действащ държавен глава, който посещава Стената на плача с израелски премиер. Двамата лидери посетиха свещеното място по време на кратка визита.На 21 март държавният секретар на САЩ Майк Помпео се превърна в първия висш американски политик, посетил Западната стена с премиер на Израел.Болсонару е силен поддръжник на Израел. Той обеща да премести посолството на Бразилия в Йерусалим, но за момента изчаква.През май 2017 г. Тръмп стана първият действащ президент на САЩ, посетил Стената на плача, но не беше придружен от израелски лидери.Посещението на бразилския президент и на Помпео идва преди парламентарните избори в Израел на 9 април. Нетаняху има сериозен конкурент в лицето на бившия военен шеф Бени Ганц.", "date": "2019.04.01", "title": "Жаир Болсонару е първият президент, посетил Стената на плача с израелски премиер"}
{"url": "https://news.bg/world/tramp-nastoyava-za-vapros-za-grazhdanstvoto-v-plana-za-prebroyavane-na-amerikantsite.html", "text": "Президентът на САЩ Доналд Тръмп отвърна на демократите, които са против план на администрацията да добави въпрос за гражданството към преброяването на гражданите на САЩ, пише \"Гардиън\".Въпросът ще бъде оспорван пред Върховния съд на САЩ.В \"Туитър\" Тръмп написа, че преброяването би било \"безсмислено\" без въпрос за гражданството.Можете ли да повярвате, че радикално левите демократи искат нашето ново и много важно преброяване без важния въпрос за гражданството. Преброяването ще бъде безсмислено и загуба на милиарди, обяви той.През този месец се очаква изслушване по казуса пред Върховния съд. В началото на годината американски съд постанови против плана на администрацията да се зададе въпросът \"Този човек гражданин ли е на САЩ\".Преброяването е важно изследване за американското правителство, тъй като помага за вземане на големи решения като отпускане на средства за местни федерални програми, както и променя картите с избирателните райони.Върховният съд ще изслуша страните през април, а окончателно решение се очаква през юни.Преброяването ще се проведе на 1 април 2020 г.", "date": "2019.04.01", "title": "Тръмп настоява за въпрос за гражданството в плана за преброяване на американците"}
{"url": "https://news.bg/crime/ankoruptsionniyat-shef-ipotekiral-terasata-koyato-ne-bila-negova-sobstvenost.html", "text": "Шефът на антикорупционната комисия Пламен Георгиев е ипотекирал в банка част от жилището си, за която самият той е категоричен, че не е негова собственост. Това съобщи bTV след проверка на ипотеката, която обезпечава жилищния му кредит.През април 2017 г. Георгиев придобива апартамент срещу сумата от 293 хиляди лева. Преди това имотът се е продавал за над половин милион лева.Сделката е финансирана с банков кредит от близо 190 хиляди лева.В нотариалния акт на антикорупционния шеф попада и вече добре известната тераса със зидана постройка. Има я и в офертата за апартамента, разпространена от неправителствения Антикорупционен фонд. Освен това там има още сауна за шест човека, душ и барбекю.Теренът с площ от 186 квадрата e отбелязан и графично отразен и в кадастъра. Съседни обекти на етажа няма.В имуществената си декларация обаче Георгиев е пропуснал въпросната тераса, като обявява само апартамент от 156 квадрата и тераса от 48 квадрата.Припомняме, че преди дни в официална позиция : \"Въпросната тераса обаче не е част от жилището, а представлява тераса-покрив, която е обща част на сградата по смисъла на чл. 38 от Закона за собствеността, поради което не е обект на индивидуални собственически права и не подлежи на деклариране от страна на етажните собственици\".Според разследването на bTV oбаче в договора на антикорупционния шеф за жилищен кредит пише друго.Спорната тераса била ипотекирана от Пламен Георгиев като негова собственост.Адвокат по вещно право Валя Гигова обяснява, че ако Георгиев е смятал, че терасата е обща част, то тя не би следвало да е описана в нотариалния му акт.По думите ѝ ако терасата не е на Георгиев, това би направило ипотеката нищожна.Тя уточнява, че случаите когато е подадена невярна информация за получаване на кредит, се предвижда затвор до 3 години и глоба от 1000 до 5000 лв.Припомняме, че миналата седмица По-рано пък от \"Демократична България\" обявиха, че  относно  в София на цени под пазарните.След като бет Георгиев заяви, че няма да влиза в обяснителен режим.Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.04.01", "title": "Анкорупционният шеф ипотекирал терасата, която не била негова собственост"}
{"url": "https://news.bg/bulgaria/za-parvi-pat-bulgargaz-dogovori-sinyo-gorivo-izvan-gazprom.html", "text": "\"Булгаргаз\" за първи път ще купи газ, който не е доставен по дългосрочния договор с руската \"Газпром Експорт\", съобщава Нова телевизия, позовавайки се на БНР и БГНЕС.Обявеният от газовата ни компания търг за закупуване на 1.5 милиона мегаватчаса синьо гориво е спечелен от гръцката газова компания ДЕПА, която е предложила най-ниска цена.От офертата става ясно, че горивото е микс от втечнен и тръбен газ.В търга са участвали също холандската фирма \"Колмар\" и българският търговец \"Дексиа\", които са предложили на \"Булгаргаз\" да купи от тях втечнен газ.Сега енергийната ни компания трябва да подпише договор с ДЕПА. Основно изискване на газовата ни компания беше цената да е по-ниска от определената от енергийния регулатор, която е 45 лева за мегаватчас.Планира се цялото количество да бъде нагнетено и съхранявано в газохранилището в Чирен. Доставката ще е чрез виртуална търговска точка на газопреносната ни мрежа.От \"Булгаргаз\" обясниха, че целта на този, първи за тях търг, е да се тества пазарът и да се разбере дали има търговци, които да доставят по-евтин от руския газ, получаван по дългосрочния договор.", "date": "2019.04.01", "title": "За първи път Булгаргаз договори синьо гориво извън Газпром"}
{"url": "https://news.bg/world/alzhirskiyat-lider-buteflika-podava-ostavka-predi-28-april.html", "text": "Дългогодишният президент на Алжир Абделазиз Бутефлика ще подаде оставка преди изтичане на мандата му на 28 април, обявиха от местната новинарска агенция APS, която се позовава на съобщение на прессекретариата на държавния глава, предаде АФП.Президентът ще предприеме \"мерки, за да гарантира, че държавните институции ще продължат да функционират по време на преходния период\", се казва в съобщението. Пояснява се, че Бутефлика ще подаде оставка преди 28 април 2019 г.82-годишният алжирският лидер е на власт от 1999 г., но не се е появявал на обществени събития след прекаран удар през 2013 г.През последните седмици в страната бяха организирани многобройни протести с искане Бутефлика да се оттегли.", "date": "2019.04.01", "title": "Алжирският лидер Бутефлика подава оставка преди 28 април"}
{"url": "https://news.bg/world/v-london-deputatite-bistryat-chetiri-alternativni-resheniya-za-brekzit.html", "text": "Председателят на Камарата на общините Джон Бъркоу избра четири алтернативни решения за Брекзит, които ще бъдат дебатирани от депутатите тази вечер като част от втория кръг ориентировъчни гласувания, съобщават британски медии.И четирите Преди решението на Бъркоу депутатите одобриха предложението за работа \"Летуин\", за да позволи на Камарата на общините да поеме контрол над дневния ред за втори ден.Председателят на долната камара избра плановете, внесени от Кен Кларк и Питър Кайл, които спечелиха най-голяма подкрепа по време на първия кръг индикативни гласувания преди седмица. Предложението на Кларк (271 срещу 265 гласа) призовава за по-мека версия на Брекзит, която предвижда митнически съюз с ЕС, докато предложението на Кайл (295 срещу 268 гласа) включва всяко споразумение за напускане и работната рамка за бъдещите отношения, съгласувани от парламента, да бъдат одобрени от британското общество.Бъркоу също одобри план на Ник Боулс (283 срещу 189 гласа), известен като Общ пазар 2.0 или Норвегия+, който предвижда най-меката версия на Брекзит, която включва участие в единния пазар и митническия съюз.Последното предложение е на депутата Джоана Чери от Шотландската национална партия (293 срещу 184 гласа), което предвижда отмяна на Брекзит, ако Великобритания е на път да напусне ЕС без сделка или по-дълго отлагане на процеса.", "date": "2019.04.01", "title": "В Лондон депутатите бистрят четири алтернативни решения за Брекзит"}
{"url": "https://news.bg/int-politics/izboren-shamar-za-erdogan-kakvo-sledva.html", "text": "По време на предизборната си кампания президентът Ердоган неизменно повтаряше една и съща мантра: Ако ПСР загуби изборите в големите градове, в страната щял да настъпи хаос. Сега обаче се вижда, че става дума не за хаос, а за нещо значително по-сериозно - за политическото оцеляване на турския президент. Защото тези избори бяха едно от най-големите поражения за свикналия да побеждава Ердоган.Партията му загуби изборите в редица важни градове. Още във вечерта на изборите се очерта, че кандидатите за кметове от лявоцентристката Републиканска народна партия (CHP) в крайбрежните градове Измир, Адана, Анталия, Айдън и Мерсин ще спечелят изборите. След това дойде обаче големият шамар за Ердоган.След 25-годишно ислямско-консервативно управление в Анкара там явно ще има изненадваща промяна. През следващите пет години кмет на столицата ще бъде кемалистът Мансур Яваш. Някои наблюдатели на шега казват, че Ердоган явно не е успял да манипулира изборите, за да си запази Анкара.\"Който спечели Истанбул, печели Турция\"С огромно напрежение бяха заредени и изборите в Истанбул. Цялата република със затаен дъх следеше оспорваната борба между Републиканската народна портия и Партията на справедливостта и развитието. Изведнъж Централната избирателна комисия спря да публикува данни за резултатите. А когато кандидатът на управляващата ПСР и бивш премиер Бинали Йълдъръм малко преди полунощ се обяви за победител, а после внезапно изчезна, много от турците се изпълниха с подозрение. Понесоха се различни слухове за наличието на манипулирани бюлетини, с които Ердогановата ПСР искала да обърне резултата в своя полза.Сега се надига страх, че кандидатът на Републиканската народна партия Екрем Имамоглу може да загуби изборите в града заради фалшификации. Индикация за това бе фактът, че Централната избирателна комисия все още не обявява окончателните резултати за Истанбул.Още тази сутрин председателят на Републиканската народна партия обяви на пресконференция, че по-голямата част от преброените гласове били за Имамоглу. Ако Истанбул действително остане бастион на ПСР, може да се очаква и най-лошото - протести, улични сблъсъци, та дори и щурм срещу президентския дворец, твърдят независими европейски наблюдатели. Някои от тях заявиха, че изборите не са били наистина свободни.Въпреки успехите си, Републиканската народна партия не бива да се радва прибързано. Ердоган ще опита всичко, само и само да препъне новите кметове. Макар да демонстрира спокойствие и да твърди, че правителството ще се поучи от направените грешки, остава напълно неясно какъв ще е следващият ход на Ердоган. Опозицията се опасява, че особено в Източния Анадол, където прокюрдската партия спечели изборите в много общини, ПСР навярно ще назначи служебни кметове от своите редици. Това е изпитана практика на Ердоган, която той е използвал често, за да се отърве от опозиционни политици.Колко дълго Ердоган ще остане президент?Един от основните въпроси след това изборно поражение е дали Ердоган ще успее да изкара президентския си мандат докрай. Възможно е той да определи свой наследник още преди този мандат да е изтекъл. Не е изключено да се създаде някакво ново ислямско-консервативно движение. Преди време се появи предположението, че някои бивши сподвижници на Ердоган смятат да основат нова партия. Ако те предприемат тази стъпка, е възможно и много депутати от ПСР да обърнат гръб на Ердоган и да се присъединят към новата партия - подобна практика не е нещо необичайно за турската политика.Но най-важният резултат от тези местни избори е един: позициите на президента Ердоган не бяха подсилени от избирателите - тъкмо обратното. Неговият имидж в самата Турция и най-вече сред собствения му електорат е накърнен много сериозно.", "date": "2019.04.01", "title": "Изборен шамар за Ердоган, какво следва?"}
{"url": "https://news.bg/regions/ulichavat-dnsk-v-chetiri-lazhi-za-nebostargacha-na-arteks.html", "text": "По случай 1 април, който е Международният ден на хумора, шегата и лъжата, от Инициативен комитет \"Лозенец\" развенчаха четири лъжи на ДНСК за строежа на небостъргача на \"Артекс\" в столичния квартал \"Лозенец\".Несъгласието си с позицията на институцията на брифинг пред мястото, където ще се издига небостъргачът на \"Артекс\", изрази общинският съветник от Коалиция \"Сердика\" (АБВ, Български социалдемократи)\" в Столичния общински съвет Войслав Тодоров, който е и част от ИК \"Лозенец\".От инициативния комитет настояват за оставката на шефа на ДНСК архитект Иван Несторов. Те са водили множество разговори както с представители на властта, така и директно с инвеститорите и в част от тези разговори от строителната фирма директно са заявявали, че политиците са с тях и са искали от Комитета да се откаже от по-нататъшна опозиция към проекта.В следствие на всичко това не мислим, че последващи проверки по този казус могат да се правят от същите длъжностни лица. Оттегляме доверието си от директора на ДНСК арх. Несторов и зам. регионалния министър Йовев, настояваме за тяхната оставка и настояват за незабавно спиране на строителството и разрушаване на незаконно построеното. А проектът трябва да се синхронизира с Общия устройствен план и да се намали до 26 м, не сегашните 100-120 метра.Припомняме, че още в петък, само час след пресконференцията на ДНСК, на която , от Първата лъжа е, че сградата се строи законно. Сградата е започнала с разрешение за строеж. При неговото изтичане строежът става вече незаконен.Това е най-голямата лъжа, казана от директора на ДНСК арх. Иван Несторов, подчерта Тодоров.Втората лъжа е за решението на Върховния административен съд (ВАС) по казуса от Бургас, с което се аргументира като практика Несторов.Войслав Тодоров заяви, че решението на ВАС се отнася до тротоар, въпреки че се твърди, че с него се подновява срок за започване на строителство.Третата лъжа, според ИК \"Лозенец\", на ДНСК е твърдението, че не могат да направят нищо, докато не мине делото. Делото не е за разрешението за строеж, а срещу липсата на отговор в срок от страна на ДНСК и тяхното продължаващо бездействие.Четвъртата лъжа е, че ДНСК не е тълкувателен орган и те нямат правомощия да си избират съдебните решения от практиката, на които да си уповават цялото действие и дейност върху тях. Те трябва да бъдат задължени само от закона и от наредбата за създаване на ДНСК.По думите на Войслав Тодоров миналата седмица българското общество е станало свидетел как от ДНСК са започнали да правят акробатични номера, с които да се чудят какво ново да измислят, за да оправдаят изтекло разрешение за строеж.Според него институциите си прехвърлят топката една на друга и правят всичко възможно да оправдаят едно строителство.Войслав Тодоров е категоричен, че строителството на небостъргача \"Златен век\" е незаконно.На пресконференцията присъства и председателят на инициативния комитет \"Лозенец\" Никола Вапцаров, който поясни, че ВАС ясно казва, че новите правила и поправки в Закона за устройство на територията не важат за стари процедури или вече започнали процедури.По думите му вече няма място за интерпретации, питане и домогване. От инициативния комитет призовават ДНСК, ако толкова много следят съдебната практика, да излязат с друго решение.Цялата сага със сградата е едно прехвърляне на топката от една институция на друга институция, каза също Вапцаров.От ИК \"Лозенец\" повториха, че разрешението за строеж е изтекло още през ноември 2017г. Заповедите на главния архитект на София - Здравко Здравков не подновяват срокове на разрешението. Оттам продължаващото строителство е без валидно разрешение за строеж и е незаконно, съгласно чл. 225 ал. 2 т. 2 от ЗУТ.", "date": "2019.04.01", "title": "Уличават ДНСК в четири лъжи за небостъргача на \"Артекс\""}
{"url": "https://news.bg/int-politics/maradona-skochi-sreshtu-namesata-na-sasht-vav-venetsuela-koi-sa-tezi-yanki.html", "text": "Големият аржентински футболист Диего Марадона, който в момента е старши треньор на мексикански клуб, посвети снощната победа на отбора си на приятеля си Николас Мадуро и на венецуелския народ.\"Искам да посветя тази победа на Николас Мадуро и на всички венецуелци, които страдат\", заяви Марадона, говорейки пред журналисти.\"Шерифите на света, кои са тези янки? Само защото имат най-големите бомби в света, те смятат, че са толкова по-напреднали от нас. Не, не са\", подчерта смятаният от някои за най-големия футболист в историята на играта.\"Ние не купуваме тази \"чиролита\", която те имат като президент\", добави звездата, имайки предвид известна аржентинска кукла на вентролог от 1970-те години, имаща силна прилика с външния вид и маниерите на американския президент Доналд Тръмп.Коментарите на Марадона предизвикаха буря в социалните мрежи, като потребителите на \"Туитър\" и Reddit предвидимо се разделиха на лагери по отношение на изразената му позиция.\"Марадона да коментира международната политика не е нещо, което знаех, че искам\", пише потребител. \"Какво се случва, вече обичам Марадона?\", изтъква друг. \"Марадона, ти си велик\", добавя трети.Други го обвиняват, че е \"невеж, когато става въпрос за политика\", изтъквайки, че \"венецуелците преминават през ада заради Чавес и Мадуро\", или обвинявайки футболната легенда, че е \"остарял глупак\". Някои се опитват да успокоят ситуацията, посочвайки, че Марадона има право \"да избира кого да подкрепя и има свобода на изразяване\".Диего Марадона е известен привърженик на венецуелския президент Николас Мадуро. През миналата година след нападение с безпилотен самолет срещу Мадуро и други правителствени служители, футболната звезда заяви, че опитът за убийство срещу венецуелския лидер е \"опит за покушение срещу страната\".", "date": "2019.04.01", "title": "Марадона скочи срещу намесата на САЩ във Венецуела: \"Кои са тези янки?\""}
{"url": "https://news.bg/world/velikobritaniya-mozhe-da-napusne-es-na-22-may-ako-podkrepi-mitnicheski-sayuz.html", "text": "Великобритания може да напусне ЕС на 22 май, ако Камарата на общините подкрепи митнически съюз на ориентировъчните гласувания в долната камара на британския парламент тази вечер. Това обявиха представители, запознати с преговорите за Брекзит в Брюксел, пише \"Гардиън\".Ако \"Даунинг стрийт\" се съгласи, в политическата декларация ще се внесе, че двете страни възнамеряват да договорят амбициозно митническо споразумение. Официалното подписване на декларацията с промените ще стане на извънредната среща на върха на ЕС на 10 април.След това Брюксел ще очаква от британския парламент да приеме всички необходими закони до края на май, за да се избегне участие на Обединеното кралство на изборите за Европейски парламент.Тази вечер британските депутати отново ще проведат серия от ориентировъчни гласувания за потенциално намиране на решение за излизане от безизходицата около Брекзит. Споразумението за Брекзит на премиера Точно преди седмица британските депутати , включително и предложение на консерваторите да се впише участие в митнически съюз в текста на споразумението.Ги Верхофстат, координаторът на Европейския парламент за Брекзит, коментира пред белгийското радио VRT, че осемте предложения, които бяха отхвърлени по-рано, сега ще бъдат ограничени и обединени. По думите му те могат да бъдат подложени на гласуване днес или в сряда. Според него почти има мнозинство в подкрепа митнически съюз с ЕС. Той очаква, ако в крайна сметка британците съберат мнозинство за участие в митнически съюз с ЕС, Брюксел ще е готов да предоговори декларацията и да включи в нея участие в митнически съюз. Верхофстат смята, че все още може да се избегне Брекзит без сделка.Новата политическа декларация може да бъде одобрена на срещата на Европейския съвет на 10 април и след това да се предостави възможност на Великобритания да го приведе в английското законодателство до 22 май, обяви либералът.Британският кабинет е разделен по отношение дали правителството трябва да следва парламента, ако мнозинството подкрепи митнически съюз.Лейбъристите подкрепят идеята за митнически съюз, но в политиката им е заложено искане да имат думата в търговската политика на ЕС. Брюксел най-вероятно ще поиска да избегне препирни по този казус преди споразумението за напускане и политическата декларация окончателно да бъдат ратифицирани от Камарата на общините. Но представител на ЕС призна, че Лондон ще се изправи пред голямa опозиция, ако поиска нещо повече от символична консултативна роля.\"Когато си помислите, че търговските сделки на ЕС са смесица от споразумения, има възгледите на страните членки, Европейската комисия и гласа на Европейския парламент. Какво можете да направите с трета страна? Не много\", обясни представителят.", "date": "2019.04.01", "title": "Великобритания може да напусне ЕС на 22 май, ако подкрепи митнически съюз"}
{"url": "https://news.bg/crime/hvanaha-v-narushenie-reditsa-obshtini-pri-opazvaneto-na-parkovete.html", "text": "Върховната административна прокуратура установи нарушения в 157 наредби, касаещи застрояване и опазване на озеленените площи на териториите на общините. Става въпрос за действащи наредби в общините Пловдив, Варна, Велико Търново, Плевен, Русе, Сливен, Благоевград, Враца, Кюстендил, Кърджали, Перник, Силистра, Търговище, Монтана, Созопол, Поморие, Царево, Трявна, Казанлък, Девин, Ботевград, Троян, Димитровград, Асеновград, Сапарева баня, Тетевен, Драгоман, Доспат, Свиленград, Минерални бани, Оряхово, Горна Оряховица, Симеоновград, Харманли, Доспат, Тополовград и др.Разкрити са случаи, в които се допуска възможност в обществените паркове и градини да се разполагат кафенета, сладкарници и други покрити обекти в нарушение на Закона за устройство на територията.Нарушения са констатирани и относно разрешената площ на преместваемите обекти, които могат да се поставят в паркове и градини. Според Закона подобни обекти могат да заемат до 10% от площта на имота, но в редица общини е установено различно съотношение.Върховната административна прокуратура е установила и норми, с които са регламентирани състави на административни нарушения в противоречие със закона. Най-честите случаи са на въвеждане на незаконосъобразни санкции по отношение паркирането на автомобили в паркове и градини, замърсяването на озеленените площи, неспазването на забраните за извеждането на кучета без повод, а на агресивни кучета - и без намордник, както и за разхождането на кучета на детски площадки.Сред нарушенията са и предвиждането на режим за използване на озеленените площи, различен от Закона за местните данъци и такси. В закона се регламентира, че за ползване на терени, които са общинска собственост, се внася такса. От своя страна местните власти изискват заплащане на наем и така компрометират интересите на общината, защото за целта трябва да бъде сключен договор, а за събиране на таксата - не.В други подзаконови актове има възможност за промяна на предназначението на озеленените площи, което е непозволено по закон с изключение на случаите, когато това се прави с цел изграждане на елементи на техническата инфраструктура или на специални обекти, свързани с отбраната и сигурността на страната. В общински наредби обаче местните власти не правят подобно разграничение.В някои от неизрядните разпоредби се дава възможност кметове на общини да овластяват други лица да издават наказателни постановления, чрез които се налагат санкции за нарушения.До момента заради образуваните преписки са подадени над 100 протеста до административните съдилища.Проверката на Върховната административна прокуратура продължава.", "date": "2019.04.01", "title": "Хванаха в нарушение редица общини при опазването на парковете"}
{"url": "https://news.bg/crime/povdignaha-obvineniya-i-na-dvama-sluzhiteli-ot-obshtina-sozopol.html", "text": "Софийска градска прокуратура /СГП/ повдигна обвинение на Златка М. - главен счетоводител на община Созопол и Венцислав П., съобщиха от държавното обвинение.Припомняме, че на 11 март бяха  за присвояване в особено големи размери. Златка М. е обвинена за това, че в периода от 29 август 2014 г. до 27 март 2017 г., като длъжностно лице с 34 отделни деяния, заедно с кмета на Созопол Панайот Рейзи, е присвоила над 2 млн. лв., собственост на общината.Обвиняемата е наредила изплащането на над 2 000 000 лв. да бъде преведена от общината по две банкови сметки с титуляр физическо лице, нямащо нищо общо с фирмата изпълнител.За улесняване на присвояването тя извършила и документни престъпления. Банковите преводи били 72 на брой, а като основание се сочели договори за различни СМР в села на територията на общината. В тях се включвали от ремонт на детска градина до авариен ремонт на улици и подпорни стени за ликвидиране на последици от стихийно бедствие.Спрямо Златка М. е взета мярка за неотклонение \"подписка\". Ако бъде призната за виновна счетоводителката може да получи затвор от 10 до 20 години, както и конфискация на част или цялото имущество, и лишаване от право да заема определена държавна или обществена длъжност и лишаване от право да упражнява определена професия или дейност.По същото досъдебно производство е привлечен към наказателна отговорност и Венцислав П.Спрямо него също е взета мярка за неотклонение \"подписка\".", "date": "2019.04.01", "title": "Повдигнаха обвинения и на двама служители от община Созопол"}
{"url": "https://news.bg/disasters/stotitsi-poleti-v-sasht-otmeneni-zaradi-golyam-it-sriv.html", "text": "Полетите на много летища в САЩ бяха отложени заради срив на компютърните системи, засягайки най-малко пет авиокомпании, съобщиха от Федералната авиационна администрация (FAA), цитирана от американските медии.ОТ FAA уточниха, че редица американски авиокомпании са изправени пред проблеми \"с програма за планирането на теглото и баланса на полета, наречена AeroData\", която е засегнала основните и регионалните операции \"в различна степен\".Авиопревозвачите Southwest Airlines, Delta, United Airlines, American Airlines, JetBlue и Alaska Air са сред засегнатите.492 полета на Southwest Airlines са отменени досега в днешния ден, както и 116 полета на JetBlue. Някои от тези авиокомпании са казали на пасажерите в \"Туитър\", че причината за проблема е срив в компютърните системи.Информационните табла за излитащите полети на международните летища в Орландо и Тампа в щата Флорида показват закъснения за полетите на авиокомпания Southwest Airlines. От компанията посочиха в \"Туитър\", че им е било казано, че техническият проблем, който забавя полетите им, вече е разрешен.От Alaska Airlines отбелязаха в \"Туитър\", че работят по решение на проблема. Информационните табла за излитане на летището в Далас, щата Тексас, показват забавяне за пътниците на Alaska Airlines.Информационните табла за излитащите полети на летище \"Луис Армстронг\" в Ню Орлиънс показват закъснения за някои пътници на United Airlines. Закъснения има и от нюйоркското летище \"Ла Гуардия\". ", "date": "2019.04.01", "title": "Стотици полети в САЩ отменени заради голям IT срив"}
{"url": "https://news.bg/world/oon-osadi-varvarskite-zakoni-v-bruney.html", "text": "ООН осъди новите \"жестоки и варварски\" закони в Бруней, които през тази седмица влизат в сила. Монархията ще наказва със смърт с камъни прелюбодеяние и гей секс, както и с ампутация на крайник при кражба, информира АФП.Призовавам правителството да спре влизането в сила на този жесток Наказателен кодекс, който е сериозна пречка пред защитата на правата на човека в Бруней, ако се приложи, призова в съобщение върховният комисар на ООН за правата на човека Мишел Бачелет.Бруней, абсолютна монархия, която се управлява от 51 г. от султан Хасанал Болкиах, обяви, че новият ислямски закон ще влезе в сила от сряда. За първи път монархията обяви мерките през 2013 г., но прилагането им беше отложено на фона на ожесточена опозиция от правозащитни организации.Новото законодателство предвижда налагане на смъртно наказание за редица престъпления, включително изнасилване, прелюбодеяние, содомия, кражба, обида или оклеветяване на пророка Мохамед. Въвежда се наказание с пръчка или камшик за аборт, както и ампутиране на крайник при кражба. Бачелет пояснява, че редица експерти по правата на човека към ООН \"изразяват тревогата си относно жестоките, варварските и унизителни наказания, съдържащи се в заповедта за Наказателния кодекс\".През последни дни политици и известни личности, включително Джордж Клуни и Елтън Джон, осъдиха новите закони и призоваха за бойкот на хотелите, собственост на султаната.Хомосексуалността в Бруней е забранена отдавна. В монархията изповядват по-стриктна форма на исляма в сравнение с Малайзия и Индонезия. Новият закон ще се прилага само за мюсюлмани. Преди се съобщаваше, че някои аспекти от промените ще се прилагат и за немюсюлмани.Върховният комисар призова Бруней да запази дългогодишната традиция да не налага смъртно наказание. За последно държавата извърши екзекуция през 1957 г.", "date": "2019.04.01", "title": "ООН осъди варварските закони в Бруней"}
{"url": "https://news.bg/health/izmeneniyata-v-naredba-10-zabavyat-dostapa-do-novi-lekarstva.html", "text": "Последните изменения в Наредба 10 правят практически невъзможен достъпа на пациенти до нови лекарства. Това заявиха от неправителствената организация ЦЗПЗ.За да аргументират твърдението си в своята позиция те посочват и ред за заплащане на нови лекарства: \"Ако един производител регистрира нов лекарствен продукт, лекарството ще се заплаща от НЗОК само след проследяване на ефекта от приложението му. За да стане това, този производител на лекарства трябва да предостави неопределен в наредбата брой опаковки от новото си лекарство безплатно. След неопределен в наредбата срок, в който се прилага неговото лекарство, производителят на новото лекарство може да поиска да сключи договор с НЗОК, на основата на който да получи заплащане за предоставените безплатно до този момент опаковки\".Според тях проблемът е, че НЗОК не е задължена да сключи такъв договор с производителя и няма ясни критерии и методика, по които да вземе това решение. Фактът, че решението дали да се плати, или не се основава само на субективна оценка е предпоставка за корупция, категорични са от ЦЗПЗ.От своя страна председателят на УС на Центъра за защита на правата в здравеопазването д-р Стойчо Кацаров е на мнение, че заради въвеждането на нови правила с Наредба 10 пътят на новите лекарства до българския пациент се удължава с поне 1-2 години.Според него заради новите правила на пазара няма да влязат нови лекарства. Пред БНР д-р Кацаров посочи, че производителят рискува както да не му бъде заплатен новият лекарствен продукт, така и продуктът да бъде компрометиран, тъй като без никаква методика някой може да заяви, че въпросният медикамент всъщност не лекува. Други правила от наредбата водят до парадокса, че колкото по-добре се продава лекарството, толкова по-големи ще са загубите за производителя.Според д-р Кацаров бюджетът на НЗОК е превърнат във фетиш и единственото задължително условие, което ръководи действията на Здравната каса, е той да бъде спазен.Относно  той изрази мнение, че това е правилна стъпка и не е необходима друга администрация освен Здравната каса.Имахме 3 органа - НЗОК, Комисията за лечение в чужбина към Министерството на здравеопазването и Фондът за лечение на деца, които извършваха общо взето едно и също нещо, обясни той и допълни, че сега всички функции са концентрирани в Здравната каса, която според него разполага с необходимия капацитет. Друг е въпросът дали самата Здравна каса работи добре и дали отговорите й на исканията за лечение в чужбина са адекватни, коментира още с-р Кацаров.Според него значението на се преекспонира, тъй като тя почти нямала значение по отношение на здравната система.Създаването й няма да промени отношенията между лекарите и пациентите в болницата, извън болницата, в Спешна помощ - това не влияе на здравната система, а е въпрос на организация на самата администрация, заяви той и добави, че единственият ефект за здравната система всъщност е негативен, тъй като покрай създаването на агенцията се затруднява разкриването на нови лечебни заведения.Той е убеден, че обвиненията в корупция ще съпътстват и новата агенция.\"Съществуващата агенция \"Медицински одит\" не е тайна, че не си вършеше добре работата. Няма никакви основания да се смята, че и новата малко по-голяма агенция ще върши кой знае колко по-добре тази работа. Концепцията ни за контрол според мен не е правилна\", обобщи д-р Кацаров.", "date": "2019.04.01", "title": "Измененията в Наредба 10 забавят достъпа до нови лекарства"}
{"url": "https://news.bg/crime/piyan-vodach-bez-knizhka-ograbi-s-tesla-dyado-na-avtostop.html", "text": "41-годишен мъж от Асеновград заплаши с тесла и ограби 70-годишен родопчанин, пише БНР.Възрастният мъж бил от село Оряховец, община Баните. Той се качил на автостоп в лека кола от Асеновград. По едно време, на около 4 километра от разклона за смолянското село Момчиловци и село Баните, водачът отбил автомобила и отишъл до багажника, откъдето взел тесла. После той заплашил дядото с теслата и чрез сила откраднал от него 130 лева.Дядото намерил начин да подаде сигнал, след което полицаите започнали действия по установяването на мъжа. Той е бил задържан в района на бензиностанция.След установяването на колата е задържан и водачът. При проба за алкохол мъжът дал положителен резултат. Впоследствие се оказало и че същият е неправоспособен водач.Работата по случая продължава.", "date": "2019.04.01", "title": "Пиян водач без книжка ограби с тесла дядо на автостоп"}
{"url": "https://news.bg/world/kakvo-iskate-za-brekzit-popita-yunker-london.html", "text": "Председателят на Европейска комисия Жан-Клод Юнкер още веднъж призова Обединеното кралство да каже какво споразумение иска, за да напусне ЕС, информира АП.Юнкер повтори, че Великобритания ще трябва да участва на изборите за Европейски парламент през май, ако Брекзит не бъде финализиран на 12 април. Според него сценариите са Брезкит без сделка, по-голямо отлагане и прекратяване на процеса.По-късно днес британският парламент ще проведе ориентировъчни гласувания за Брекзит.", "date": "2019.04.01", "title": "Какво искате за Брекзит, попита Юнкер Лондон"}
{"url": "https://news.bg/finance/mrrb-predlaga-taksi-po-10-st-na-kilometar-za-kamionite-do-12-tona.html", "text": "Министерството на регионалното развитие и благоустройството (МРРБ), което започва разговори с превозвачите, предлага за камионите с тегло от 3.5 тона до 12 тона да бъде въведена пътна такса в размер на 10 стотинки за километър пробег.За по-тежките камиони от ведомството предлагат по-висока цена - от 78.6 стотинки на километър.Предложенията разкри пред БНР Йордан Арабаджиев от Съюза на международните превозвачи.\"Когато става въпрос за тежкотоварните автомобили - над 12 тона, за най-масовата екокатегория \"евро 3 и 4\" сумата е 78.6 стотинки на километър още повече, че за пътища втори и трети клас в тази категория се предвиждат 70 стотинки\", обясни той.По думите му между две села или някои по-малко населени места е абсурдно да се плаща сума от 70 стотинки за километър.\"Ние сме свидетели на поредното безумно предложение, което се прави към автомобилния бизнес\", категоричен е Арабаджиев.Според него приемането на тези такси ще окаже влияние върху инфлационните процеси и ще доведе до поскъпването на стоките за крайния потребител.По повод стартиралите разговори с превозвачи за тол тарифите министър Петя Аврамова заяви, че в обхвата на тол системата ще бъдат включени 10 800 км от общо 20 000 км републиканска пътна мрежа. Тя подчерта, че се търси конструктивен диалог с бранша. Изчисленията показват, че за да може Агенция \"Пътна инфраструктура\" да изпълнява своите задължения и ние да се движим по добра пътна мрежа, са необходими около 1 млрд. лв. годишно, коментира още регионалният министър.Според Аврамова с тол таксата ще се възстанови справедливостта в пътния сектор.\"С тол системата няма да се превърнем в \"убийци\" на транспортния бранш\", категоричен е заместник-министър Николай Нанков. Той подчерта, че общо около 30 000 км - 10 000 км републиканска пътна мрежа и 20 000 км общински пътища, ще бъдат безплатни за тежкотоварния трафик.", "date": "2019.04.01", "title": "МРРБ предлага такси по 10 ст. на километър за камионите до 12 тона"}
{"url": "https://news.bg/society/avtorat-na-pametnika-na-borisov-iskal-da-vavede-estetika-svarzana-s-totalitarnost.html", "text": "\"Желаех да въведа естетика, свързана с тоталитарност.\" Така коментира пред bTV скулпторът Андрей Врабчев идеята си да постави на столичния пл. \"Гарибалди\" двуметрова статуя на премиера Бойко Борисов със светещи очи.По думите му паметникът до голяма степен е реплика на паметника на Ленин, който е съществувал в София, но е малко видоизменен.Врабчев посочва, че сме вторачено общество в историята, но не си даваме сметка, че това, което правим днес, е утрешната история.Авторът обаче подчерта, че изкуството не цели да дава отговори, а да даде повод за размисъл.Монументът има вградена тонколона, от която се чуват различни реплики - \"Аз съм прост и вие сте прости\", например. В едната ръка на Борисов има ножица, а в другата държи три книги, на едната от които пише БКП.\"Другата книга трябваше да е \"Винету\", но нямаше как да го изпиша\", обяснява още Врабчев. Ножицата е препратка към откриването на различни обекти.По повод това, че премиерът е споделил в личния си профил във \"фейсбук\" новината за паметника, скулпторът споделя, че това е добра реакция.Само няколко часа след като постави творбата си на \"Гарибалди\" Врабчев сам я демонтира.Като причината той подчертава, нищо в София не стои дълго. \"Може би това оправдава девиза на София \"Расте, но не старее\", изтъкна той. Предстои монументът да бъде изложен и на различни места в България.", "date": "2019.04.01", "title": "Авторът на паметника на Борисов искал да въведе естетика, свързана с тоталитарност"}
{"url": "https://news.bg/crime/tarsyat-sobstvenika-na-izgubeni-pari-v-sofiya.html", "text": "На 29 март, петък, на булевард \"Симеоновско шосе\", между булевардите \"П. Яворов\" и \"Г.М. Димитров\", гражданин е намерил изгубена сума пари.Човекът, открил парите, ги е предал в столичното Четвърто районно управление.До настоящия момент в участъка не е постъпвал сигнал за изгубени пари.В тази връзка полицаите информират, че сумата седи на съхранение в управлението. Собственикът им може да отиде и да получи сумата, след като удостовери подробности около случката, както и други евентуални детайли за парите.", "date": "2019.04.01", "title": "Търсят собственика на изгубени пари в София"}
{"url": "https://news.bg/world/ukrayna-hvana-rekordno-kolichestvo-heroin-600-kg-za-usd60-mln.html", "text": "Полицията на Украйна иззе рекордно количество хероин на стойност 60 милиона щатски долара при акция в централната и западната част на страната, обявиха властите, цитирани от АФП.Конфискувани са повече от половин тон наркотици - най-голямото количество хероин, изземва някога в страната.Шефът на полицията Сергей Княжев обяви на профила си във \"Фейсбук\", че при две акции в района на Киев са иззети \"600 килограма хероин за 50 милиона долара\". Около 500 килограма хероин са открити в неделя следобед и повече от 100 килограма през нощта в автомобил край Киев.\"Никога не съм виждал толкова голямо количество хероин, изземвано от украинската полиция\", поясни Княжев.Четирима души са задържани: гражданин на Молдова, на Турция и двама на Македония, добави той.При друго разследване властите са открили почти 130 килограма хероин за 10 милиона щатски долара в къща в село в Закарпатска област.Украйна е транзитна държава на трафик на хероин от Афганистан към Западна и Централна Европа, предимно през северната част на Черно море и Русия.На 21 март украинската Служба за сигурност иззе кокаин за 51 милиона долара от латиноамерикански товарен кораб, акостирал в Одеса.", "date": "2019.04.01", "title": "Украйна хвана рекордно количество хероин – 600 кг за $60 млн. "}
{"url": "https://news.bg/regions/gorski-pozhar-vaznikna-nad-blagoevgrad.html", "text": "Горски пожар възникна над Благоевград.По първоначални данни на БНР е засегната площ от 40 декара смесена гора.Сигналът за пожара е подаден в ранния следобед. Към мястото са изпратени три коли на пожарната. Огнеборците са подпомагани и от екипи на горските стопанство в района, които са с високопроходима техника.Огънят е тръгнал от една от махалите на село Бистрица, след което се е разраснал и е обхванал и боровата гора в района. Стихият вече в излязла на билото в посока село Дъбрава, информира bTV.Пожарникарите все още се опитват овладеят бедствието.Пожар е регистриран и в местността \"Падеж\", намираща се над Клисура. Там горят предимно сухи преви и храсти, като пламъците са засегнали терен от около 20 дка.Два автомобила на пожарната са на мястото, както и горски служители. Тъй като местността е труднодостъпна, се гаси основно на ръка с подръчни материали и пръскачки.", "date": "2019.04.01", "title": "Горски пожар възникна над Благоевград"}
{"url": "https://news.bg/world/netanyahu-zvanna-na-putin-2.html", "text": "Премиерът на Израел Бенямин Нетаняху и президентът на Русия Владимир Путин обсъдиха регионални въпроси по време на телефонен разговор, съобщават от прессекретариата на Кремъл и пресцентъра на израелския лидер.Кремъл пояснява, че разговорът е по инициатива на Нетаняху.Двамата са обсъдили военното сътрудничество и \"регионални въпроси\", отбелязват от пресцентъра на Нетаняху. Руската страна допълва, че двамата лидери са обсъдили въпроси, свързани с двустранното сътрудничество, военните контакти, както и ситуацията в Близкия изток.По-рано този година премиерът на Израел се срещна с Путин в Москва.", "date": "2019.04.01", "title": "Нетаняху звънна на Путин "}
{"url": "https://news.bg/crime/turchin-opita-da-vnese-kontrabandno-nad-250-000-leva-v-kutii-s-biskviti.html", "text": "Задържаха недекларирани 130 000 евро на МП \"Капитан Андреево\".Контрабандната валута, равняваща се на над 250 000 лева, е била укрита в две кутии с бисквити и подлакътник на лек автомобил.Нелегалната валута е била иззета на 28 март от автомобил, влизащ от Турция.При митническата проверка били открити 100 000 евро в различни купюри от 50, 100 и 500 евро на дъното на две кутии с бисквити, а останалите 30 000 евро били скрити в подлакътник на колата.Митническите служители установили, че всичката недекларирана валута е собственост на пътника в автомобила - турски гражданин, който живее в България.По случая е образувано наказателно производство.", "date": "2019.04.01", "title": "Турчин опита да внесе контрабандно над 250 000 лева в кутии с бисквити"}
{"url": "https://news.bg/crime/hvanaha-shofyor-da-kara-s-nad-190-km-chas-v-tagovishtko.html", "text": "Полицията хвана шофьор да кара със 191 км/час в Търговищко, съобщиха от ОДМВР-Търговище.Лекият автомобил \"Мерцедес\" се движил по пътя София-Варна в района на местността \"Фисека\" на 27 март.Допустимата максимална скорост извън населено място е 90 км/ч.За периода 25 -31 март КАТ са издали 450 електронни фиша за нарушения на водачи.За това време по пътищата на областта с лазерна тринога са констатирани 345 нарушения на скоростта, а след допълнителна проверка е установено, че два от тези автомобили се управляват, без застраховка \"Гражданска отговорност\". За посочения период в областта с други технически средства са установени още 59 нарушения на скоростта.", "date": "2019.04.01", "title": "Хванаха шофьор да кара с над 190 км/час в Тъговищко"}
{"url": "https://news.bg/health/80-ot-detsata-fondat-lekuval-u-nas-a-ne-v-chuzhbina.html", "text": "Възможността да се провери информацията от родителите къде досега са изпращани деца за лечение е била прикрита от бившия директор на Фонда за лечение на деца проф. Владимир Пилософ.Това довело до невъзможност родители сами да търсят лечебни заведения за децата си.Такова обвинение отправи представителят на пациентите в Надзорния съвет на НЗОК Пламен Таушанов на брифинг пред журналисти.\"Тази силно корупционна практика тепърва ще се изяснява\", подчерта Таушанов и допълни, че при скрита информация децата са отивали в точно определени болници.По думите на Таушанов в последните години се е наложила тенденцията Фондът за лечение в чужбина да стане Фонд за лечение в България.За миналата година 80% от децата са лекувани в България.Според него родителите трябва да може да се информират къде досега са пращани децата със същата или подобна диагноза. На въпрос каква част от бюджета на Фонда преминава към НЗОК и колко са даренията, които минават по сметката на Касата, Таушанов отчете, че събраните дарения са не повече от 100 000 лв.Д-р Галя Йорданова отказа да коментира упреците от страна на Пламен Таушанов и да даде обяснение за скритата информация.НЗОК уверява, че ще работи изключително прозрачно във всеки един момент, всеки един родител с детето си или възрастен, който кандидатства за лечение в чужбина, да знае на какъв етап се намира преписката, кога ще има комисия и кога ще бъде разгледано заявлението.На въпрос ще се вижда ли по диагнози къде са изпращани децата, д-р Йорданова коментира, че НЗОК няма да отговаря къде досега е било детето. Касата обаче дава възможност за неприключилите случаи всичко, което е било налично като информация, да може да се проследи.", "date": "2019.04.01", "title": "80% от децата Фондът лекувал у нас, а не в чужбина"}
{"url": "https://news.bg/crime/22-godishen-ubi-peshehodka-vav-varna.html", "text": "22-годишен водач блъсна пешеходка във Варна, съобщават от областната дирекция във Варна. Жената е загинала на място.Младежът е управлявал микробус \"Ивеко\". Инцидентът е станал около 11 часа близо до товарната рампа на голям хранителен магазин на бул. \"Васил Левски\" в града.Все още не е ясна самоличността на жената. Детайлите около инцидента се изясняват.", "date": "2019.04.01", "title": "22-годишен уби пешеходка във Варна"}
{"url": "https://news.bg/world/nova-zelandiya-vnese-zakonoproekt-za-zabrana-na-orazhiyata.html", "text": "Правителството на Нова Зеландия внесе законопроект, който забранява всички оръжия, които са подобни на използваните от нападателя, убил 50 души в две джамии, информира АП.28-годишният австралиец Брентън Тарант изби близо 50 души и рани десетки други при зверско Министърът на полицията Стюарт Наш обяви, че ако депутатите прокарат законопроекта, което се очаква, новият закон ще влезе в сила от 12 април - по-малко от месец след атаките на 15 март. Плановете за промяна в законодателството бяха съобщени първо от премиера Джасинда Ардърн няколко дни след терора. Правителството въведе незабавна забрана за продажба на такива оръжия.Законопроектът е подкрепян от партиите и дори може да бъде прокаран единодушно от всички 120 депутати.\"Това са оръжия, които са създадени да убиват хора\", коментира Наш. По думите му едно от оръжията, използвани от стрелеца, е винтовка AR-15. Всички други оръжия, използвани от нападателя, също ще бъдат забранени.В законопроекта се предвижда забрана за всички \"военни\" полуавтоматични оръжия и пълнители с голям капацитет, както и полуавтоматични пушки и помпово оръжие.Проекозаконът няма да забрани оръжия, които често се използват от фермери и ловци, включително полуавтоматични оръжия с 22 калибър или по-малки с до 10 патрона, както и ловджийски пушки с до пет патрона.По думите на министъра нападателят законно е закупил полуавтоматични оръжия и пълнители с голям капацитет. Той ги е превърнал в бойни оръжия.\"Вратичката, която този терорист е използвал, за да убие 50 души, е напълно недопустима. Затваряме я\", закани се Наш.Законопроектът също налага по-тежки наказания на хора, които са използвали такива оръжия след влизането в сила на забраната. По-късно тази година депутатите възнамеряват да прокарат още промени в законодателството, включително създаване на регистър за следене на притежателите на оръжие.Правителството възнамерява да компенсира собствениците на забранените оръжия с програма, която ще струва 137 милиона щатски долара. Амнистия разрешава на гражданите на страната да предадат забранените оръжия до 30 септември.Наш отбеляза, че до момента около 200 души са предали оръжията си, но много чакат програмата за компенсация, която все още не е обявена.Забраната няма да засегне полицаи, военнослужещи и някои други със специални разрешителни.", "date": "2019.04.01", "title": "Нова Зеландия внесе законопроект за забрана на оръжията"}
{"url": "https://news.bg/crime/i-obshtinarite-da-deklarirat-imushtestvo-nastoyava-prozrachnost-bez-granitsi.html", "text": "От Асоциация \"Прозрачност без граници\" не са съгласни с обсъжданите промени в антикорупционния закон, които изключват общинските съветници от кръга на лицата, заемащи висши публични длъжности, поради което няма да бъдат задължени да декларират своето имущество и интереси пред антикорупционната комисия.От \"Прозрачност без граници\" напомнят, че приетият в началото на 2018 г. Закон за противодействие на корупцията и за отнемане на незаконно придобито имущество вече е бил многократно изменян, като първите промени са били извършени още през март миналата година. Тогава изискването за деклариране на имущество и интереси от общинските съветници беше отложено за есента на 2019 г., като мотивът за решението бе, че не е редно общинските съветници да научават за изменения по средата на мандата.С предложенията за изменение в антикорупционния закон, внесени на 17 декември 2018 г., се предлага изключване на категорията \"общински съветници\" от кръга на лицата, заемащи висши публични длъжности. Мотивът е, че големият брой на общинските съветници ще \"блокира системата за деклариране\", както и че \"ще са необходими много повече човешки и материални ресурси, които ще са значителни, в сравнение с постигане на някакъв конкретен положителен резултат при деклариране от тази категория лица\".По повод дискусията по темата от Асоциация \"Прозрачност без граници\" посочват, че:Ефективността на превенцията и противодействието на корупцията не се измерва с обикновени калкулации за съотношение между вложени и възвърнати ресурси, а с търсения резултат - ограничаване на корупцията във всички значими области на обществения живот, създаване на среда, която не допуска нейното разпространение и осигуряване на благоприятни условия за дейност на всички граждани, икономически субекти, публични институции и обществени структури, категорични са от \"Прозрачност без граници\".По тази причина те настояват за създаването на всеобхватна система за деклариране и проверки на лицата, заемащи публични длъжности, което предполага запазването на категорията на общинските съветници в обхвата на антикорупционния закон.", "date": "2019.04.01", "title": "И общинарите да декларират имущество, настоява \"Прозрачност без граници\""}
{"url": "https://news.bg/world/osnovniyat-zapodozryan-za-ubiystvoto-na-kim-chen-nam-poluchi-3-g-zatvor.html", "text": "Виетнамката, обвинена за убийството на Ким Чен-нам, полубрат на севернокорейския лидер Ким Чен-ун, е осъдена на три години и четири месеца затвор, след като се призна за виновна по по-леки обвинения, съобщава сингапурският вестник \"Стрейт таймс\".30-годишната виетнамка Доан Тхи Хуон вероятно ще бъде освободена през май, тъй като присъдата й може да бъде намалена с 1/3 заради добро поведение. Адвокатът на защитата поясни пред съда, че тя може да бъде освободена на 4 май.Доан Тхи Хуон избегна смъртно наказание след предложение на малайзийската прокуратура с алтернативно обвинение, според което максималната присъда е 10 г. затвор.Виетнамката благодари на съда, на главния прокурор, прокуратурата и правителството на Виетнам.По-рано този месец прокуратурата на Ким Чен-нам беше  Малайзия повдигна обвинения срещу 27-годишната индонезийка Сити Айшах и 30-годишната виетнамка Доан Тхи Хуон. Предполага се, че са го убили за около 20 минути, допирайки до лицето му кърпа с химическо оръжие VX. Жените твърдят, че са вярвали, че участват в игра със скрита камера.Двете жени прекараха близо две години в ареста.", "date": "2019.04.01", "title": "Основният заподозрян за убийството на Ким Чен-нам получи 3 г. затвор"}
{"url": "https://news.bg/finance/obraboteni-sa-godishnite-otcheti-na-47-000-firmi-za-tri-dni.html", "text": "Над 47 000 годишни отчета на фирми са обработени през последните три дни, съобщават от пресцентъра на НСИ.До момента са подадени 543 805 отчета за дейността на фирмите през 2018 година, а информационната система \"Бизнес статистика\" работи с пълен капацитет.Системата работи от 2009 г. и чрез нея се отчитат годишно над 600 000 физически и юридически лица.Към 1 април в НСИ са приети над 90% от очакваните отчети, като се има предвид, че срокът за едноличните търговци и фирмите, които не са осъществявали дейност, е краят на април.Според споразумение между НСИ и НАП и днес включително всички фирми могат да подават годишните декларации за облагане с корпоративни данъци без вписване на задължителния по закон входящ номер на подадения пред НСИ годишен отчет за дейността.Фирмите, подали данъчни декларации, са задължени да подадат и отчетите си в НСИ, като институтът ще изпраща служебно номерата на НАП.Крайният срок за подаване на годишните отчети в НСИ за фирмите, които са данъчно задължени по Закона за корпоративното подоходно облагане, ", "date": "2019.04.01", "title": "Обработени са годишните отчети на 47 000 фирми за три дни"}
{"url": "https://news.bg/regions/bolnitsata-vav-vratsa-otnovo-shte-ima-otdelenie-po-invazivna-kardiologiya.html", "text": "Възстановяват отделението по инвазивна кардиология в болницата във Враца, предаде БНР.Очаква се това да се случи до средата на годината. Това е една от основните мерки, които предприе министерството на здравеопазването за стабилизиране на здравното заведение, което Изпълнителният директор на болницата Евгени Любенов съобщи, че в момента в залата за инвазивна кардиология се извършва ремонт, след което ще бъде монтиран ангиографски апарат. Подготвят се и необходимите удостоверения и разрешения от Агенцията за ядрено регулиране. В края на миналата година беше избрана фирма за доставка и монтаж на ангиограф с оферта за над 600 000 лева.", "date": "2019.04.01", "title": "Болницата във Враца отново ще има отделение по инвазивна кардиология"}
{"url": "https://news.bg/world/nad-6-mln-dushi-s-petitsiya-za-otmyana-na-brekzit.html", "text": "Повече от 6 милиона души се подписаха под петиция с искане британското правителство да отмени Брекзит, съобщават местни медии.Броят на включилите се в кампанията рязко нарасна през последните дни. От Комисията по петициите отбелязват, че за първи път в историята се отчита подобно драстично увеличение на подписалите се.Повече от 250 000 души се включиха малко след инициирането на петицията през миналата сряда. На няколко пъти сайтът с петицията към парламента блокира заради засиления трафик.Правителството обаче отговори, че няма да отмени Брекзит.По-рано Съдът на ЕС реши, че Великобритания може едностранно да спре процеса по напускане на ЕС.Брюксел се съгласи да отложи Брекзит до 12 април.Всяка петиция, под която са се подписали 100 000, е дебатирана в британския парламент.", "date": "2019.04.01", "title": "Над 6 млн. души с петиция за отмяна на Брекзит"}
{"url": "https://news.bg/society/bsp-i-gerb-izravneni-izmeriha-i-ot-alfa-risarch.html", "text": "Ако евроизборите бяха днес, 33.9% от гласуващите биха пуснали бюлетина за ГЕРБ-СДС срещу 33.4% за БСП. Това стана ясно от регулярно национално проучване на обществените нагласи (22-26 март 2019г.) на \"Алфа Рисърч\".Според данните ДПС събира 10.6% от потенциалния вот и е третата политическа сила, сигурен участник в Европейския парламент.Анализът сочи, че сближаването на позициите между ГЕРБ и БСП е резултат от три фактора: лек спад от около 1.5% на електоралната подкрепа за ГЕРБ спрямо февруари, отлив на желаещи да гласуват сред по-широката му електорална периферия, мобилизация на БСП и относително увеличаване на електоралната й тежест при по-ниска избирателна активност.Според проучването след разкритията за придобити от властимащи на различни позиции евтини апартаменти и подадените в тази връзка оставки, са регистрирани съществени щети върху образа и доверието към ГЕРБ.В началото на скандала реакциите на гражданите са остри - 66 на сто смятат, че това е злоупотреба с влияние на хора във властта. Едва 10.3% са на мнение, че няма проблем в придобиването на апартаментите, като според тях това било предизборна атака от страна на опозицията.Към момента едва 12.8% от българите са убедени, че ГЕРБ е партията, която води по-принципна битка в корупцията. За БСП така мислят 11.3% от анкетираните. 7.4 на сто са на мнение, че истинската битка се води от \"други политически сили\".Близо 60% от гражданите обаче смятат, че никой не води решителна борба с корупцията в страната.Сред лидерите Корнелия Нинова бележи ръст от 4 на сто, стигайки до 23%. С 3% увеличава рейтинга си Красимир Каракачанов, а Валери Симеонов и Волен Сидеров - с по 2%.Липсата на реални дебати по европейските теми и по позицията на България в тях, както и текущите скандали, имат за ефект силно ограничаване на желанието за участие в предстоящите избори.Към края на март, 35% от имащите право на глас българи твърдят, че със сигурност ще участват в изборите за Европейски парламент. Почти две трети се колебаят, или са твърдо убедени, че няма да гласуват.Според проучване формулата ГЕРБ-СДС привлича подкрепата на две трети от бившите избиратели на ГЕРБ и една четвърт от тези на Реформаторския блок. БСП успява да задържи над 80 на сто от гласувалите за нея преди две години.\"Демократична България\" с вот от 5.1% е все още малко под бариерата от 5.88%, необходима за спечелването на мандат. Партиите от коалицията Обединени Патриоти, които в рамките на настоящото проучване са измервани поотделно, постигат следните резултати: ВМРО- 4.1%, НФСБ - 2.2%, Атака - 2.1% от решилите да гласуват.Така, според данните партията с най-голям шанс за излъчване на евродепутат е ВМРО, но това ще зависи до голяма степен от способността й да привлече част от вота на останалите националистически формации. Другите политически сили събират под два процента от действителните гласове.Анализът на проучването сочи още, че към момента кампанията за европейските избори изглежда изцяло изместена от междупартийното противопоставяне.По отношение на индикаторите за доверие в институции, политици, партии изследването показва спад с 4 пункта - от 17% на 13% на позитивното отношение към правителството. Отрицателното нараства до 52%, като отлив на доверие е налице дори сред вътрешния кръг симпатизанти на управляващите партии.Негативен е ефектът и върху персоналния рейтинг на премиера Бойко Борисов (28% доверие срещу 43% недоверие).Сред министрите, с най-високо доверие продължава да се ползва Томислав Дончев, следван от Екатерина Захариева и Красен Кралев. Позитивна нагласа има и към образователния министър Красимир Вълчев, на туризма Николина Ангелкова и на транспорта Росен Желязков.Народното събрание е \"застинало\" на 8% одобрение, но неодобрението, резултат от проблемите с кворума и гласуваните спорни законови текстове, продължава да расте, достигайки 59%.Единствено председателят на парламента Цвета Караянчева успява да запази личен рейтинг. Тя се ползва с два и половина пъти по-високо одобрение спрямо Народното събрание (20% одобрение) и двойно по-ниско неодобрение (30%).Президентът Румен Радев възстановява част от загубеното през декември доверие и към края на месец март получава положителни оценки от 51% от българските граждани, срещу 15% отрицателни.След арестите на знакови фигури на икономическия \"преход\" в България, за първи път от пет години е налице, макар и слаб ръст в доверието към прокуратурата и съда.По отношение на темата Брекзит прочуването показва, че процесът влияе и у нас.Сред българското общество доминира очакването за негативно влияние на Брекзит - върху самата Великобритания, върху ЕС като цяло и върху България, в частност. На базата на тази оценка 54% от българите се обявяват категорично против напускането на Великобритания. Мнението, че тя трябва да напусне ЕС споделят 15%.За 63% членството ни в ЕС е без алтернатива. На обратната позиция са едва 8%.Анализът на общественото допитване показва и, че през последния месец образованието отново е влязло във фокуса на вниманието с предложенията за спиране помощите на родители, чиито деца не ходят на училище и въвеждане на задължителност на основното образование.Мнозинството от 84% от пълнолетните жители на страната одобряват идеята за законово регламентиране на задължително основно образование вместо заложеното към момента в Конституцията училищно обучение до 16-годишна възраст. Зад предложението застават представители на всички социално-демографски слоеве.Предложението за спиране на всички видове помощи на родители, чиито деца не посещават училище е подкрепено от 65.8%. Въвеждането на санкция обаче среща и значим дял противници: 29% смятат, че отнемането на всички помощи би било в ущърб на детето, 5% - че помощите въобще не трябва да се обвързват с посещаването на училище. Категорични противници на мярката пък са представители на уязвимите социални групи.", "date": "2019.04.01", "title": "БСП и ГЕРБ изравнени, измериха и от \"Алфа Рисърч\""}
{"url": "https://news.bg/int-politics/savetat-na-evropa-razkritikuva-ogranicheniyata-na-svobodata-v-turtsiya.html", "text": "Европейска група, наблюдаваща местните избори в Турция, разкритикува ограниченията за свободата на изразяване на гражданите и журналистите ден след местните избори в югоизточната ни съседка, в които партията на турския президент Реджеп Тайип Ердоган претърпя поражение в най-големите градове като Анкара, Истанбул, Измир, Анталия и др., съобщава \"Ройтерс\".Ръководителят на наблюдателната мисия, проведена от Конгреса на местните и регионалните власти към Съвета на Европа, посочи необходимостта хората да изразяват мнения, без да се страхуват от репресии от страна на правителството.\"Страхувам се, че... не сме напълно убедени, че в момента Турция разполага със свободна и честна изборна среда, която е необходима за истински демократични избори в съответствие с европейските ценности и принципи\", изтъкна Андрю Доусън.\"Но ние приемаме факта, че много партии постигат успех, като положителен знак за демократичната устойчивост на Турция\", каза той пред журналисти в Анкара.Ердоган претърпя сериозен неуспех на местните избори вчера, след като неговата Партия на справедливостта и развитието загуби контрол над столицата Анкара за първи път от основаването на партията през 2001 г., а също така и почти сигурно в най-големия турски град Истанбул.Ежедневните предизборни митинги на Ердоган и масовата подкрепа от страна на медиите не бяха достатъчни, за да се разсеят тревогите на много избиратели във връзка с изпадането на Турция в рецесия след кризата с турската лира през миналата година.Висшата избирателна комисия обяви тази сутрин, че кандидатът на опозиционната Народнорепубликанска партия за кмет на Истанбул води пред кандидата на Партията на справедливостта и развитието с около 28 000 гласа. Ердоган обяви, че партията му ще обжалва резултатите.Доусън коментира, че \"може да има причина за безпокойство\" за всяко по-нататъшно забавяне, но е твърде рано да се каже.Миналата година, след като Ердоган насрочи парламентарните и президентските избори за 24 юни, Комитетът за наблюдение на Парламентарната асамблея на Съвета на Европа (ПАСЕ) изрази загриженост относно свободата и честността на предсрочните парламентарни избори в Турция и препоръча тяхното отлагане.Тогавашният министър-председател на Турция каза на европейския орган по правата на човека \"да си гледа работата\".", "date": "2019.04.01", "title": "Съветът на Европа разкритикува ограниченията на свободата в Турция"}
{"url": "https://news.bg/world/germaniya-i-frantsiya-sas-spodeleno-predsedatelstvo-na-saveta-za-sigurnost-na-oon.html", "text": "Германия и Франция съвместно поеха председателството на Съвета за сигурност на ООН, информира \"Дойче веле\".Германия е непостоянен член на Съвета. От началото на този месец поема управлението на органа като част от \"двойно председателство\" с Франция. Френската република е постоянен член на Съвета за сигурност на ООН, докато Германия е избрана за две години като непостоянен член (2019-2020 г.). Франция беше председател през март, а Германия поема ръководството на Съвета за сигурност на ООН през този месец. Като символ на сътрудничеството им, двете държави решиха да организират първото \"двойно председателство\".Това по-тясно сътрудничество между Париж и Берлин е част от Аахенския договор.В дневния ред на двете държави влизат точки като предотвратяване на кризи в Африка, борба с търговията на леки оръжия на Балканите и други.Германия води кампания за получаване на постоянно място в Съвета за сигурност на ООН от обединението на страната през 1990 г. С наскоро подписания Аахенски договор Германия и Франция се ангажират да работят за реформиране на ООН и осигуряване на постоянно място на Берлин в Съвета за сигурност на ООН.", "date": "2019.04.01", "title": "Германия и Франция със споделено председателство на Съвета за сигурност на ООН"}
{"url": "https://news.bg/regions/naematelyat-na-kavatsite-podade-signal-sreshtu-obshtina-sozopol.html", "text": "Наемателите на къмпинг \"Каваците сигнализираха за неправомерни действия на община Созопол, предаде БНР.Причината е, че общината е изпратила на място служители и полицаи, които да съборят дървено бунгало, служещо за склад, и да преместят караваните до него. В момента се изготвя и констативен протокол.Представителят на фирмата наемател \"Джи енд Джи\" съобщи, че дървеното бунгало, което трябва да бъде съборено, се намира на частен терен, върнат след реституция. Собственикът му обаче няма въвод за владение.Действията на общината са незаконосъобразни, категоричен е представителят.Голяма част от територията на къмпинг \"Каваците\" е върната на частни собственици след реституция. Това е и причината за повечето терени да се водят съдебни дела.", "date": "2019.04.01", "title": "Наемателят на \"Каваците\" подаде сигнал срещу община Созопол"}
{"url": "https://news.bg/regions/sabaryat-nezakonni-postroyki-v-sheker-mahala-v-plovdiv.html", "text": "Събарят незаконни постройки в пловдивския квартал \"Шекер махала\", предаде bTV.Обитателите им обаче се разбунтуваха срещу премахването на къщите.Местните жители се събраха край оградата на основно училище \"Панайот Волов\" в квартала, където започна събарянето на постройките, прилепени до оградата на учебното заведение.В тълпата е била и бременна жена, която е заплашила да спи в руините на къщата си. Неин съсед пък се е опитал да спре багера с крава.През тази година администрацията на район \"Северен\" предвижда да бъдат премахнати общо 50 незаконни сгради в махалата.", "date": "2019.04.01", "title": "Събарят незаконни постройки в \"Шекер махала\" в Пловдив"}
{"url": "https://news.bg/society/pametnik-na-boyko-borisov-lasna-na-grafa.html", "text": "София осъмна с паметник на министър-председателя Бойко Борисов.По повод 1-ви април - Деня на шегата - скулпторът Андрей Врабчев реши да се пошегува със столичани по по-нестандартен начин. На площад \"Гарибалди\", намиращ се на улицата \"Граф Игнатиев\", Врабчев монтира за кратко паметник на премиера Борисов. Паметникът имаше светещи и мигащи червени очи. Има и вградена тонколона, от която се чуваха популярни изказвания на премиера. В дясното ръка на Борисов имаше ножица. В лявата - три книги, едната от която с ясен надпис \"БКП\". Около паметника се долавяше и музика - популярният хит от началото на 90-те години \"Батальонът се строява\".Авторът коментира пред БГНЕС идеята си. \"Исках да покажа, че събитията, които се случват днес, утре ще бъдат история. Ще бъдат обект на възпяване или критика. Всичко, което правим, е паметник на нашето време\", каза Врабчев, допълвайки, че трябва да сме съзнателни, защото всичко, което правим, остава като памет\", каза скулпторът.По думите му това е паметник от бъдещето, защото след време сегашните личности ще ли да бъдат исторически личности и вероятно възпявани дори. Поради това трябва да бъдем внимателни какво правим.\"Това много повече илюстрира времето, в което се намираме, като вкусови отношения, отколкото конкретна личност\", посочи още скулпторът.Паметникът предизвика бурни реакции сред минувачи и в социалните мрежи.Самият Борисов се пошегува с него, пишейки в профила си във \"Фейсбук\". Той написа: \"Честит първи април\".Публикацията взриви мрежата. Измежду първите коментари - предложение датата 1-ви април да стане официален празник на БСП. Малко след това и обратната теза - 1-ви април е празник на управляващите.Граждани предлагат и паметникът да остане за постоянно, както и до Борисов да се появи паметник на германския Канцлер Ангела Меркел.\"Моля ви, наредете тоя паметник да остане! Двама велики държавници - Гарибалди и Вие на един площад. Какво по-добро\", пише потребителят Денислав Кандев. Росица Рангелова пък предлага паметникът да бъде преместен в Борисовата градина, защото и без това младите вярвали, че е кръстена на премиера.Останалите коментари са предимно поздравителни. Има и такива, които ласкаят доброто чувство за хумор на Борисов.Около 10 часа паметникът изчезна от площад \"Гарибалди\".", "date": "2019.04.01", "title": "Паметник на Бойко Борисов лъсна на \"Графа\""}
{"url": "https://news.bg/politics/otnosheniyata-mezhdu-balgariya-i-turtsiya-sa-kato-mezhdu-sluga-i-gospodar.html", "text": "Ердоган е машина за избори. Това заяви бившият ни консул в Одрин Георги Димов пред bTV по повод станалите по-рано , показващи, че управляващата Партия на справедливостта и развитието (ПСР) води независимо от претърпяната загуба в Анкара.Димов напомни, че това ще бъде 15-тата изборна победа на турския президент, а с мандата му като кмет на Истанбул, те ще станат дори 16.С тези избори приключва един цикъл на преминаване от парламентарна към президентска република, обобщи нашият дипломат.Запитан дали загубата на Ердоган в ключови градове като Анкара и Истанбул означава, че властта му е разклатена, Димов посочи, че това може да се окаже знаково. Той обаче припомни думите на турския президент, че е възможно, ако негови опоненти спечелят изборите, срещу тях да бъдат повдигнати обвинения, така че законно избраните кметове да бъдат отстранени, а на тяхно място да се назначат заместници.Относно възникналото напрежение между България и Турция заради , че Турция е принудила България да внесе промени в закона за вероизповеданията, Димов бе категоричен, че със сигурност има директна намеса във вътрешните работи на страната ни. Според него причината е, че преди две години отново е имало подобен случай, но България не е предприела никакви мерки.Той показа, че е резервиран към твърденията на българските власти, че н\"Факт е, че турският министър се е обадил на нашия външен министър Екатерина Захариева. Факт е и че в Букурещ премиерът Борисов имаше 5-часов разговор и . Това показва че има намеса в нашите вътрешни работи\", заяви Димов.Той посочи, че Анкара се опитва да обгрижва българските мюсюлмани по две линии - етническа и религиозна, а това според него е недопустимо предвид обстоятелството, че България няма международен договор, който да я обвързва с признаване на малцинства. Той потвърди, че Турция се е опитвала да оказва влияние и в Германия, но неуспешно.Чисто икономически там опитите по-трудно минават, обобщи дипломатът. за изказването на Чавушоглу Димов посочи какви варианти има пред страната ни. Първият - , което вече е направено. Той коментира, че по-тежки варианти биха били да се връчи протестна нота или в Турция, което би означавало, че нещо \"куца\" в отношенията. Други варианти, които Димов посочи, са посланикът ни да бъде временно или постоянно отзован, а рангът на дипломатическото представителство да бъде понижен. Той обаче изрази съмнение, че ще се стигне дотам.Димов бе категоричен, че темата е била използвана чисто предизборно. Той посочи, че Османската империя продължава да съществува и отношенията между Турция и България са като между господар и слуга. По такъв начин според него южната ни съседка се държала и спрямо Гърция.Българският дипломат изрази мнение, че България е предприела само частични мерки, за да получи извинение. По тази причина той изрази надежда, че премиерът Борисов ще спази обещанието си, че след турските избори отново ще се прегледат спорните записи и ще се направи оценка на ситуацията. Според него обаче всичко е достатъчно категорично и не може да се говори за объркване.Запитан дали  Димов изрази съмнение, че това ще се случи. По-важното според него било, че с подобни изказвания \"Турция с гигантски крачки бяга от съвременната република на Ататюрк\".", "date": "2019.04.01", "title": "Отношенията между България и Турция са като между слуга и господар"}
{"url": "https://news.bg/politics/mariya-gabriel-vizhda-gerb-s-minimum-7-evrodeputati.html", "text": "Еврокомисарят по цифрова икономика и общество и  за предстоящите избори за Европейски парламент Мария Габриел прогнозира победа за нейната партия на вота. Според нея ГЕРБ ще вкарат най-много евродепутати, минимум 7.Пред bTV Габриел излезе с послание, че трябва евроизборите да се диференцират от националните скандали, визирайки евтините апартаменти на властта. Тя е изненадана от свързаността, която се наблюдава у нас, между евровота и националния контекст. ГЕРБ тръгват в кампания с призив за европейски дебат, защото Старият континент се намира в труден етап.Габриел заяви, че се отнася с респект към всеки опонент на ГЕРБ. Тя не желае дискурсът около евровота да бъде в контекста на вътрешните политики, а иска дебат за бъдещето на Европа и ролята на България в него. Не трябвало въпросът да бъде кой ще победи.На въпрос дали е възможно авторитетът на Елена Йончева (водач на евролистата на БСП - бел. ред.) да задмине този на Габриел, предвид разследваща дейности на Йончева и заявената от нея позиция, че ще разкрива злоупотреби с европари в България, Габриел заяви, че няма по-лошо нещо в ЕП от това страната ни да има няколко евродепутати, които непрекъснато се плюят. По думите ѝ трябва представителите на страната ни в ЕП да бъдат единни, защото по този начин позицията им правила впечатление и се взимала на сериозно, както станало с пакета \"Моболност\". Винаги имало различия между евродепутатите, но било важно въпреки тях, те да се обединят и да дефинират и защитават достатъчно компактен брой теми, които са в интерес на България и бъдещето ни в ЕС.Относно казуса с евтините апартаменти на властта Габриел коментира, че ГЕРБ са направили това, което трябва - те са си поели отговорността. Всъщност Габриел спомена думата \"отговорност\" над 10 пъти в този контекст по време на интервюто.Според нея бившият председател на ПГ на ГЕРБ Цветан Цветанов е поел своята отговорност с оставката си, каквато била дългогодишната практика в ГЕРБ - когато имало скандал, отговорността се поемала с оставка. Все пак нямало доказателства за вината на Цветанов, защото всичко било законно и това показвали фактите, но въпреки това, герберите поели отговорност. Ако подобен скандал се случил с управляващите във Франция, то обществената реакция и последващите действия щели да бъдат същите, както посочи тя на въпрос от водещия.В този ред на мисли Габриел отново призова да не позволяваме темите, които не засягат европейския дебат, да ни заливат.До изборите ГЕРБ имали време да превърнат този скандал в позитив и да излязат по-силни.Габриел живее под наем в чужбина. В България декларирала цялото си имущество. Като еврокомисар установила практиката да се прибира до България всяка седмица, за да поддържа важната за нея връзка с обществото тук.На въпрос защо ГЕРБ не са се коалирали с ДСБ еврокомисарят отговори, че обединение не се прави, когато имаш желание само от едната страна.", "date": "2019.04.01", "title": "Мария Габриел вижда ГЕРБ с минимум 7 евродепутати"}
{"url": "https://news.bg/int-politics/i-upravlyavashti-i-opozitsiya-likuvat-sled-kmetskite-izbori-v-istanbul.html", "text": "В Турция и управляващи, и опозиция твърдят, че са спечелили , съобщиха местните медии.Както Партията на справедливостта и развитието (ПСР) на президента Реджеп Тайип Ердоган, така и Републиканската народна партия се похвалиха, че са спечелили оспорвания вот с малка преднина.Пред местните медии кандидатът на Републиканската народна партия Екрем Имамоглу изтъкна, че е спечелил с близо 28 000 гласа.Минути по-късно обаче местният лидер на ПСР в Истанбул Бинали Йълдъръм също заяви, че е победител с около 4 000 гласа повече от опонента си.", "date": "2019.04.01", "title": "И управляващи, и опозиция ликуват след кметските избори в Истанбул"}
{"url": "https://news.bg/crime/mashtabni-aktsii-za-previshena-skorost-v-stranata.html", "text": "МВР започва мащабна акция за контрол на скоростта.Акцията ще се проведе от днес до 7 април в много градове у нас по линия на Европейската мрежа на службите на \"Пътна полиция\" TISPOL.Целта на операцията е да се обърне внимание, че скоростта е една от основните причини за възникване на тежки пътнотранспортни произшествия с най-много жертви и ранени.Освен това от 6 часа на 2 април до 6 часа на 3 април в на територията на страната ще се проведе аналогична операция \"24 час скорост\". В рамките на денонощието ще има изключително интернзивни проверки, пишат още от пресцентъра на МВР.", "date": "2019.04.01", "title": "Мащабни акции за превишена скорост в страната"}
{"url": "https://news.bg/regions/avtomobil-izletya-ot-most-na-am-trakiya-i-padna-v-reka.html", "text": "Трима души загинаха, след като автомобил излетя от мост на АМ \"Тракия\" и падна в река, предаде bTV.След катастрофата колата се е запалила. Мъж и малко дете са откарани в болницата в Пазарджик.Инцидентът е станал на 90 км на автомагистралата, в район, който в момента е в ремонт.Според полицията шофьорът се е движил с несъобразена скорост, загубил е управление над автомобила и е навлязъл в насрещното платно.", "date": "2019.04.01", "title": "Автомобил излетя от мост на АМ \"Тракия\" и падна в река"}
{"url": "https://news.bg/politics/turtsiya-iska-da-aneksira-balgarski-teritorii-preduprezhdava-dzhambazki.html", "text": "С викове \"Свобода или смърт за България\" 40 активисти на ВМРО се събраха на протест пред сградата на посолството на Турция в София.Те негодуват срещу  за думите на турския външен министър Чавушоглу, който заяви пред изселници от България, че промените в българския Закон за вероизповеданията са насочени срещу мюсюлманската общност.Припомняме, външният министър на Турция : \"Турция беше принудена да се намеси и се наложи България да внесе промени в Закона за вероизповеданията\" и допълва, че Анкара \"ден и нощ работи за интересите на турските общности в чужбина и това e един от приоритетите на външната политика на страната\".С беше решено да бъдат разсрочени дълговете на Главното мюфтийство.Демонстрантите настояват още за категоричната забрана за финансиране на вероизповеданията от чужди държави, физически лица, фирми или неправителствени организации.Протестът се организира при засилено полицейско присъствие. Недоволстващите носят и плакати с надписи, които гласят \"Чавушоглу, извини се, бе\", \"Не на намесата в българската вътрешна политика\", \"Турция не е Европа\", \"Турция, уважавай съседите си\" и други.Евродепутатът на воеводите Ангел Джамбазки коментира пред насъбралите се медии, че страната ни трябва да поиска още по-твърдо извинение от външния министър и от президента на южната ни съседка Реджеп Таип Ердоган.Това не може да бъде просто една изтървана реплика, тъй като това е първият дипломат на Турция и в тази държава никой не казва нищо случайно, обясни Джамбазки. По думите му външният министър на Турция не е \"филанкишията на капалъчаршията\", за да си говори каквото поиска и думите не са случайни, а са преднамерени, сигнал и послание.Според Джамбазки те са послание на турската политика за нашествие за нахлуване в България по много линии, сред които превземането на Българското главно мюфтийство от турския Дианет.Сред другите линии, по думите на Джамбазки, е създаването на турската партия ДОСТ, която се опитва да разделя българската нация и да измисли национални малцинства.Според евродепутата това, което се опитва да направи Турция през Лютви Местан е да раздели обществото и да създаде някакво брожение, след което да поиска автономия и да поиска сепаратизъм, както се изрази Джамбазки.Той настоява за твърдо извинение и понижаване на дипломатическите отношения между България и Турция.На протеста присъства и депутатът от ВМРО Юлиан Ангелов, който заяви, че не вижда адекватна страна от турските власти от изказването на външния министър на южната ни съседка.Ангелов посочи, че България трябва да защити националните си интереси, като не изключва варианта да има отзоваване на дипломати, както и по-твърда позиция на Европейския съюз. От ВМРО изчакват дали все пак ще има някаква форма на извинение или действия от страна на Турция, с което да оправдаят думите на външния им министър.На въпрос на news.bg може ли да се говори за дипломатическо напрежение по оста Анкара-София, Юлиан Ангелов заяви, че има дипломатическо напрежение щом външния министър на друга държава си позволява да говори как Турция се е намесила във вътрешните работи на България.Според Ангелов неговото изказване има за цел да покаже как Турция продължава своята политика на султанат. \"Изказването на външния министър показва как Ердоган и неговата свита продължават да се изживяват като закрилници на бившата Османска империя с оглед да спечелят дивидент на местните избори\", каза още воеводата.", "date": "2019.04.01", "title": "Турция иска да анексира български територии, предупреждава Джамбазки"}
{"url": "https://news.bg/politics/radan-kanev-prizna-che-ne-mu-se-hodi-v-evropa.html", "text": "Водачът на листата за евроизборите на \"Демократична България\" Радан Кънев не желае да ходи в Европа. Това стана ясно от негово интервю пред bTV.Той обаче беше категоричен, че няма да се откаже, ако го изберат за Европейския парламент.Кънев обясни, че , след като Светослав Малинов е решил, че не иска да нанесе щети на коалицията \"Демократична България\" заради развилата се срещу него атака поради \"Не ми се ходи в Европа. Имам 2 съображения, които ме спираха до момента\", призна настоящият водач на евролистата, допълвайки, че става въпрос за малкото му дете и убеждението, че е по-нужен в \"битките на българската вътрешна политика\".Той обаче се е съгласил да оглави листата, за да помогне на коалицията да спечели повече места в европарламента.Кънев заяви и че водачът на листата не е защитен от преференцията и тя не е забранена, както било в ГЕРБ, а напротив.Според него обаче изграждането на алтернатива не ставало с атаки срещу управляващата партия.\"Защо да обяснявам на хората, че Борисов, или както те самите се изразяват, при новите комунисти, нещата са в някои отношения по-зле, отколкото при старите комунисти?\", запита риторично той.По отношение на явяването на  бившият лидер на ДСБ посочи, че сините са взели едно от възможните решения, а именно да бъдат част от политиката на ГЕРБ.СДС стоеше отдавна пред тежък избор дали да направи тази крачка към присъдружна партия и консолидация чрез поглъщане в ГЕРБ, или да участва в процес на обединение чрез надграждане, съюзяване на демократичната десница като алтернатива на ГЕРБ, обясни той и допълни, че решението на \"Демократична България\" е да обедини всички хора в център и дясно, включително привържениците на СДС, които не желаят да бъдат част от политиката на Борисов.", "date": "2019.04.01", "title": "Радан Кънев призна, че не му се ходи в Европа"}
{"url": "https://news.bg/disasters/20-dushi-zaginaha-pri-pozhar-na-dvuetazhen-avtobus-v-peru.html", "text": "Най-малко 20 души загинаха при пожар на двуетажен пътнически автобус в Перу, предаде СиЕнЕн.По данни на Официалната новинарска агенция на Перу инцидентът е станал на нарегламентирана спирка в град Фиори, на север от Лима.Автобусът се е готвел да потегли, когато е избухнал пожарът. На мястото са пристигнали осем противопожарни екипа, които са потушили огъня. Пламъците обаче са погълнали целия автобус.Освен загиналите седем души са пострадали и са били откарани в болница. По информация на пожарната служба повечето от жертвите са пътували на втория етаж в автобуса.", "date": "2019.04.01", "title": "20 души загинаха при пожар на двуетажен автобус в Перу"}
{"url": "https://news.bg/economics/ot-aikb-iskat-zadalzhitelna-matura-po-matematika.html", "text": "45% от работодателите в цял свят срещат проблем с производителността на труда, докато в България процентът е 68%. По-зле от страната ни е само Румъния.Данните представи председедателят на Асоциация на индустриалния капитал в България (АИКБ) Васил Велев пред журналисти преди Общото събрание на Международния координационен съвет на организациите на работодателите. На него ще бъдат обсъдени преодоляването на несъответствията между търсени и предлагани умения на пазара на труда.Причините  за наемането на хора според АИКБ са демографски и технологични промени. Всяко трето високоплатено незаето място е за програмисти, въпреки че расте приемът в университети по приемане в ИТ специалностите.От АИКБ отчитат, че има нарастващ недостиг на инженерни и технически кадри. За преодоляване на кризата в сферата на инженерните и техническите кадри от Асоциацията считат, че трябва да има добре подготвени млади хора в средните училища.Затова от АИКБ предлагат задължителна матура по математика, която би била полезна за децата и младежите, които могат да открият заложби в себе си да се развиват в тази сфера.Производителността в България спрямо останалите страни в Европейския съюз изостава, макар и след приемането ни в ЕС да догонваме другите страни с бързи крачки, отчете Велев.По думите му обаче все още продължаваме да бъдем на последно място по производителност на труд и оттам брутният вътрешен продукт на глава от населението остава най-нисък. Предстои да бъде объден този проблем с междунордния координационен съвет на организациите на работодателите.На въпрос на news.bg каква е позицията на АИКБ по въпроса за цената на нощния труд в страната Велев заяви, че цената на нощния труд трябва да се договаря.Припомняме, в края на миналата седмица, от  за цената на нощния труд в България.", "date": "2019.04.01", "title": "От АИКБ искат задължителна матура по математика"}
{"url": "https://news.bg/regions/obshtina-popovo-ostana-bez-obshtestven-transport.html", "text": "Община Попово остана без обществен транспорт, предаде БНР.Изпълнителният директор на фирмата, спечелила конкурса за изпълнение на обществената поръчка, обясни, че до ситуацията се е стигнало заради лошото финансово състояние и нелоялната конкуренция.Налага се общината да предприеме спешни мерки, за да могат няколко хиляди души да отидат на работа.Директорът на дирекция \"Транспорт и местно развитие\" Тихомир Трифонов посочи, че са изготвени списъци на всички пътуващи с автобуси от селата, така че те да не остават без транспортни услуги.Ще направим комбинация с ученическите автобуси, ще направим комбинация с работническите автобуси, с ведомствени автобуси на предприятия и фирми, които возят свои работници, обясни той.", "date": "2019.04.01", "title": "Община Попово остана без обществен транспорт"}
{"url": "https://news.bg/regions/kola-se-obarna-po-tavan-v-ruse-20-godishen-postrada.html", "text": "20-годишен мъж пострада, след като колата му се преобърна по таван в Русе, предаде bTV. За последните 48 часа това е третият подобен инцидент.Произшествието е станало малко преди 6.00 часа на булевард \"Тутракан\", свързващ Дунав мост с града. Младият шофьор е загубил контрол над автомобила и е навлязъл в разделителната ивица. Колата е прелетяла почти 100 метра, помитайки предпазни колчета, пътни знаци и стълбове за улично осветление.Наложило се е пожарната да обезопаси колата заради газовата ѝ бутилка. Младежът е транспортиран в болница с травма на главата, но без опасност за живота. Предполага се, че до инцидента се е стигнало заради несъобразена скорост.", "date": "2019.04.01", "title": "Кола се обърна по таван в Русе, 20-годишен пострада"}
{"url": "https://news.bg/int-politics/erdogan-gubi-i-istanbul.html", "text": "Кандидатът на основната опозиционна Народнорепубликанска партия за кмет на най-големия турски град Истанбул води след провелите се вчера местни избори срещу кандидата на Партията на справедливостта и развитието (ПСР) на турския президент Реджеп Тайип Ердоган. Това обяви ръководителят на Избирателната комисия на страната Сади Гювен, цитиран от \"Ройтерс\".Гювен уточни пред журналисти, че Екрем Имамоглу от Народнорепубликанската партия е спечелил 4 159 650 гласа, а Бинали Йълдъръм от ПСР има 4 131 761 гласа. Той обаче не е уточнил колко процента от гласовете са били преброени.По-рано Ердоган призна с половин уста, че е загубил в Истанбул.Преди това стана ясно, че партията на Ердоган губи контрола също и над столицата Анкара, което се случва за първи път от създаването на партията.Ердоган, който доминира турската политика от идването си на власт преди 16 години и управляваше страната си, затягайки все повече хватката си върху властта, определи изборите по време на предизборната кампания като \"въпрос на оцеляване\" за Турция.Но ежедневните митинги на президента и преобладаващата подкрепа от страна на медиите в отразяването им не успяха да доведат до спечелване на столицата на страната и най-големия град, след като икономическата рецесия в страната оказа силно влияние върху избирателите.Турските телевизии обявиха, че кандидатът на Народнорепубликанската партия Мансур Явас печели категорична победа в Анкара.\"Хората гласуваха в подкрепа на демокрацията, те избраха демокрацията\", заяви лидерът на Народнорепубликанската партия Кемал Кълъчдароглу, изтъквайки, че неговата светска партия е спечелила Анкара и Истанбул и е задържала крайбрежния град Измир, който е третият по големина турски град.Загубата на ислямистката партия на Ердоган в Анкара е голям удар за президента. Дори още по-голям символичен удар и по-широк знак за смаляваща се подкрепа за него е загубата на Истанбул, където той започна политическата си кариера и беше кмет през 1990-те години.   ", "date": "2019.04.01", "title": "Ердоган губи и Истанбул "}
{"url": "https://news.bg/crime/pri-spetsaktsiyata-v-kazanlak-arestuvali-sluzhitel-na-arsenal.html", "text": "Служител на \"Арсенал\" е задържан при спецакцията на ГДБОП в Казанлъшко, пише bTV, позовавайки се на свои източници.От оръжейния завод са отказали коментар по темата.Припомняме, вчера  в Казанлък и околностите на града срещу нелегално съхранение и търговия с оръжие.Намерени са няколко автомата, пушки и пистолети.Подозренията са, че в района функционира организирана престъпна група.По последни данни снощи са задържани 6 души.", "date": "2019.04.01", "title": "При спецакцията в Казанлък арестували служител на \"Арсенал\""}
{"url": "https://news.bg/regions/pametnik-na-kulturata-se-rushi-i-zastrashava-horata-v-brezovo.html", "text": "Рушаща се сграда застрашава живота на жители и гости на село Свежен в община Брезово. За това сигнализира читател на news.bg.Опасната къща се намира на главната улица в селото и покрай нея ежедневно преминават хора. Сградата обаче се е наклонила заплашително, а фасадата й се крепи единствено на няколко греди и колове.В отговор на молбите на жители и собственици на имоти в с. Свежен кметът Христо Енков обяснява, че къщата е паметник на културата и той няма правомощия да се разпорежда с нея. Енков е изпратил писма на собствениците. Все още обаче реакция по случая няма.", "date": "2019.04.01", "title": "Паметник на културата се руши и застрашава хората в Брезово"}
{"url": "https://news.bg/politics/asansyorat-na-tsvetanov-svalya-kandidatite-na-gerb-za-evrovota-napolovina-ubeden-rumen-petkov.html", "text": "\"Всеки един кандидат за евродепутат на ГЕРБ трябва да е наясно, че на челото му пише \"Аз съм част от асансьора на Цветанов, този асансьор обаче ще свали кандидатите на ГЕРБ за евровота наполовина\". Това заяви пред журналисти в Бургас председателят на ПП АБВ Румен Петков.Той подчерта, че от кандидатите на АБВ за евроизборите най-много заслужава да бъде Антон Коджабашев, който е председател на партия в Бургас. В тази връзка той уточни, че партията ще представи листата си за евроизборите до края на другата седмица.Петков коментира създалото се дипломатическо напрежение между България и южната ни съседка Турция.По думите му реакцията на премиера е самоунижаваща.\"Случаят задължава реакция на най-високо ниво, а виждаме как мълчанието на президента е оглушително. Реакцията на политическите ни сили също е нелепа\", смята председателят на АБВ.Той е категоричен, че на българска територия не трябва да се разполагат ядрени арсенали и да се ситуират военни контингенти с атакуващ характер.\"От АБВ настояваме правителството и президентът ясно да кажат, че Военноморска база Атия няма да бъде предоставена за дислокация на нейна територия на военни съоръжения, независимо от формата на тяхното управление\", изтъкна Петков.Според него това ще е посегателство върху националната ни сигурност, но и ще срине туризма.Той обясни, че вече е връчил писмо на министъра на отбраната с настояване правителството да се произнесе по темата.\"Ако станем субект за разполагане на ядрено оръжие, ние автоматично ставаме обект\", убеден е Петков. Той обобщи, че гузното мълчание на всички институции и на парламентарните групи го кара да си мисли, че под някаква форма те са си обещавали. Припомняме, външният министър на Турция : \"Турция беше принудена да се намеси и се наложи България да внесе промени в Закона за вероизповеданията\" и допълва, че Анкара \"ден и нощ работи за интересите на турските общности в чужбина и това e един от приоритетите на външната политика на страната\".С беше решено да бъдат разсрочени дълговете на Главното мюфтийство.", "date": "2019.04.01", "title": "Асансьорът на Цветанов сваля кандидатите на ГЕРБ за евровота наполовина, убеден Румен Петков"}
{"url": "https://news.bg/health/nzok-uveryava-bez-problemi-pri-lechenieto-na-detsa-i-vazrastni-v-chuzhbina.html", "text": "За всички случаи, при които предстои заминаване за чужбина, няма да има проблеми в нито едно отношение. Няма да има прекъснатост, а ще има приемственост, продължаване и донадграждане на всичко, което се е случило до момента.Затова гарантира директорът на Дирекция \"Лечение в чужбина и координация на системите за социално сигурност\" д-р Галя Йорданова на брифинг в Националната здравноосигурителна каса (НЗОК), посветен на организацията на работата по приема на документи за лечение на деца и на възрастни в чужбина.146 са заявленията, които са неприключени от Фонда за лечение на деца в чужбина, и 24 са от Комисията за лечение в чужбина, отчете д-р Йорданова.По думите й вече били изготвени типовите договори с външните експерти и към тях са поканени хабилитирани професори и доценти, които да участват като представители на експертните съвети.Тя призова журналистите за глътка въздух, за да може в много кратки срокове да се разгледат неприключилите преписки. От 1 април дейността на Фонда за лечение на деца в чужбина и на Комисията за лечение в чужбина преминава като дейност в НЗОК. На страницата на Касата всеки един пациент и гражданин може да проследи какви са неговите права и задължения, ако кандидатства за лечение в България или чужбина.Всички подадени заявление до момента и неприключили към Фонда за лечение на деца в чужбина и Комисията за лечение в чужбина могат да бъдат проследени на страницата на Касата, увери д-р Йорданова. Там може да се види това, което е било до 1 април и пълна информация затова как се движат документите.Комисиите, които преминават в НЗОК, са ситуирани в Касата и са в една и съща Дирекция \"Лечение в чужбина и координация на системите за социално сигурност\", което предполага и по-бърза оперативност.Д-р Йорданова е категорична, че продължават условията и реда, по които ще могат да се лекуват и децата, и възрастните в чужбина. Заявлението, което е необходимо, плюс декларациите и всички необходими документи са същите и са описани на сайта на НЗОК, увери тя и допълни, че не може да отговори с конкретика за всеки един случай.Има разписани критерии досега и всички случаи имат доказана медицинска ефективност и ефикасност.На въпрос дали всички лекарства, които досега е поемал Фоднът, ще продължат и по новия ред, д-р Йорданова заяви, че не вижда каква е причината за притеснение, при положение, че правилата на Фонда се запазват, както е било досега.С доставки на лекарства, считано от 1 април, д-р Йорданова не счита, че може да има някакъв проблем. Тя поиска от журналистите да назоват конкретни случаи, за може да обясни.Статуса на пациентите ще се следи при всяко заседание на Комисията и всяко становище на консултантите. За сроковете за подаване на заявление за лечение д-р Йорданова посочи, че досега са били много разтегливо понятие, при положение, че все още има неприключили случаи от 2015, 2017 и 2018 г. и първите три месеца на 2019 г.Новите срокове ще бъдат в рамките на две седмици. Тя е категорична, че комисията ще работи толкова, колкото е необходимо.Към момента е предвидено заявленията да се подават в приемната на НЗОК, а от октомври месец в Районните здравни каси. ", "date": "2019.04.01", "title": "НЗОК уверява - без проблеми при лечението на деца и възрастни в чужбина"}
{"url": "https://news.bg/press/s-550-lv-na-mesets-kupuvame-zhilishte-borisov-losho-ni-udariha-da-izlezem-po-silni.html", "text": "Соцдепутати гневни на Корнелия - за март някои взели под 100 лв., един продал и жилищеКорнелия Нинова няма намерение да върне червените депутати в парламента поне до европейските избори в края на май. Ако БСП биела ГЕРБ, соцлидерката щяла да иска предсрочни избори. Ако не успее да вкара повече европейски депутати, соцпартията ще мисли други ходове. Какви? Според източници от \"Позитано\" дори и Корнелия Нинова не знаела.Левите депутати обаче вече тихо, но явно недоволстват от бойкота. Особено се изнервили, когато миналата седмица получили заплатите си за март, от които били удържани суми не само за месеца, но и за отсъствия от февруари.БСП бойкотира парламента от 18 февруари. Първо соцдепутатите взеха почти пълните си надници - средно около 5000 лв. на човек, защото електронната система на парламента отчита отсъствията със закъснение.С 550 лв. на месец купуваме жилище С месечни вноски от 550 лв. човек може да си купи хубаво жилище в София, показа проверка на \"Труд\" сред офертите на банките. Ако жилището струва между 120 хил. и 150 хил. лв. и имате определена сума в брой, може да вземете заем от 100 хил. лв. с идея да го изплатите за 20 години. В този случай най-ниските месечни вноски от наличните на пазара оферти на банките започват от около 550 лв.Банките предлагат голямо разнообразие от условия за кредитиране при покупката на имот. Предлаганата лихва например може да зависи от размера на месечните ви доходи, както и от това дали искате да има период с фиксирана лихва. По принцип може да получите по-ниска лихва по ипотечния кредит, ако превеждат заплатата ви по сметка в съответната банка. Така банката може директно да си дръпне вноската по заема при превеждане на заплатата ви. Това намалява риска от забавяне на вноските и съответно позволява финансовата институция да ви предложи по-добри лихвени условия.Борисов: Лошо ни удариха, да излезем по-силниНе се бият срещу БСП. Не целят да изпратят 1-2 евродепутати, а да рушат нашия съюз и да върнат БСП\", каза още премиерът и добави: \"Дали си задават въпроса какво правим като свалим ГЕРБ и СДС?\". Той отново коментара казуса с апартаментите и поясни, че за хората апартаментите на БСП не са проблем. Те и до ден днешен живеели в резиденции. Борисов забрани на актива по време на кампанията за евровота да се вкарат в \"говорене на омразата\". По думите му ГЕРБ продължава да е първа политическа сила, дори и с грешките. Трябвало обаче да показват на хората, че понасят наказанието си и продължават да работят. Който не работи, не греши, каза премиерът. По думите му опонентите им ще се опитват да ги връщат на теми, които нямат нищо общо с Европа. Той даде да се разбере, че очаква и критики заради чуждите фамилии на Мария Габриел и Ева Майдел. Но, от където е жената, там е родата. В случая съм по - притеснен за Австрия и Германия, каза Борисов. И добави: \"Не искам да сте кучки, както е модерно\". Поводът за този негов коментар пък е изявлението в медиите на самата Елена Йончева, че нейният тригодишен син Тео й казва, че \"работи кучката, която да бие Бойко\".\"Латинка\" - софийският \"Ориндж Каунти\"Една улица с незабележимо име на цвете в столичния квартал \"Изток\" отскоро е в центъра на най-големия политически скандал в държавата. \"Латинка гейт\" вече взе оставките на няколко политици, закупили преференциално жилища от фирма \"Артекс\" на цени, каквито в района отдавна не съществуват и за строителство на старо. Сред отишлите си дотук са един министър и двама заместник-министри, а развитието предстои.Впрочем, по-старите обитатели на \"Латинка\" наричат новите си комшии \"латинчани в повече\" по аналогия с популярния сериал \"Столичани в повече\". И са на мнение, че именно с построяването на трите нови сгради на \"Артекс\" е променен значително обликът на квартала, който доскоро се е състоял от предимно ниски здания и е имал специфичен стил.Слана съсипа черешите, сливите, кайсиите Ледени висулки увиснаха от разцъфналите клони на череши, сливи, праскови, кайсии, вишни в почти цялата страна, минусовите температури причиниха слана, която е фатална. \"Реколтата тази година от тези плодове или няма да я има, или ще бъде критично слаба\", сигнализира Красимир Кумчев, известен агроконсултант, предаде БГНЕС от Пловдив. В по-голямата част от страната реколтата е обречена.Трудът на овощарите е незащитен, обясни Красимир Кумчев. \"Те не могат да застраховат градините си от щети, настъпили от събития преди 20 април, това е условието на застрахователите, и то не се променя въпреки многократно поставяните искания.Цветанов остава \"мотора и душата\" на ГЕРБ за евровотаГЕРБ тръгва в същинската кампания за евровота с познатите лица - настоящи евродепутати, без да дава знак на избирателите, че ще промени нещо, било заради скандала с апартаментите, било заради водещите кандидати на опонентите си. Листата на най-голямата управляваща партия беше представена в неделя от началника на предизборния щаб Цветан Цветанов. Така управляващите дават заявка, че вторият човек на ГЕРБ няма да отстъпи и с крачка повече назад от оставката си като депутат. Дори напротив - активността на Цветанов показва, че той ще се опита да контраатакува и да си възвърне позициите, които загуби покрай скандала с апартаментите, закупени от \"Артекс\" на цени под пазарните.Водач на листата е еврокомисарят Мария Габриел, а след нея - следващите четири позиции са за досегашните евродепутати Андрей Ковачев, Андрей Новаков, Ева Майдел и Асим Адемов. На шесто място е поставен Александър Йорданов, излъчен от СДС. Тук приключва и (в оптимистичния вариант) сигурната избираема зона. Следват бившият министър на европредседателството, сега народен представител Лиляна Павлова, Емил Радев, който представлява ГЕРБ в ЕП сега, и Ивелина Василева - бивш министър на екологията във втория кабинет на Бойко Борисов, сега председател на комисията по околна среда в Народното събрание.Тотален провал с касовите апаратиНовата наредба на НАП за касовите апарати, която влиза в сила от днес, е на път да претърпи тотален провал, защо предприемачите все още не са в състояние да прилагат новите правила. Те бяха публикувани в \"Държавен вестник\" в последния възможен момент, ден преди изтичането на крайния срок за подмяна на фискалните устройства. По информация на БСК от 200 хиляди действащи касови апарата подменени са едва 76 хиляди. От 1 април очакваме приходната администрация да започне масови проверки за това дали в търговските обекти се ползва новият софтуер за управление на продажбите. Очакваме също да бъдат прилагани санкциите, предвидени в наредбата, включително могат да бъдат затворени търговски обекти, коментира пред БНР финансовият директор на БСК Станислав Попдончев. За провала си косвено призна и НАП, след като в последния месец промени почти всички срокове в наредбата и така обърка още повече фирмите, от които 87% се оказаха неподготвени за новите условия.", "date": "2019.04.01", "title": "С 550 лв. на месец купуваме жилище, Борисов: Лошо ни удариха, да излезем по-силни"}
{"url": "https://news.bg/disasters/trima-namushkani-v-tsentara-na-glazgou.html", "text": "Най-малко трима души са намушкани в центъра на Глазгоу, съобщи \"Скай нюз\".Телевизията се позовава на полицията.Сбиване между феновете на \"Селтик\" и \"Рейнджърс\" е довело до намушкването.Районът на инцидента е отцепен от силите на реда. Тримата намушкани са откарани в болница.", "date": "2019.04.01", "title": "Трима намушкани в центъра на Глазгоу"}
{"url": "https://news.bg/int-politics/erdogan-shte-priemem-izbornite-rezultati.html", "text": "Президентът Реджеп Тайип Ердоган каза, че предварителните резултати от местните избори на 31 март показаха, че управляващата Партия на справедливостта и развитието (ПСР) е победител \"с мнозинство, с което партията дойде на власт на 3 ноември, 2002 г. \", отбелязва в. \"Хюриет\".\"Ние излязохме от изборите като водеща партия с мнозинство. По отношение на съюзите, ние, заедно с Партията на националистическото движение сме на първо място. Ние, все пак трябва да признаем, че загубихме някои от общините \", каза Ердоган в Истанбул, преди да замине за столицата Анкара, където каза, че ще изнесе реч на балкона на централата на своята партия.\"Ще приемем, че сме спечелили сърцата на нашите хора на местата, където сме спечелили, и не бяхме достатъчно успешни на местата, където загубихме. По тази причина ще вземем съответното решение за нашия план за действие\", каза президентът.Той все пак не пропусна да отбележи, че кюрдите не са гласували за терористични партии като ПКК.Управляващата Партия на справедливостта и развитието спечели много провинции в Централен Анадол, но загуби контрола върху столицата Анкара.Все пак Ердоган успя да задържи икономическото и финансово сърце на страната - Истанбул.Управляващите запазват контрола над 40 области от всичките 81 в страната. Опозиционните кемалисти имат 20 области. Останалите се разпределят между кюрди, леви и независими кандидати.Опозицията все пак може да се похвали с Анкара, Анталия и Адана. Това са ключови градове в Турция.", "date": "2019.04.01", "title": "Ердоган: Ще приемем изборните резултати"}
{"url": "https://news.bg/disasters/publikuvaha-video-ot-aviokatastrofata-v-germaniya.html", "text": "Германското издание Hessenschau публикува видео от мястото на катастрофата на бизнес самолета, на който е летяла съсобственикът на руската авиокомпания S7 Наталия Филева, съобщават руските медии.В резултат на катастрофата на самолета трима души загинаха.Кадрите показват опушени отломки на самолета и спасителни екипи, които работят на мястото на катастрофата. Причините за катастрофата в момента не са известни.Германските власти съобщиха, че разследването ще се води заедно с руски авиационни специалисти.В момента е известно, че самолетът е летял от френския град Кан за германския Франкфурт на Майн. ", "date": "2019.04.01", "title": "Публикуваха видео от авиокатастрофата в Германия"}
{"url": "https://news.bg/int-politics/iskashe-li-erdogan-ankara.html", "text": "Изваждането от политиката на дългогодишния кмет на Анкара - Мелих Гьочек е тактическата грешка на президента Реджеп Ердоган. Тя позволи на кемалистката опозиция да си върне контрола над столицата след 25 години пауза, коментира в. \"Хюриет\".Големият победител от местните избори е Мансур Яваш, който като кандидат на основната опозиционна Републиканска народна партия (РНП) и партия \"Добро\" спечели изборите в столицата.Самият Яваш се кандидатира за трети път за местни избори. Управляващата партия влезе в предизборната надпревара в Анкара за първи път без дългогодишния си кмет Гьокчек, който не участва в избори за първи път от 1994 г. След дългогодишния си мандат в Анкара Гьокчек беше принуден от президента да подаде оставка през 2017 г.Тогава Ердоган защити решението си с мотива, че иска да освежи местната власт в столицата.Яваш има опит в местната администрация на Анкара в квартал Бейпазари, където е роден и израснал. Между 1999 г. и 2009 г. той беше район кмет, превръщайки Бейпазари в туристическа дестинация.Ердоган пък заложи на политик, който дори не е роден в Анкара, коментира в. \"Хюриет\".", "date": "2019.04.01", "title": "Искаше ли Ердоган Анкара?"}
{"url": "https://news.bg/int-politics/alzhir-shte-ima-nov-prezident.html", "text": "Алжир ще има нов президент. Това става възможно, след като сегашният държавен глава Абделазиз Бутефлика се готви да обяви, че се оттегля, съобщи АП.Агенцията отбелязва, че Бутефлика иска да избегне опасността да бъде обявен за неспособен да изпълнява длъжността.В опит да намали напрежението след неколкоседмични протести президентът Бутефлика обяви на 11 март, че няма да се кандидатира за пети мандат.Протестите обаче продължиха. Това принуди Бутефлика да реши да се оттегли във вторник.", "date": "2019.04.01", "title": "Алжир ще има нов президент"}
{"url": "https://news.bg/disasters/edna-ot-nay-bogatite-ruskini-zagina-v-aviokatastrofa.html", "text": "Една от най-богатите жени в Русия загина в неделя при катастрофа с малък частен самолет в Германия, предадоха информационните агенции.Петдесет и петгодишната Наталия Филева, съсобственик на втория по големина въздушен превозвач на Русия - \"Ес7 Груп\" (S7 Group), е пътувала на борда на едномоторен шестместен самолет \"Епик ЕлТи\" (Epic LT), който се разбил и изгорял в полето, докато правел заход за кацане на малкото летище Егелсбах към 15,30 ч. в неделя, съобщиха от компанията на Филева.Бизнес изданието \"Форбс\" оценява богатството на Наталия Филева на 600 милиона долара, уточнява БТА.Наталия Филева е съсобственик на компанията \"Ес7 Груп\", която е втората по големина след \"Аерофлот\", посочва Ройтерс. Асошиейтед прес допълва, че \"Ес7 Груп\" има база на московското летище Домодедово и лети до 150 дестинации в 35 държави, използвайки 56 самолета \"Еърбъс\" и 23 \"Боинг\". Съпругът на Филева - Владислав, е посочен като председател на борда на директорите във финансови документи на сайта на компанията за третото тримесечие на 2018 г., посочва АП.Германската полиция съобщи, че изглежда на борда на самолета са се намирали двама пътници и един пилот. Самолетът пътувал от Кан (Франция) към Егелсбах, който се намира на около 10 км южно от Франкфурт. Представител на местната полиция съобщи, че самолетът, на който се предполага, че са пътували двама руски граждани, е напълно изгорял, което ще затрудни идентификацията на жертвите. Отломките са пръснати в радиус от 20 метра от мястото на катастрофата.Компанията \"Ес7 Груп\" потвърди гибелта на Наталия Филева и изказа съболезнования на семейството, съобщават информационните агенции.За другите двама души на борда засега няма информация, отбелязва Ройтерс.Германските авиационни власти разследват причината за катастрофата. Според представител на Германската служба за безопасност на полетите пилотът може да е загубил контрол над машината при маневра преди кацането.", "date": "2019.04.01", "title": "Една от най-богатите рускини загина в авиокатастрофа"}
{"url": "https://news.bg/disasters/ubiha-izvesten-rapar-v-los-andzhelis.html", "text": "В Лос Анджелис беше убит известният рапър Нипси Хъсъл (Nipsey Hussle). Това съобщи NBC News.Той е бил застрелян пред своя магазин за дрехи. При стрелбата са били ранени други двама души.Известният рапър е бил закаран в болница, но лекарите са констатирали само смъртта му.В момента няма информация кой е убиецът и какви са неговите мотиви.", "date": "2019.04.01", "title": "Убиха известен рапър в Лос Анджелис"}
{"url": "https://news.bg/int-politics/es-golanskite-vazvisheniya-sa-chast-ot-siriya.html", "text": "Ръководителят на европейската дипломация Федерика Могерини заяви, че ЕС не признава .Това съобщи РИА \"Новини\".Според нея Европейският съюз се противопоставя на решението на САЩ за Голанските възвишения.Федерика Могерини добави още, че територията е окупирана от Израел през 1967 година.Могерини не пропусна да подчертае, че.По-рано френският президент Емануел Макрон заяви, че решението на САЩ да признае израелския суверенитет над Голанските възвишения нарушава международното право.", "date": "2019.04.01", "title": "ЕС: Голанските възвишения са част от Сирия"}
{"url": "https://news.bg/disasters/voenen-helikopter-se-razbi-v-sasht-2.html", "text": "Военен хеликоптер се разби в САЩ. Двамата пилоти са загинали, съобщи АП.Инцидентът е станал в Аризона. Двамата пилоти са изпълнявали тренировъчен полет с AH-1Z Viper.Хеликоптерът е изчезнал от радарите.От армията не разкриват нито имената на загиналите пилоти, нито причините за катастрофата.", "date": "2019.04.01", "title": "Военен хеликоптер се разби в САЩ"}
{"url": "https://news.bg/int-politics/silvio-berluskoni-iska-edinen-es.html", "text": "Бившият италиански премиер Силвио Берлускони заяви, че се кандидатира за Европейския парламент. Той иска да се бори за един по-единен Европейски съюз, верен на визията на основателите на ЕС, предаде АП.Берлускони обяви своята кандидатура на форум на партията си \"Форца, Италия\".Бившият премиер слага прът в управляващата в Рим коалиция, която иска по-слаб ЕС и засилване на правомощията на националните власти за сметка на Брюксел.Берлускони заяви в събота, че, напротив, иска Европа \"да се върне към проекта на бащите-основатели, които искаха много по-обединена Европа, Европа само с една външна политика, с една единствена отбранителна политика\".", "date": "2019.04.01", "title": "Силвио Берлускони иска единен ЕС"}
{"url": "https://news.bg/weather/slantse-v-ponedelnik-2.html", "text": "Днес ще е предимно слънчево, около и след обяд с временни увеличения на облачността над Централна и Източна България. Ще духа слаб до умерен североизточен вятър. Максималните температури ще са предимно между 18° и 23°, по Черноморието ще са по-ниски - от 12° до 17°.Това съобщават от НИМХ.Над планините ще е предимно слънчево. Временни увеличения на облачността ще има главно след обяд над планините в източната половина на страната. Ще духа умерен до силен североизточен вятър. Максималната температура на височина 1200 метра ще бъде около 9°, на 2000 метра - около 2°.Над Черноморието ще е предимно слънчево, с временни увеличения на облачността в следобедните часове. Ще духа до умерен североизточен вятър. Максималните температури ще са 12°-17°. Температурата на морската вода е 10°-11°. Вълнението на морето ще бъде 2-3 бала.", "date": "2019.04.01", "title": "Слънце в понеделник"}
{"url": "https://news.bg/regions/testvat-sirenite-v-10-grada-dnes-1.html", "text": "В 13.00 часа днес ще бъде задействана сиренната система за ранно предупреждение и оповестяване на населението. Тестът ще се проведе в София, Бургас, Варна, Кърджали, Монтана, Пазарджик, Плевен, Пловдив, Смолян, Враца, както и в населените места в 30-километровата зона около АЕЦ \"Козлодуй\". Излъчваните национални сигнали за тревога и край на тревогата ще бъдат придружени и от гласова информация.Системата се тества два пъти годишно - в първия работен ден на април и на октомври. Целта е да се провери техническото състояние на изградената сиренна система, а населението да се обучи да разпознава сигналите.", "date": "2019.04.01", "title": "Тестват сирените в 10 града днес"}
{"url": "https://news.bg/politics/zapochva-registratsiyata-na-partiite-za-evroizborite.html", "text": "От днес започва регистрацията на партиите и коалициите за предстоящите европейски избори в ЦИК.По традиция вече младежката организация на ГЕРБ организираха пост пред сградата на ЦИК. Целта е регистрацията на партията да бъде под №1.Предстои до края на следващата седмица Комисията да обяви и обществената поръчка за машините, с които ще се гласува.По думи на председателя на ЦИК основният приоритет пред комисията е именно  Проблем обаче може да се окаже сертифицирането и одитирането на машините, тъй като до момента държавните институции отказват да изпълнят тази дейност.", "date": "2019.04.01", "title": "Започва регистрацията на партиите за евроизборите"}
{"url": "https://news.bg/finance/novite-iziskvaniya-za-kasovite-aparati-vlizat-v-sila-ot-dnes.html", "text": "Новите изисквания за касовите апарати на фирмите, които са регистрирани по ДДС, Срокът за юридическите лица без регистрация е до края на юни, а за търговците, които използват софтуер за продажби - до края на септември.От НАП започват проверки за спазването на правилата. При нарушение търговските обекти могат да бъдат запечатани, а неизрядните търговци - глобени с до 10 000 лева.", "date": "2019.04.01", "title": "Новите изисквания за касовите апарати влизат в сила от днес"}
{"url": "https://news.bg/crime/zadarzhaha-varnenetsa-zaplashval-borisov-vav-feysbuk.html", "text": "Прокуратурата във Варна образува досъдебно производство за закана с убийство спрямо министър-председателя Бойко Борисов.Разследва се къде и от кого са направени клипът и снимката, публикувани във Фейсбук на 26 март.Припомняме, вчера стана ясно, че полицията , в която има отправени заплахи за живота на министър-председателя.За 24 часа е задържан авторът на публикацията - Теодор Н. от Варна, който е отправил заканата за убийство и е извършил хулиганските действия. Домът на задържания е претърсен, а приятелката му, заснела клипа със заканата, е разпитана по случая.Разследването продължава. За подобно деяние законът предвижда наказание \"лишаване от свобода\" до 6 години.", "date": "2019.04.01", "title": "Задържаха варненеца, заплашвал Борисов във Фейсбук"}
{"url": "https://news.bg/health/otpuskat-polovin-milion-leva-za-otdeleniyata-po-sadebna-meditsina-u-nas.html", "text": "Отпускат 500 000 лева за съдебномедицинските отделения в страната. Средствата, предвидени от бюджета на Министерството на здравеопазването, са предназначени за закупуване на специализирано оборудване за отделенията по съдебна медицина в държавните болници в шест главни областни центъра и 24 второстепенни.Първият етап от подпомагането дейността на центровете започна през миналата година. За подобряване на материално-техническата база тогава бяха осигурени 1 472 600 лева. Средствата са отпуснати за ремонт и закупуване на оборудване във всички 30 съдебно-медицински отделния.През тази година ще бъде обновена материално-техническата база на 12 държавни психиатрични болници и психиатричните отделения към 16 държавни болници. За целта са предвидени средства в размер на 2 865 000 лева.", "date": "2019.04.01", "title": "Отпускат половин милион лева за отделенията по съдебна медицина у нас"}
{"url": "https://news.bg/regions/ne-dostigat-shofyori-za-gradskiya-transport-vav-varna.html", "text": "\"Сериозен проблем, пред който е изправен общинското предприятие, е липсата на кадри\". Това заяви пред БНР инженер Злати Златев, изпълнителен директор на \"Градски транспорт\" във Варна.Той обясни, че за момента се справят с увеличаване на възрастта на шофьорите. Златев посочи, че средната заплатата на шофьор в градския транспорт е 1300-1400 лв.По думите му друг съществен проблем пред автобусите, които обслужват линиите на градския транспорт, са ремонтите на пътна мрежа.Златев е категоричен, че задръстванията и променените маршрути водят до неспазване на разписанията.Той посочи, че трафикът трябва да се нормализира когато се открие бул. \"Васил Левски\".В случай на преместване на пътниците от един автобус на друг, те не се налага да си закупуват нов билет, уточни директорът.Златев поясни, че предстои приемане на нова транспортна схема, но не се знае дали ще има автобусна линия от автогарата до най-голямата болница в града.", "date": "2019.04.01", "title": "Не достигат шофьори за градския транспорт във Варна"}
{"url": "https://news.bg/int-politics/yuzhna-i-iztochna-evropa-po-raztrevozheni-ot-emigratsiyata-otkolkoto-ot-imigratsiyata.html", "text": "Страните от Южна и Източна Европа са по-разтревожени за емиграцията (изтичането на хора), отколкото за имиграцията (идването на хора). Това показва широкообхватно проучване на нагласите в 14 страни от Европейския съюз, цитирано от британския в. \"Гардиън\".В Испания, Италия, Гърция, Полша, Унгария и Румъния, шест страни, в които равнището на населението е или плаващо, или рязко намаляващо, повече граждани твърдят, че емиграцията е по-голяма тревога от имиграцията според проучването Европейския съвет за външни отношения.Най-големият спад е в Румъния, където населението е намаляло с почти 10% през последното десетилетие, след като предимно млади хора се изселват и преместват да работят и учат в Западна Европа.Както е известно, в България положението също е много критично по отношение на изтичането на хора от страната. Основната причина са ниските доходи, но не само - относително лошата среда за живот и ширещото се беззаконие също са причина много хора да вземат решение да напуснат България. Страната ни не е включена в проучването на Европейския съвет за външни отношения.  В северните и западноевропейските страни опасенията за имиграцията далеч надхвърлят тези във връзка с емиграцията.Проучването е било проведено, за да се установят основните проблеми, които предизвикват загриженост преди изборите за Европейски парламент през май. Изследваните 14 страни ще заемат 80% от местата в новия състав на парламента.Проучването е установило, че европейците като цяло са загрижени много повече за проблемите с околната среда отколкото от миграцията, въпреки че тя доминираше политиката на ЕС през петгодишния мандат на отиващия си състав на Европейския парламент. Корупцията, национализмът, тероризмът и климатичните промени също се разглеждат като много важни проблеми.В проучването като цяло 20% са изразили безпокойство от емиграцията, а 32 процента от имиграцията. Допитването е проведено от YouGov, като са били анкетирани почти 50 000 души.В някои страни страхът от емиграцията е толкова голям, че голям брой хора смятат, че на техните сънародници не трябва да се разрешава да напускат страната си за дълги периоди от време.\"Европейските избори се продават като бойно поле за сърцето на Европа\", изтъква Марк Ленард, който е директор на Европейския съвет по външна политика, добавяйки, че националистите се опитват да превърнат гласуването в референдум за миграцията.\"Констатациите от това проучване трябва да дадат кураж на проевропейците и да покажат, че все пак има гласове, които да бъдат спечелени по важни въпроси като климатичните промени, здравеопазването, жилищното настаняване и стандарта на живот\", коментира Ленард и допълва: \"Те ще направят стратегическа грешка, ако приемат рамкирането на антиевропейските партии, че тези избори ще бъдат спечелени или загубени само от проблема с миграцията.\"Популистки водачи като унгарския премиер Виктор Орбан и италианския вицепремиер и вътрешен министър Матео Салвини се опитват да поставят миграцията в центъра на вниманието на евроизборите, в които 374 млн. души имат право да гласуват. Правителството на Орбан наскоро започна кампания за разполагането на билбордове в цялата страна, предупреждащи за политиката за миграцията на Брюксел. Проучването е установило, че ислямският радикализъм предизвиква най-много опасения, тревожейки около 20 на сто от европейците, въпреки че страховете в това отношение са доста по-големи в страни като Белгия, Франция и Холандия, отколкото в Източна Европа. В почти всички страни мнозинството от хората са се съгласили, че околната среда трябва да бъде издигната като приоритет, дори и ако това наруши икономическия растеж. ", "date": "2019.04.01", "title": "Южна и Източна Европа по-разтревожени от емиграцията отколкото от имиграцията"}
{"url": "https://news.bg/regions/zatvaryat-natovarena-ulitsa-v-dupnitsa-za-okolo-20-dni.html", "text": "Затварят една от най-натоварените улици в Дупница \"Венелин\" за около 20 дни, съобщи БНР.Причината е подмяна на канализацията и полагане на нов водопровод в участък по нея, обясняват от общинската администрация.Това налага създаване и на нова организация на движението по близките квартали, а от ВиК се опасяват и за проблеми с водоподаването.Изкопните дейности вече са започнали. Навсякъде са поставени указателни табели за обходнии маршрути.Шефът на ВиК -Дупница, инж. Илия Илиев успокоява местните, че подмяната на канализацията няма да доведе до режим на водата.По думите му се работи и по тази, и по други улици, които са част от проекта \"Интегриран градски транспорт\" , който е за около 7 млн. лева.Предвижда се и изграждане на кръгово кръстовище в края на ул. \"Венелин\" при ЖП-рампата и направленията за Кюстендил и за Благоевград.", "date": "2019.04.01", "title": "Затварят натоварена улица в Дупница за около 20 дни"}
{"url": "https://news.bg/world/reyva-novata-imperatorska-epoha-v-yaponiya.html", "text": "Управлението на следващия император на Япония ще бъде известно като ерата Рейва, обяви японското правителство преди коронясването на престолонаследника принц Нарухито през следващия месец, информира Си Ен Ен.Ерата, чието име означава добър късмет и хармония, свързано с японската класическа литература, официално ще започне на 1 май, когато новият император ще бъде коронясан.Началникът на японския кабинет Йошихиде Суга изрази надежда новото име, взето от антология с класическа поезия от VIII век, да \"бъде широко прието от народа и дълбоко вкоренено в живота на Япония\".Репортери отчитат факта, че за първи път името на ерата е взето от класическата японска литература, а не от китайската.Премиерът на Япония Шиндзо Абе по-късно даде пресконференция за пълно обяснение на новото име пред японската общественост. Абе подчерта, че \"Маньошу\" - името е прието от този сборник - е \"национална книга, която символизира богатата национална култура и дългогодишни традиции на Япония\". По думите му името показва значимостта на японската култура и хармонията на гражданите на страната.Настоящата ера Хейсей, започнала през 1989 г., когато император Акихито наследи баща си император Хирохито, ще приключи на 30 април, когато настоящият император абдикира. Акихито е първият японски монарх за последните 200 г., който се оттегля. Нарухито ще се превърне в 126-ия император на Япония.Името на новата епоха е обсъждано от академици и експерти, които са посъветвали правителството да не им съобщава имената, както и на тези, които са предложили името.", "date": "2019.04.01", "title": "Рейва – новата императорска епоха в Япония"}
{"url": "https://news.bg/int-politics/nato-obsazhda-razshiryavane-na-voennoto-prisastvie-v-cherno-more.html", "text": "Външните министри на страните членки на Северноатлантическия алианс ще обсъдят разширяването на военното присъствие на НАТО в Черно море по време на среща в САЩ, съобщават руските медии, цитирайки постоянният представител на САЩ в организацията Кей Бейли Хъчисън.\"Ще обсъдим какво още можем да направим в Черно море, включително увеличаването на присъствието на кораби на НАТО, разширяване на наблюдението\", уточнява Хъчисън.Отбелязва се, че преговорите ще се състоят във Вашингтон на 3 и 4 април.По-рано беше съобщено за пристигането в пристанището на украинския град Одеса на фрегати на военноморските сили на Канада и Испания.", "date": "2019.04.01", "title": "НАТО обсъжда разширяване на военното присъствие в Черно море"}
{"url": "https://news.bg/world/hilyadi-demonstriraha-sreshtu-chestvaneto-na-55-g-ot-prevrata-v-braziliya.html", "text": "Хиляди бразилци участваха в демонстрация срещу честването на 55 г. от преврата през 1964 г., информира \"Дойче веле\".Превратът доведе до установяване на военна диктатура, която управлява латиноамериканската държава повече от две десетилетия. Наскоро крайнодесният президент на Бразилия Жаир Болсонару нареди на армията да организират мероприятия за отбелязване на годишнината.Но няколко хиляди души излязоха по улиците на най-големите градове на Бразилия, за да почитат жертвите на военната диктатора, дошла на власт с преврат през 1964 г.Около 2000 души се събраха в Рио де Жанейро и няколкостотин в Сао Пауло. Те протестираха срещу организираните чествания и срещу настоящия държавен глава.По време на диктатурата загиват и изчезват повече от 430 души.", "date": "2019.04.01", "title": "Хиляди демонстрираха срещу честването на 55 г. от преврата в Бразилия"}
{"url": "https://news.bg/finance/bsk-se-oplakva-na-borisov-che-nap-ne-gi-chula-za-kasovite-aparati.html", "text": "Националната агенция по приходите (НАП) е неглижирала препоръките на бизнеса относно Наредба Н-18 за касовите апарати. За това пишат от Българската стопанска камара (БСК) в писмо до премиера Борисов, в което се оплакват за пореден път от \"злонамерената и инквизираща българския бизнес\" наредба.Писмото на БСК е в продължение на , когато стана ясно, че работодателите ще имат 7-месечен срок за интегриране на касовите апарати.БСК са категорични, че са участвали активно в срещите с НАП, както и че са внесли пакет от конкретни предложения за промяна в наредбата, в рамките на срока за обществени консултации.Работодателите също така предложили на НАП 6 основни направления за преработка на наредбата: 1. Картови плащания и електронни платежни системи; 2. електронни фискални бележки и електронни фискални документи; 3. електронни системи с фискална памет - ЕСФП; 4. дублираща функционалност/Ясно определяне на границата къде завършва СУПТО и започва софтуер за управление на бизнеса (дублиране на данни); 5. незаконосъобразни текстове, свръхрегулация и контрол за достъп до данни, събирани по наредба Н-18; 6. оперативни въпроси, вкл. запечатване на обекти. БСК се ангажирали и че по всяко от тематичните направления ще представят конкретни промени в текстовете от наредбата.\"За съжаление, партньорското поведение от страна на бизнеса не беше оценено от страна на НАП и към настоящия момент\", пишат от БСК и обясняват, че липсва разбиране от страна на НАП по посочените направления. Вместо в НАП да създадат съответните работни групи, там се бездействало. Междувременно с 7-месечния срок \"само се отлага хаоса\".Отделно НАП възприели незначителен брой предложения, а от БСК продължавали да чакат отговор на над 60 предложения.\"Промените в Наредба Н-18 от есента на миналата година не целят изсветляване на икономиката и гарантиране на добра бизнес среда, а по-скоро генерират обществено напрежение, при това в година на европейски и местни избори. Не трябва българският бизнес да бъде поставян в ролята на заложник на политически интереси. Икономическа стабилност няма нужда от актове, които влошават бизнес средата\", пишат от БСК.Според бизнеса наредбата има пряко въздействие върху цялото общество. Заради това председателят на БСК Радосвет Радев апелира Борисов да приложи необходимия институционален контрол и в оптимално кратки срокове проблемите да бъдат преодолени.", "date": "2019.04.01", "title": "БСК се оплаква на Борисов, че НАП не ги чула за касовите апарати"}
{"url": "https://news.bg/politics/sadat-prizna-kasim-dal-za-predsedatel-na-npsd.html", "text": "Съдът призна Касим Дал за нов председател на НПСД, след като партия взе решение да бъде прекратено членството на досегашния председател Орхан Исмаилов. Това съобщиха от Народна партия \"Свобода и достойнство\".На 7 февруари новоизбраният председател е подал заявление до Софийски градски съд (СГС) за вписване на настъпилите в ръководството на партията изменения.На 28 март Софийски градски съд излезе с решение за вписване на Касим Дал като председател и единствен законен представител на НПСД до свикването на Извънреден конгрес.От партията признават, че в последната една година работата със структурите им не е била на равнището и стандартите, към които са се стремили.По думите им веднага след приключване на административната процедура, работата със структурите на терен ще стане по-активна.Те потвърждават, че партията се готви активно и за евроиборите, като в следващите дни предстоят преговори с различни политически сили от център-дясно.\"Амбицията ни е десните и дясно-центристките партии да имат преобладаващо присъствие в новия Европейски парламент\", подчертават от НПСД.Припомняме, само през януари стана ясно, че . В разпространена до медиите декларация от НПСД определиха участието на Орхан Исмаилов От своя страна о, а просто отишъл в НС за срещата с Веселин Марешки.Дал обаче бе категоричен, че ще поиска оставката на Исмаилов.На 24 януари \"Воля\" обяви, че  Малко по-късно стана ясно, че ", "date": "2019.04.01", "title": "Съдът призна Касим Дал за председател на НПСД"}
{"url": "https://news.bg/politics/borisov-obeshta-otnovo-pari-na-proizvoditelite-na-tyutyun.html", "text": "В четвъртък Управителният съвет на Държавен фонд \"Земеделие\" ще вземе решение за изплащане на дължимите суми на тютюнопроизводителите от Североизточна България, които имат вземания от частна гръцка фирма от 2016 г.Това заяви министърът-председателят Бойко Борисов на среща с представители на тютюнопроизводителите в шуменското село Пристое.Той ги увери, че всички ще си получат парите и подчерта, че докато той е премиер за тях пари ще има. Издължаването ще стане чрез държавната помощ \"Де минимис\". На срещата премиерът посъветва производителите да направят списъци заедно с кметовете и областните управители и да отидат във Фонда.По думите му с данъците ще бъде по-трудна работата, тъй като това, което може да се направи е само отсрочване.\"И Господ да слезе данъци не може да опрости\", подчерта премиерът.Той припомни и какъв проблем е станал \"Видяхте какъв вой се наддаде\", допълни Борисов.Той увери производителите, че ако са имали директен проблем с държавата още днес той е щял да бъде решен.\"България не е само на жълтите павета. България е и тук - това са хора отрудени - в земята, в тютюна. За какво ли не се харчат пари, те заслужават да им обърнем внимание\", посочи министър-председателят и добави, че са нужни около 1,5 млн.-2 млн. лв.Премиерът ги посъветва още и да внимават когато се обвързват с частници, защото държавата тогава много трудно може да се намеси.Припомняме, че в събота, 30 март,  Причината е неизплатени средства от гръцка фирма. ", "date": "2019.04.01", "title": "Борисов обеща отново пари на производителите на тютюн"}
{"url": "https://news.bg/crime/zadarzhanite-v-kazanlak-s-orazhie-bili-i-brakonieri.html", "text": "7 броя автомати \"Калашников\" и заглушители, пистолет \"Макаров\", картечен пистолет, 5 броя карабини, ловни пушки, боеприпаси и части за автомати. Това е резултатът от последната операция на ГДБОП в Казанлък от вчера.Арсеналът е задържан заедно с шестима души - престъпна група, която се е занимавала и с бракониерство. При операцията е била намерена и убита кафява мечка.Подробности за  разкри изпълняващият длъжността ръководител на спецпрокуратурата Димитър Петров.Припомняме, вчера спецслужбите проведоха акция в Казанлък и околностите на града срещу нелегално съхранение и търговия с оръжие.Информацията за престъпната група е постъпила в края на лятото на миналата година. Групата е имала за цел производство, търговия и съхраняване на оръжия без разрешение.Служител на завод \"Арсенал\" в Казанлък е бил част от групата, който той е изнасял множеството части за оръжия. Той е бил с ниски доходи и се е опитал да осъществява контакти с други служители, за да си набави различни компоненти за сглобяването на оръжия. Оръжията са се сглобявали по поръчка на клиент, били са с най-различна цена и парите са давани предварително.Няма данни за съпричастност към някакви терористични организации.Автоматите са били със заглушители и са търсени предимно от бракониери, занимаващи се с незаконен лов на територията на общината. Според разследващите оръжието се е разпространявали предимно на територията на Казанлък.Прокурор Петров допълни, че въпреки , се касае за ниско ниво на контрол в завода. Престъпната група е хваната в момента на сделка, като част от парите са намерени в другите членове на групата и са били белязани.Прави се анализ на събраните доказателства, които ще бъдат съпоставени с информацията дали може да се касае за същите оръжия от същия завод, като в края на 2018 г., разясни Димитър Петков.Утре ще се гледат мерките за неотклонение на шестимата задържани. Всички от тях са криминално проявени и имат присъди.Припомняме, в началото на декември месец миналата година в област Стара Загора служители на реда иззеха 17 автомата \"Калашников\", 15 пистолета \"Макаров\" и 12 цеви за същия пистолет. Оръжието бе открито в гараж в София, а  не разполагат с толкова. Тогава бе разпоредена . ", "date": "2019.04.01", "title": "Задържаните в Казанлък с оръжие били и бракониери"}
{"url": "https://news.bg/world/yunker-deyvid-kameran-e-edin-nay-golemite-rushiteli-na-savremieto.html", "text": "Председателят на Европейската комисия Жан-Клод Юнкер определи бившия премиер на Великобритания Дейвид Камерън като \"един от най-големите рушители на съвремието\", информира \"Политико\".Юнкер поясни в реч пред регионалния парламент в германската провинция Саарланд, че бившият лидер на Обединеното кралство е забранил на Европейската комисия да играе някаква роля в кампанията преди референдума за Брекзит.\"Сега ние знаем британският парламент какво не иска. Но все още не знаем какво иска. В сравнение с британския парламент сфинксът е като отворена книга. Сега трябва да накараме сфинкса да говори. Стига вече мълчание\", призова той. Юнкер използва подобен език на пленарната сесия на Европейския парламент преди седмица.\"Господин Камерън, който е един от големите рушители на съвремието, ни забрани да участваме в кампанията за референдума по някакъв начин. Защото той обяви, че Комисията е още по-малко известна във Великобритания в сравнение с другите страни членки на ЕС\", продължи председателят на ЕК.\"Ако бяхме взели участие в тази кампания, можехме да зададем - и също да отговорим - на много въпроси, които се задават едва сега\", поясни Жан-Клод Юнкер.", "date": "2019.04.01", "title": "Юнкер: Дейвид Камерън e един най-големите рушители на съвремието"}
{"url": "https://news.bg/int-politics/v-sasht-nato-ne-umira-to-e-zombi.html", "text": "НАТО не умира, както погрешно смятат някои анализатори. НАТО просто е зомби, периодично реанимирано чрез различни методи, обикновено вуду магия. Това изтъква в свои анализ Дъглас Макгрегър за американското издание за геополитически анализи The National Interest.И все пак реанимацията има своите граници, изтъква авторът и настоява, че \"дори зомбитата накрая умират\". След като Грузия, малката кавказка страна, която е разположена между Русия, Турция и Иран, лобира здраво да стане най-новият член на НАТО, е полезно да се разбере защо.След като животът на НАТО изтече със смъртта на съветската заплаха, сенатор Ричард Лугар беше сред първите, които през 1993 г. стигнаха до заключението, че НАТО трябва да излезе \"извън територията или извън бизнеса\".\"Това се оказа мощна вуду магия, която в края на краищата се превърна във водена от САЩ военна интервенция на НАТО на Балканите, където НАТО се стремеше да разшири демокрацията в Босна и Херцеговина и Косово между 1994 и 1999 г.\", пише Макгрегър.Реанимацията получи голям тласък от програмата на НАТО от 1994 г. \"Партньорство за мир\". Очаквано поляците, чехите, унгарците и почти всички в Източна Европа, принудени да живеят под съветска окупация след Втората световна война, се наредиха на опашка да станат партньори на НАТО. Защо не? Коя източноевропейска страна не би искала пряка връзка с Вашингтон, който обеща военна помощ срещу руската заплаха, която всички смятаха, че неизбежно ще се завърне?Вътрешната американска политика също изигра своята роля. Бил Клинтън се обяви за разширение на НАТО по време кампанията си за преизбиране през октомври 1996 г.Мистериозно, обещанията, дадени на съветския държавен ръководител Михаил Горбачов от американския президент Джордж Х. У Буш, от британския премиер Маргарет Тачър, от френския президент Франсоа Митеран, от германския канцлер Хелмут Кол и техните външни министри през 1990 г. - да не се разширява НАТО на изток; да не се разширява членството в НАТО към бившите страни членки на Варшавския договор - бяха пренебрегнати. Защо този важен стратегически ангажимент, поет от ключовите лидери на НАТО към президента Горбачов, беше пренебрегнат?През 1990-те години руската заплаха не съществуваше и нямаше причина да се предполага, че ще се завърне. Освен това президентът Клинтън и сенаторите, които номинално отговаряха за провеждането на американската външна политика и политика на сигурност, бяха хипнотизирани от перспективите да бъдат от правилната страна на историята и даренията за предизборните кампании.Като се има предвид ненаситния апетит за пари в Конгреса, военнопромишленият комплекс на САЩ беше очевидно заинтересован от разширяването на НАТО и намери начини да се застъпи за него. Продажбите на оръжия за източноевропейските страни, поканени да се присъединят към НАТО, обещаваха огромни печалби. Брус Джаксън, вицепрезидент на американския оръжеен гигант \"Локхийд Мартин\" между 1993 и 2002 г., създаде Комисия за разширяване на НАТО и използва дарения от компании от военнопромишления сектор за лобиране в Конгреса за разширяване на НАТО.След 2001 г. почти всичко можеше да бъде и се характеризираше като екзистенциална заплаха за американския народ: ислямисткия тероризъм или глобалния халифат, Китай, Иран, Венецуела, Куба, а към 2012 г. - възраждащата се Русия. Военните разходи нараснаха и сега американските сили са в Африка, Близкия изток, Азия и Източна Европа. По времето, когато президентът Обама завърши първия си мандат, Москва заключи, че разширяването на НАТО, съчетано с открито присъствие в Афганистан и Близкия Изток, наистина е координиран план за превръщане на стратегическото положение на Русия в незащитимо.Както бившият американски дипломат Джордж Кенан изтъкна преди десетилетия, руското чувство за несигурност е дълбоко. Руският национален темперамент е склонен към обсаден манталитет с постоянен враг, който нахлува на руска територия. Правилна или неправилна, президентът Владимир Путин олицетворява тази перспектива.Въпреки, че руската икономика е по-малка от тази на Южна Корея, страна с 49 млн. души население, Путин възстанови военната мощ на Русия и самомнението ѝ за застрашаваща сила.Параноята на Путин накара някои наблюдатели да предположат, че Путин подготвя Русия за военен сблъсък със Запада. Това е преувеличение, но би било грешка да се съмняваме в решимостта на Путин да защитава правата на Русия в собствената си сфера на влияние.Сега Грузия започва процес на присъединяване към НАТО. Грузия като Черна гора (и повечето страни членки на Алианса) е на опашката да се превърне в още един военен протекторат на САЩ, не съюзник. Освен ако американският президент Доналд Тръмп не иска Москва да заключи, че Грузия ще бъде бъдеща платформа за нападение срещу Русия, Иран или друга регионална сила, Тръмп трябва просто да каже \"Не!\".Време е зомбито НАТО да отиде в историята. Шарл де Гол беше прав: \"Англия е остров, а САЩ не са в Европа\", завършва авторът.", "date": "2019.04.01", "title": "В САЩ: НАТО не умира - то е зомби"}
{"url": "https://news.bg/health/zapochva-prilaganeto-na-individualnata-otsenka-za-hora-s-uvrezhdaniya.html", "text": "Започва прилагането на методиката за извършване на индивидуална оценка на потребностите от подкрепа за хората с увреждания. Това съобщи министърът на труда и социалната политика Бисер Петков на кръгла маса \"Прилагане на ICF за оценка на функционалността\".Тя беше приета от Министерския съвет на 27 март и е базирана на Международната класификация на функционирането, уврежданията и здравето на Световната здравна организация (ICF).Петков обясни, че целта е с методиката да се създаде ефективен модел на индивидуална оценка. Той ще бъде съобразен с функционалните затруднения на хората с увреждания и с препятствията в обкръжаващата среда.Предвидено е да бъде идентифицирано и желанието на човека за извършването на конкретни действия. С тази методиката ще се прави и оценка за нуждата от социални услуги, лична помощ или друг вид подкрепа. Министър Петков е на мнение, че прилагането на този подход ще подобри реализацията на хората с увреждания на пазара на труда.Това според него ще доведе до повишаване на ефективността на предоставяните средства и услуги и до повишаване на жизнения стандарт на хората с увреждания.Петков посочи още, че по този начин капацитетът на ангажираните институции и финансовият ресурс ще се насочат целево към хората с увреждания, които реално се нуждаят от подкрепа.Припомняме, че за да се постигне по-ефективно управление и контрол на финансовите средства, С него се определят нови форми на подкрепа, идентифицирани чрез индивидуална комплексна оценка на потребностите на хората с увреждания.", "date": "2019.04.01", "title": "Започва прилагането на индивидуалната оценка за хора с увреждания"}
{"url": "https://news.bg/bulgaria/vtori-pozhar-plamna-kray-blagoevgrad.html", "text": "Втори пожар избухна край Благоевград около 17 ч. днес - този път западно от града, предаде БНТ. Огънят е тръгнал от село Зелен дол и се разпространява към село Покровник.Горят десетки декари храсти, треви, лесонепригодни площи, но и млада борова гора. С огъня се борят три пожарни екипа, местни хора, служители на ЮЗДП.По-рано беше съобщено, че в една от махалите на село Бистрица е пламнал пожар, който е обхванал 40 декара смесена гора.", "date": "2019.04.01", "title": "Втори пожар пламна край Благоевград"}
{"url": "https://news.bg/int-politics/kramp-karenbauer-rusiya-se-opitva-da-destabilizira-es.html", "text": "Руските власти усилено се опитват да отслабят и дестабилизират ЕС и близките му съседи, заяви председателката на германския Христиандемократически съюз Анегрет Крамп-Каренбауер пред телевизия ZDF.Трябва да има ясна реакция на тези действия, подчерта тя.По думите й, страните от ЕС трябва да бъдат единни в отпора срещу намесата на Русия.Крамп-Каренбауер отправи критики срещу популистките партии, получаващи подкрепа от Москва.Председателката на коментира и строителството газопровода \"Северен поток 2\".Тя подчерта, че това е \"труден проект\" и че трябва да се отчитат проблемите в сферата на сигурността - на Украйна и страните от региона.", "date": "2019.04.01", "title": "Крамп-Каренбауер: Русия се опитва да дестабилизира ЕС"}
{"url": "https://news.bg/int-politics/times-rusiya-se-opitva-da-prenapisva-istoriyata-na-balkanite.html", "text": "Русия се опитва да пренаписва историята на Балканите, пише британският \"The Times\".Режимът на Путин използва сила, за да променя граници в Европа, използва нервнопаралитично вещество при опит за убийство в Солсбъри и помогна да деспота Башар Асад да остане на власт, се казва в редакционна статия на вестника.В публикацията се посочва, че за постигането на целите си Москва прибягва към лъжлива информация и е жизнено важно руската пропаганда да бъде разобличавана.В Русия и Сърбия е особено популярен новият руски филм \"Балкански рубеж\", отбелязва Британското издание.Сюжетът показва събития от преди 20 години - бомбардировките на НАТО над Сърбия по време на режима ва Слободан Милошевич. Но филмът е толкова тенденциозен, че преминава всички граници на художествената интерпретация, пише \"The Times\". Вестникът отбелязва, че сърбите, организирали геноцида в Косово, са представени като невинни жертви, а руските военни - като спасители.Показано е противопоставянето между руските военни и силите на НАТО на летището край Прищина през 1999 г. Авторите на сценария представят това като героична акция за предотвратяване на кръвопролитие, макар че в действителност става дума за разногласия по ролята на мироопазващите сили, се казва още в статията.Вестникът посочва, че пилотите на НАТО, които бомбардираха Сърбия, всъщност са рискували в живота си в опит да попречат на Милошевич да организира в Косово геноцид срещу албанското население, подобен на този в Босна.НАТО предприе ограничена и справедлива операция, за да спре агресията на Белград, тя нямаше за цел да свали режима в Сърбия, нито да даде независимост на Косово - целта беше просто да се защити албанското население, допълва изданието.До месец март 1999 г. силите на Милошевич вече са прогонили от Косово около 300 хиляди албанци, убили са най-малко 2000 души и са заличили близо 100 села.Ако Милошевич не беше спрян от НАТО, Косово щеше да преживее катастрофа, подобна на онази, която стана в Босна 10 години по-рано, обобщава вестникът.Според авторите, това не са просто детайли в интерпретацията на историята, а отражение на тезите на руската дипломация.По време на Косовската криза Русия подкрепяше Сърбия, а сега се опитва да разпалва антизапаздни настроения в региона, за да укрепи влиянието си в него, посочва изданието.Косово обяви независимост от Сърбия през 2008 г. по разбираеми причини - Сърбия отказа да предостави равни права на косоварите, напомня вестникът.От друга страна, Русия се стреми да превърне страните от бивша Югославия в свои сатрапии, отбелязват авторите.\"Режимът на Путин е известен със своята пропаганда, опитваща се да прикрие агресията на Москва срещу по-малките и незащитени народи. В случая това не бива да се допуска. Животът на хората и тяхната свобода са застрашени заради явни лъжи.\" - подчертава \"The Times\".", "date": "2019.04.01", "title": "Times: Русия се опитва да пренаписва историята на Балканите"}
{"url": "https://news.bg/world/nashestvie-na-tyulencheta-po-plazhovete-v-latviya-horata-gi-stresirat.html", "text": "Латвийската Агенция за опазване на природата отправи призив хората да не докосват малките тюленчета, които масово излизат по бреговата ивица на страната, и изобщо да се въздържат да посещават плажовете.\"Присъствието и вниманието от страна на хората и кучетата е твърде нежелателно за тюлените\", посочват от агенцията.От ведомството уточняват, че тюленчетата излизат на брега да си почиват и след това сами се връщат във водата, затова не бива да бъдат връщани принудително в морето.Отправя се и призив да хората да не си правят селфита с малките на морските бозайници, защото това им причинява стрес.\"Тюленчетата не са музейни експонати и не не са сезонна изложба\", подчертават от агенцията.Тюлените обаче не само излизат на брега, но и навлизат по-навътре в сушата, което прави по-трудна задачата с опазването им. Появиха се съобщения, че морските животни са забелязвани в горите около плажовете.", "date": "2019.04.01", "title": "Нашествие на тюленчета по плажовете в Латвия, хората ги стресират"}
