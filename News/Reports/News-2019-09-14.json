{"url": "https://news.bg/int-politics/kiev-planira-da-saedini-baltiysko-i-cherno-more-s-voden-pat.html", "text": "Киев планира да съедини Балтийско и Черно море с воден път, съобщи премиерът на Украйна Алексей Гончарук, цитиран от РИА Новости.По думите му, правителството има няколко амбициозни проекта. \"Нужно ни е да опитаме да построим и съединим с воден път, например, Балтийско и Черно море. Това е абсолютно реално\", заяви Гончар на среща на Ялтинската европейска стратегия (YES) в Киев.По думите на премиера, има 40 водни пътища, за които е нужно да се договори с Полша и Беларус. Гончарук заяви, че за достигане на прогрес по този въпрос Киев трябва да има конструктивни отношения с Варшава и Минск.\"Ние вече започнахме това\", каза Алексей Гончарук.", "date": "2019.09.14", "title": "Киев планира да съедини Балтийско и Черно море с воден път"}
{"url": "https://news.bg/politics/kmetskata-nadprevara-v-sofiya-zamirisa-na-bokluk.html", "text": "Двете основни претендентки за кметския стол в София Йорданка Фандъкова и Мая Манолова \"кръстосаха шпаги\" на полето на боклука на софиянци.Госпожа Манолова е чула само част от истината. Така кметът Йорданка Фандъкова отговори на критиките на основния си опонент в кметската надпревара Мая Манолова. Бившият омбудсман явно не знаела, че Столичната община има разработен проект за изграждане на инсталация с използване на RDF горивото за отпадъци, с което би могло да поевтинее парното, посочи кметицата на София.Този проект трябва да се развие, да се защити, да се получи финансиране, обясни Фандъкова. От 2009 година започнал проект за рекултивация на депото в Долни Богров. Той трябва да приключи следващата година, по думите на Фандъкова. Бих се радвала много да чуя предложения за решение на проблемите, настоя тя.Кметът си спомня как Сергей Станишев брал макове на терена, където сега е заводът за боклук на столицата, който по мнението й бил най-модерният. На мястото на депото в Долни Богров трябва да има гора. Освен това тя обясни, че общината се е спасила от рекета на циментовите заводи.По-рано Мая Манолова посети сметището и обяви, че в него се заравя преработен боклук, който може да се използва за гориво и да поевтинее парното в столицата. През следващата година сметката ще набъбне с 15 милиона лева, които столичани ще плащат за преработката на този боклук, това ще стане от обществената поръчка, която Фандъкова е обявила, захапа Манолова. \"Поръчките са две - за изгаряне и извозването на горивото. Тези поръчки, направени в последния момент и свързани със сметосъбирането много намирисват на боклук и на други неща\", обясни Манолова. Ако стане кмет, тя обещава да направи ревизия на сметосъбирането в столицата.", "date": "2019.09.14", "title": "Кметската надпревара в София замириса на боклук"}
{"url": "https://news.bg/int-politics/arestuvaha-shef-na-politseyska-chast-na-kanada-za-tech-na-sekretni-danni.html", "text": "Генералният директор на разузнавателното подразделение на Кралската канадска конна полиция Камерон Ортис е задържан по обвинение за нарушаване закона за безопасност на информацията, съобщиха Reuters и ТАСС.\"Предполага се, че той е получил, съхранявал и обработвал конфиденциална информация и е възнамерявал да я предаде на тези, които не бива\", заяви пред агенцията федералният прокурор Джон Макфарлейн. Детайли за обвинението не се разпространяват. По данни на агенцията, Ортис също е обвинен за неправомерно използване на кредитната карта.Следващото изслушване по делото на Ортис е назначено за 20 септември. Към момента нито той, нито адвокатът му са коментирали случая.Премиерът на Канада Джъстин Трюдо е информиран за задържането на Ортис. \"Мога да ви уверя, че властите приемат този инцидент много сериозно\", заяви той пред журналисти.", "date": "2019.09.14", "title": "Арестуваха шеф на полицейска част на Канада за теч на секретни данни"}
{"url": "https://news.bg/int-politics/italiya-pozvoli-na-korab-s-82-migranti-da-akostira-v-lampeduza.html", "text": "Италия позволи на кораб с 82 мигранти да акостира на остров Лампедуза, съобщава \"Франс прес\".Страната даде зелена светлина на кораба след встъпването в длъжност на новото правителство на Джузепе Конте, в което не участва лидерът на партия \"Лига\" Матео Салвини, който категорично се беше противопоставил на допускането до италианския бряг на кораби с мигранти на борда.По информация на Министерството на вътрешните работи на Франция мигрантите ще бъдат разпределени между петте европейски страни, които постигнаха споразумението за акостиране на кораба на италианския бряг - Италия, Франция, Германия, Португалия и Люксембург.Сред 82-мата души на борда има 58 мъже, 6 жени, 17 непълнолетни и дете на една година.", "date": "2019.09.14", "title": "Италия позволи на кораб с 82 мигранти да акостира в Лампедуза"}
{"url": "https://news.bg/int-politics/nato-s-nova-voenna-strategiya-za-prav-pat-ot-1967-g.html", "text": "НАТО в рамките на своята нова военна стратегия смята да разработи експериментален подход за противодействие на заплахите, изходящи едновременно от различни сфери.Това трябва да позволи да се съхрани преимуществото пред потенциални противници, заяви в събота шефът на военния комитет Стюарт Пийч, цитиран от РИА Новости. Обновената стратегия на НАТО тази пролет бе одобрена от военния комитет, основен военен орган на Алианса и предоставена \"за адаптация към променящите се предизвикателства пред сигурността, както и идентифициране на начини за ефективно възпиране\". Военната стратегия е секретен документ. В събота ръководителят на военния комитет на НАТО, въздушен маршал Стюарт Пийч, разкри някои от разпоредбите на стратегията по време на своята реч на среща в Словения, където бе .\". Това подкрепя трите основни задачи на Алианса - колективна отбрана, управление на кризи и съвместна сигурност\", каза той. Записът на речта му бе пуснат от пресслужбата на Алианса. \", да се засилят силите и да се проучи подходът ни към бъдещи заплахи на съюза в евроатлантическия регион\", каза Пийч.Според него разработените концепции също ще позволят \"да се приоритизират възможностите, да се развият сили и експерименти за справяне с многоизмерни и различно базирани предизвикателства\".\"Това ще позволи на НАТО да поддържа военното си превъзходство над противници, потенциални или реални, ще ни позволи да продължим да изпълняваме основните си задачи\", добави той.Военният комитет на НАТО е върховният военен орган на алианса, той отговаря за съветите на основния политически ръководен орган - Северноатлантическия съвет, както и Групата за ядрено планиране.", "date": "2019.09.14", "title": "НАТО с нова военна стратегия за пръв път от 1967 г."}
{"url": "https://news.bg/disasters/evakuiraha-stotitsi-turisti-zaradi-pozhar-na-gratski-ostrov.html", "text": "Евакуираха стотици туристи заради пожар на гръцкия остров Кефалония, съобщават местните медии.Пламъците са обхванали района на Лоурдата, където се намират много хотели и вили. Поради тази причина се е наложило местните жители и туристите да бъдат извозени превантивно на безопасно място. Евакуацията е започнала рано тази сутрин. До момента няма информация за пострадали хора.Огънят е изпепелил изоставен склад за дървени материали.Кметът на Агростоли съобщи, че пожарът вече е овладян и на туристите е разрешено да се завърнат по хотелите си. В гасенето са се включили 12 автомобила, 40 пожарникари и 2 хеликоптера.Според противопожарните служби няма опасност огънят да се възпламени отново въпреки бурните ветрове в района над Йонийско море.", "date": "2019.09.14", "title": "Евакуираха стотици туристи заради пожар на гръцки остров "}
{"url": "https://news.bg/regions/19-godishen-velosipedist-zagina-pri-katastrofa-v-stryama.html", "text": "19-годишен велосипедист загина при катастрофа в село Стряма, съобщава bTV.По предварителна информация пътният инцидент е станал около 13.00 часа днес.Младежът е бил пометен от кола и е издъхнал на път за болницата.Пробите на шофьора на автомобила за алкохол и наркотични вещества са отрицателни. Той е задържан за 24 часа.По случая е образувано досъдебно производство. Причините за тежкия пътен инцидент се изясняват.", "date": "2019.09.14", "title": "19-годишен велосипедист загина при катастрофа в Стряма"}
{"url": "https://news.bg/politics/nikolay-malinov-shpionstvo-absurdno-e.html", "text": "\"Абсурдно е да коментираме темата шпионство. Може да коментираме цели и идеали, които отстояваме и сме ги отстоявали единствено и само по законен начин\".Това каза председателят на сдружение Русофили Николай Малинов пред журналисти на събора край язовир \"Копринка\". От думите му стана ясно, че е бил атакуван от тези, които виждат Русия като свой конкурент. Той бе запитан два пъти кой е целял атаката срещу него.На въпрос: \"?\", Николай Малинов отговори, че , който да се коментира в тази посока. Това, че сме правили някакви планове да налагаме своите идеали и ценности в обществото - .Той заяви, че ще налага тези ценности и идеали: \"\"На повторно поставения въпрос: \"?\", той отговори: \"Тези сили, които не желаят мира, мирното сътрудничество и конкуренцията на културна основа между нациите да бъде доминантна в международното отношение. , без който българската държава - \". \"Много  (говорителят на руския президент Владимир Путин - б.р.), която от една страна  - така, както и много други политици от България и Русия - от целия спектър от крайно ляво до крайно дясно поставиха\", заяви Малинов.Той веднага уточни, че , постигната последните няколко години усилена работа. Запитан как коментира изказванията на Великобритания и САЩ по т.нар. шпионски скандал, Малинов заяви: \"\", тъй като .Той припомни издадена от него книга \"\" и заяви, че . Николай Малинов честити днешния християнски празник - Кръстовден с думите: \"Голям ден, голям кръстопът.\"Оценките са много големи. Не смятам, че като патриотична организация трябва да участваме по някакъв начин в тази поляризация на настроенията на обществото, каза Малинов.Припомняме, навръх 9 септември електронното издание на в. \"Дума\" съобщи, че . Той бе изведен от дома си с белезници. По-късно стана ясно, че Борисов . Вечерта от прокуратурата съобщиха, че все още няма обвинения по разследването.На следващия ден п бе обвинен за дейност в полза на чужда държава.", "date": "2019.09.14", "title": "Николай Малинов: Шпионство - абсурдно е"}
{"url": "https://news.bg/disasters/7-zaginali-i-28-postradali-pri-katastrofa-mezhdu-bus-i-kamion-v-rusiya.html", "text": "28 души вече са пострадалите при катастрофа между автобус и камион в Ярославска област. Това съобщиха от пресслужбата на Министерството на вътрешните работи на Русия.\"Сега в катастрофа 7 души загинаха, а 28 са пострадалите. На място работят медици, представители на министерството на извънредните работи и регулировчици на движението\", информираха от пресслужбата.В автобуса са били 35 души, включително и водача. При катастрофата загинаха 7 души, а 28 са получили травми\", се казва в съобщението. Сред пострадалите има и дете, което е с травма на стомаха и драскотина на лицето. Момчето е родено през 2012 г.Според данни на регионалното вътрешно ведомство се предполага, че автобусът не е бил оборудван с предпазни колани.\"Струва ми се, че не е било предвидено да има колани\", заяви източник на агенцията.Ситуацията с катастрофата е под отговорността на здравното министерство на Русия. \"В този момент за евакуация на пострадалите в болниците не става дума, регионалното здравно министерство се справя със собствени сили. Федералното ведомство продължава да контролира ситуацията\", съобщиха от ведомството.Катастрофата на пътнически автобус с камион на пътя Ярославл - Иваново стана на 14 септември сутринта.Според първоначалната информация загиналите бяха 7, а пострадалите 25. По данни на полицията са загинали и двамата шофьори. Според първоначалната версия причина за катастрофата е излизане на камиона в насрещната лента.", "date": "2019.09.14", "title": "7 загинали и 28 пострадали при катастрофа между бус и камион в Русия"}
{"url": "https://news.bg/regions/trima-postradali-v-katastrofa-mezhdu-dve-koli-na-okolovrastnoto-shose-v-sofiya.html", "text": "Трима души пострадаха в катастрофа между два автомобила на Околовръстното шосе в София, съобщи Нова телевизия, цитирайки говорителя на Центъра за спешна медицинска помощ в София Катя Сунгарска.10-годишно дете е с контузия на главата. То е хоспитализирано в УМБАЛСМ \"Н.И.Пиргов\". 49-годишен мъж с контузия на главата и със съмнение за фрактура на носа, също е настанен в \"Пирогов\". 52-годишен мъж, който е със съмнение за фрактура на крака и контузно-разкъсна рана на лицето, е хоспитализиран в УМБАЛ \"Св. Анна\".Инцидентът е станал по обяд, сигналът за него е подаден в 12.18 часа в събота. Двете коли са се ударили на Околовръстното шосе, над Ботевградско шосе, в посока Нови Искър. На място са изпратени две линейки.", "date": "2019.09.14", "title": "Трима пострадали в катастрофа между две коли на Околовръстното шосе в София"}
{"url": "https://news.bg/int-politics/likvidiraha-sina-na-osama-bin-laden-hamza.html", "text": "Ликвидиран е синът на убития през 2011 г. главатар на групировката \"Ал Кайда\" Осама бин Ладен - Хамза бин Ладен. Това е станало при спецоперация на САЩ, съобщиха от пресслужбата на Белия дом, цитирайки американския президент Доналд Тръмп.\"Хамза бен Ладен, който имаше високо положение в \"Ал Кайда\" и бе син на бин Ладен, е убит при контратерористична операция на САЩ в региона на Афганистан и Пакистан, се казва в съобщението.\"Загубата на Хамза бин Ладен не само лишава \"Ал Кайда\" от важни лидерски качества и символична връзка с неговия баща, но и продължава важни тактически действия на групировката. Хамза бин Ладен отговаряше за планирането и работата с различни терористични групи\", заяви американският президент. В началото на 2019 г. Държавният департамент заяви, че Вашингтон е готов да заплати $1 млн. за информация, която позволява да се установи местоположението на Хамза бин Ладен. Той по-рано е бил сниман на няколко пропагандни видеозаписи, разпространени от \"Ал Кайда\". Американските власти предполагат, че той е готвен за това да стане един от главатарите на групировката.Осама бин Ладен е унищожен от американските спецназове в Пакистан на 2 май 2011 г. Указанието за тази операция е дадено от тогавашния президент Барак Обама. ", "date": "2019.09.14", "title": "Ликвидираха сина на Осама бин Ладен - Хамза"}
{"url": "https://news.bg/regions/okolo-4-dka-e-ploshtta-na-pozhara-kray-rilskiya-manastir.html", "text": "Около 4 дка е площта на пожара край Рилския манастир, съобщиха БНР и \"24 часа\".Огънят е на 2000 м надморска височина, гаси се ръчно от над 50 души. Изгорели са около 4 дка ниски храсти. \"15 служители на пожарната, 20 служители на Национален парк \"Рила\" и 20 служители на Югозападното предприятие са се включили в гасенето. Военен хеликоптер работи на място от 16.00 часа за гасене от въздуха.От северната страна е спряно разпространението на пожара, работи се по южното. Направена е необходимата организация за гасенето на пожара\", обясни Тошко Бързилов, началник \"Национален оперативен център\" към ПБЗН.", "date": "2019.09.14", "title": "Около 4 дка е площта на пожара край Рилския манастир"}
{"url": "https://news.bg/bulgaria/pozhar-izbuhna-kray-vakarel-nyama-opasnost-za-naselenieto.html", "text": "Пожар е избухнал в района на Вакарел, предаде БНР. Пет противопожарни екипа са изпратени на място. Те вече са локализирали огъня.От Главна дирекция \"Пожарна безопасност и защита на населението\" са уточнили, че основно горят сухи треви и храсти.Пожарът не е в землището на населеното място.Няма данни за опасност за населените места в района.Няма и задимяване на пътната мрежа.Водачите да бъдат внимателни, призовават властите.", "date": "2019.09.14", "title": "Пожар избухна край Вакарел, няма опасност за населението "}
{"url": "https://news.bg/world/turtsiya-zadarzha-poveche-ot-220-voenni-za-vrazki-s-gyulen.html", "text": "Повече от 220 турски военни са били задържани за връзки с духовника в изгнание Абдуллах Гюлен, съобщиа световните информационни агенции. Те служат в цялата страна и оспорвания Северен Кипър. Военните са от армията,  военновъздушните и военноморските сили.Това е поредна чистка на неудобни в армията от 2016 година насам. Припомняме, че след потушения , Анкара уволни . Много от тях бяха изправени пред съда.Арестите на заподозрени продължават. Извънредното положение бе наложено и удължавано няколко пъти, а след това чрез законодателни стъпки бе въведена президентска държава.Според Турция, , а организацията му има клонове в целия свят.", "date": "2019.09.14", "title": "Турция задържа повече от 220 военни за връзки с Гюлен "}
{"url": "https://news.bg/world/deyvid-kameran-sazhalyava-za-haosa-okolo-brekzit.html", "text": "Бившият британски премиер Дейвид Камерън съжалява за хаоса около Брекзит. Той не крие, че също е притеснен за бъдещето и разбира онези, които са гневни от ситуацията в момента. Камерън признава, че също има вина, за да се стигне дотук - хаос, несигурност и разделение. Той обаче все още е убеден в смисъла на проведения през 2016 година референдум, въпреки че намеренията му са били други - Великобритания да остане част от ЕС, но реформиран. Това пише Камерън в книгата си която излиза по-късно този месец. Той дава висока оценка на работата си с настоящия премиер Борис Джонсън, но не крие, че двамата са имали много различия, включително и за Брекзит.Европейският съюз вероятно ще предостави поредното отлагане на . Това ще е третата подобна процедура за Обединеното кралство. Тя има за цел да се предотврати крахът на страната без сделка, съобщи  Business Insider.Според изтеклата информация, резолюцията на ЕС предвижда подкрепа за още едно отлагане на процеса по член 50, ако целта му е \"избягване на \" \", провеждане на общи избори или референдум и отмяна на член 50 или да одобри споразумение за оттегляне. Премиерът на Обединеното кралство Борис Джонсън неведнъж е казвал, че няма намерение да търси друго отлагане, въпреки че , който го задължава да го направи.", "date": "2019.09.14", "title": "Дейвид Камерън съжалява за хаоса около Брекзит "}
{"url": "https://news.bg/world/husite-poeha-otgovornost-za-atakata-sreshtu-rafineriyata-v-sauditska-arabiya.html", "text": "Йеменските бунтовници хуси поеха отговорност  в Саудитска Арабия. Това е съобщил техен говорител, цитиран от \"Ройтерс\". Припомняме, че мащабен пожар избухна в най-голямата петролна рафинерия в Кралството. Местните власти съобщиха, че огънят, който е засегнал две от съоръженията, вече е овладян.Атаката бе извършена с дронове. Има данни за поне 10 дрона. Подозренията веднага паднаха върху хусите. Те се заканват да ожесточат нападенията срещу Рияд. Според арабски медии, цитирани от \"Асошиейтед прес\", пожарът е бил предшестван от експлозия, а на телевизионни кадри оттам се чувала стрелба.Напрежението в района ескалира след нападенията през юни и юли срещу петролни танкери във водите на Персийския залив, за които Рияд и Вашингтон обвиняват Иран. Техеран отрича обвиненията. Йеменските бунтовници хуси, подкрепяни от Иран, също извършиха няколко нападения с дронове през границата по петролното находище Шайбах. При част от тях отново се стигна до пожари, но производството не беше прекъснато.", "date": "2019.09.14", "title": "Хусите поеха отговорност за атаката срещу рафинерията в Саудитска Арабия "}
{"url": "https://news.bg/society/dnes-e-krastovden-vazdvizhenie-na-svetiya-krast.html", "text": "Днес православните християни почитат празника Въздвижение на Светия Кръст Господен, известен като Кръстовден.Той е един от Дванадесетте велики християнски празника.След страданията и разпятието Христови кръстът се превръща в жертвен знак на спасението и изкуплението от греха. Той олицетворява жертвената любов, победата над злото, принадлежността към християнството.По традиция на Кръстовден се спазва строг пост. Според народния обичай този ден се свързва с края на лятото и началото на есента.Българската православна църква извършва поклонение пред кръста Господен четири пъти в годината - на третата неделя от Великия пост, наречена Кръстопоклонна, на Велики петък, на 1 август и на 14 септември.", "date": "2019.09.14", "title": "Днес е Кръстовден - Въздвижение на Светия Кръст"}
{"url": "https://news.bg/world/snoudan-ne-sam-izbiral-da-zhiveya-v-rusiya.html", "text": "Бившият служител на американската Агенция за национална сигурност Едуард Сноудън, заяви, че би се изправил пред съда в САЩ, ако му бъде дадена възможност да обясни пред магистратите мотивите си да предаде секретни материали на журналисти. В интервю за NPR той посочи също, че би искал съдът да се запознае със самите материали.Смята, че връщането в САЩ само за да получи присъда би било неправилен сигнал към други хора, които биха се оказали в подобна ситуация. \"Никой не става разобличител по собствено желание\", твърди Сноудън.Живее с мисълта, че е изпълнил задачата си и не изразява съжаление, че е застрашил националната сигурност на страната си.Сноудън, който от 6 години живее в Русия, призна, че руските спецслужби са се опитали да го склонят да сътрудничи, но твърди, че е отказал и че е \"унищожил достъпа си до секретни материали\", тъй като не е знаел какво ще се случи в бъдеще.В. \"Guardian\" пише, че той в момента има сравнително нормален живот, но би искал да живее в САЩ или да получи убежище в Германия.Пред в. \"Die Welt\" Сноудън коментира, че ако днес Германия му предостави убежище, това вече не би се възприело като акт на враждебност към САЩ.В телефонно интервю за американската радиостанция NPR той заяви, че е търсил убежище в 27 страни и че не е избирал да живее в Русия.На 17 септември излизат мемоарите му, които ще се продават в 20 страни.През юни 2013 г. Едуард Сноудън предаде на журналисти от в. \"The Washington Post\" и в. \"The Guardian\" информация за мащабно подслушване, извършено от Агенцията за национална сигурност на САЩ и британския Център за правителствени връзки (GCHQ). Впоследствие той избяга в Хонконг, а оттам - в Москва, където прекара 40 дни в транзитната зона на летище \"Шереметиево\", тъй като американският му паспорт беше анулиран. След това Москва му предостави временно убежище, а през 2014 г. той получи ", "date": "2019.09.14", "title": "Сноудън: Не съм избирал да живея в Русия"}
{"url": "https://news.bg/politics/1222-sela-mozhe-da-ostanat-bez-kmetove-i-bez-namestnitsi.html", "text": "След , които предстоят тази есен, 1222 села у нас няма да имат нито кмет, нито кметски наместник, се казва в публикация на \"Дневник\". Причината - според новите изборни правила, няма да се провеждат избори за кмет в села с население под 350 жители, а не под 100, както досега, но за да бъде назначен кметски наместник по закон трябва да бъде закрито конкретното кметство.\"Процедурата за закриване на кметството според Закона за административно-териториалното устройство на Република България е много дълга и тромава, заради което общинските съвети не са я започнали. Нашето предложение е кметствата в тези села да не се закриват, но законово да се уреди въпросът с назначаване на кметски наместник. Искаме промени в Закона за местното самоуправление и местната администрация, с които общинските съвети да могат да дадат правомощия на кметовете на общини да назначават кметски наместници в тези населени места\", обяви изпълнителният директор на Националното сдружение на общините в Република България (НСОРБ) Силвия Георгиева.Подобен казус е имало на предишни избори, когато законодателят е дал възможност на общинските съвети да дадат правомощия на кметовете на общини да назначат наместници в кметствата.Към момента обаче в парламента няма законодателна инициатива за разрешаване на казуса. От ГЕРБ коментираха пред \"Дневник\", че ще се работи по въпроса, а от \"Обединените патриоти\" изразиха мнение, че няма необходимост от законови промени. Според депутати от БСП, трябва да се вземат мерки хората селата под 350 души да не останат без административно обслужване.", "date": "2019.09.14", "title": "1222 села може да останат без кметове и без наместници  "}
{"url": "https://news.bg/world/apelativniyat-sad-v-sasht-dopusna-isk-sreshtu-tramp-za-narushavane-na-konstitutsiyata.html", "text": "Федералният апелативен съд в САЩ постанови да бъде продължено разглеждането на съдебен иск срещу президента Доналд Тръмп, в който става дума нарушаване на конституцията от страна на държавния глава, предаде \"Гласът на Америка\".Ищците, сред които е обществената организация \"Граждани за отговорност и етика\", посочват, че президентът е нарушил конституцията, извличайки печалба от чуждестранни и американски длъжностни лица, използвали услугите на хотели, курорти и ресторанти, принадлежащи на Тръмп. В иска се посочва, че това го прави уязвим за влияния.Конституцията на САЩ забранява на президента да приема подаръци или заплащане от чужди правителства без съгласието на Конгреса.Апелативният съд отмени постановление на долна инстанция, с което искът беше отхвърлен с мотива, че ищците не са доказали, че самите те са пострадали от действията на президента.Министерството на правосъдието на САЩ, което представлява президента Тръмп, може да обжалва решението на съда.", "date": "2019.09.14", "title": "Апелативният съд в САЩ допусна иск срещу Тръмп за нарушаване на конституцията"}
{"url": "https://news.bg/health/chetiri-gripni-shtama-ni-atakuvat-tazi-zima.html", "text": " ни атакуват през зимата. Сега е времето за ваксини, заяви пред Нова телевизия професор Тодор Кантарджиев.Именно сега е моментът да вземат мерки срещу вирусите, които ни чакат през зимата. Не ни очакват нови щамове. Не ни очаква нещо уникално, подчерта Кантарджиев. Към грипа трябва да сме спокойни, посочи той. Трябва да си мием ръцете, да ползваме кърпички на спиртна основа и да се храним правилно според съветите му.Щамовете, които ни нападат тази зима, са познатите с леко изменение. 2-3 седмици след ваксинация човек е защитен. Плодовете и зеленчуците помагат в борбата с грипа. Витамините са много полезни, подчерта още Кантарджиев.", "date": "2019.09.14", "title": "Четири грипни щама ни атакуват тази зима"}
{"url": "https://news.bg/int-politics/razsledvat-guaydo-za-vrazki-s-narkotrafikanti-ot-kolumbiya.html", "text": "Прокуратурата на Венецуела започва разследване срещу опозиционния лидер Хуан Гуайдо за връзки с колумбийска наркоорганизация, съобщава Ел Паис.Повод за разследването станаха снимки на опозиционера, публикувани преди дни в социалните мрежи, на които той е в компанията на колумбийски трафиканти на дрога. Твърденията са, че именно те са му помогнали Тогава Гуайдо посети колумбийския град Кукута, за да участва в благотворителен концерт за подпомагане на хуманитарната помощ за Венецуела.Според главния прокурор на Венецуела снимките доказват връзките на опозиционния лидер с паравоенната групировка \"Лос Растрохос\".От своя страна Гуайдо признава, че се е снимал с въпросните хора. Той обаче твърди, че не е знаел какви са и отрича да има връзки с криминалния контигент на Колумбия.По негови думи същия ден са били направени \"стотици снимки\" и е било \"трудно да различиш кой иска да се снима с теб\".", "date": "2019.09.14", "title": "Разследват Гуайдо за връзки с наркотрафиканти от Колумбия"}
{"url": "https://news.bg/disasters/nay-golyamata-sauditska-rafineriya-plamna-sled-napadenie-s-dronove.html", "text": "Мащабен пожар избухна в най-голямата петролна рафинерия в Саудитска Арабия, съобщава \"Ройтерс\".Нефтопреработвателният комплекс е собственост на саудитската петролна компания \"Арамко\" и се намира край източния град Абкаик. Тя преработва значителна част от петролния износ на страната, който преминава през Персийския залив.Пламъците са лумнали рано тази сутрин. По информация на говорител на вътрешното министерство в Рияд пожарът е бил предизвикан от нападение с дронове. Местните власти съобщават, че огънят, който е засегнал две от съоръженията, вече е овладян.Според арабски медии, цитирани от \"Асошиейтед прес\", пожарът е бил предшестван от експлозия, а на телевизионни кадри оттам се чувала стрелба.Напрежението в района ескалира след нападенията през юни и юли срещу петролни танкери във водите на Персийския залив, за които Рияд и Вашингтон обвиняват Иран. Техеран отрича обвиненията. Йеменските бунтовници хуси, подкрепяни от Иран, също извършиха няколко нападения с дронове през границата по петролното находище Шайбах. При част от тях отново се стигна до пожари, но производството не беше прекъснато.", "date": "2019.09.14", "title": "Най-голямата саудитска рафинерия пламна след нападение с дронове"}
{"url": "https://news.bg/politics/bsp-podkrepya-lidera-na-vazrazhdane-za-kmet-na-varna.html", "text": "БСП няма да издигат свой кандидат за кмет на Варна. Това става ясно от изявление на председателя на партия \"Възраждане\" Костадин Костадинов във Фейсбук, в което той твърди, че социалистите възнамеряват да го подкрепят като независим кандидат за кмет на града. Засега обаче няма официално потвърждение на думите му от страна на БСП.Костадинов е обнадежден, че с подкрепата и на червените ще се стигне до балотаж, който според него ГЕРБ ще загуби.Подкрепата за мен от страна на \"Възраждане\", БСП и още 8 други партии дава кураж на нашите съграждани, че в нашия отдавна продаден на управляващата мафия град може да се случи изненада, казва се още в позицията на Костадинов.По негови думи спечелването на кметската надпревара в морската столица ще е началото на революция в България.Изведнъж ще се окаже, че не всичко е наредено, не всичко е предопределено, не всичко може да се купи и продаде, подчертава Костадинов.Припомняме, че през лятото лидерът на БСП , като го обвини, че Тя поиска и смяната на Гуцанов в Изпълнителното бюро на партията. За решението на местната организация на БСП да не издига собствен кандидат в морската ни столица се заговори още преди дни, но крайният резултат не беше ясен. Във Варна пристигна и ръководителят на предизборния щаб на БСП Кирил Добрев.", "date": "2019.09.14", "title": "БСП подкрепя лидера на \"Възраждане\" за кмет на Варна?"}
{"url": "https://news.bg/society/do-tri-dni-ustanovyavat-prichinite-za-spiraneto-na-bnr.html", "text": "От днес започва да тече тридневен срок, в който ДАНС, СЕМ и Комисията за регулиране на съобщенията трябва да установят причините за безпрецедентното спиране на ефирното излъчване на програма \"Хоризонт\" за 5 часа вчера, съобщава БГНЕС.Припомняме, от главния прокурор Сотир Цацаров. Причината е, че БНР е със статут на стратегически обект, който има мисията да информира населението в случай на кризи. Проверката ще се извършва под прякото ръководство на зам.-главния прокурор Иван Гешев.От Съвета за електронни медии и Комисията за регулиране на съобщенията съобщиха, че вече са започнали проверки по случая и се очаква резултатите от тях да станат ясни в началото на следващата седмица.Предстои тогава СЕМ да изслуша генералния директор и Управителния съвет на БНР.", "date": "2019.09.14", "title": "До три дни установяват причините за спирането на БНР"}
{"url": "https://news.bg/disasters/dve-silni-zemetreseniya-razlyulyaha-ankara.html", "text": "Две силни земетресения разлюляха столицата на Турция тази сутрин, съобщава Европейско-средиземноморският сеизмологичен център.Първият трус с магнитут 4.9 по скалата на Рихтер е бил регистриран около 6.00 часа местно време на 90 км северно от Анкара. Епицентърът е бил на дълбочина 5 км под повърхността.Три минути по-късно Централна Турция беше разлюляна от втори, още по-силен трус с магнитут 5.1 по Рихтер.", "date": "2019.09.14", "title": "Две силни земетресения разлюляха Анкара"}
{"url": "https://news.bg/regions/vtori-den-prodalzhava-borbata-s-pozhara-v-kazanlashko.html", "text": "Втори ден продължава борбата с пожара в Казанлъшко, съобщава bTV.Борбата с огнената стихия е затруднена заради труднодостъпния терен.Към момента вече няма опасност за двете села в близост до пламъците - Горно Черковище и Средногорово.Припомняме, вчера  на Горно Черковище. След това силният вятър отнесе пламъците към Средногорово, а сега пожарът бушува в труднодостъпен терен в гората между двете населени места.Огнеборците използват насрещен огън, за да обградят пожара и да не позволят разрастването му. Благодарение на липсата на вятър днес работата на пожарникарите е улеснена.До момента пламъците са изпепелили около 5000 дка сухи треви, храсти и гора. Все още се изясняват причините за пожара.", "date": "2019.09.14", "title": "Втори ден продължава борбата с пожара в Казанлъшко"}
{"url": "https://news.bg/int-economics/tramp-udalzhi-s-godina-targovskoto-embargo-sreshtu-kuba.html", "text": "Американският президент Донал Тръмп удължи с още една година търговското ембарго срещу Куба, съобщава \"Спутник\".\"Удължаването на тази мярка във връзка с Куба за още една година отговаря на националните интереси на САЩ\", посочва се в декларация на Тръмп, разпространена от пресслужбата на Белия дом.Ембаргото, което е в сила от 1962 г., трябваше да изтече днес, 14 септември.От 57 години Съединените щати налагат икономическо, търговско и финансово ембарго на Хавана, което според официалните данни е довело до щети в размер на 933,6 млрд. долара.В 7 случая от 1992 г. досега м спрямо мерките на САЩ към Куба.", "date": "2019.09.14", "title": "Тръмп удължи с година търговското ембарго срещу Куба"}
{"url": "https://news.bg/regions/nov-sluchay-na-chuma-po-svinete-vav-vidinsko.html", "text": "Нов случай на африканска чума по свинете установиха във Видинско, съобщава БНР.От Областната епизоотична комисия съобщават, че положителната проба е от село Коста Перчево, община Кула. Тя е била констатирана при отстреляна дива свиня.Вече са предприети мерки за ограничаване разпространението на болестта. Със заповед на Регионалната дирекция по горите в Берковица са определени ловно-стопански райони, които попадат в зоната около огнището на чумата. В определената инфектирана зона се допуска извършването само на неотложни земеделски дейности при стриктно спазване на мерките за биосигурност.", "date": "2019.09.14", "title": "Нов случай на чума по свинете във Видинско"}
{"url": "https://news.bg/int-politics/talibanite-se-obarnaha-kam-moskva-sled-provala-na-pregovorite-sas-sasht.html", "text": "Делегация на талибанското движение посети Москва и проведе разговори с руски представители, съобщават световните медии.Това се случва само седмица, след като американският президент Доналд Тръмп отмени преговорите с групировката, Талибаните са дискутирали с руските представители \"последните събития, свързани с мира в Афганистан\". Ръководителят на делегацията им съобщи, че организацията е била постигнала споразумение с Вашингтон в Катар и се е подготвяла за официалното подписване на мирния договор. Тогава обаче дошъл обратът от страна на Тръмп. Ако действително беше сключено подготвяното мирно споразумение, това щеше да прекрати най-дългата чуждестранна военна операция на САЩ.Ръководителят на талибанската делегация обясни, че при подписване на споразумението ще има \"пълно примирие\" между групировката и Съединените щати. Той заяви, че талибаните ще направят всичко възможно за подновяване на преговорите, защото това било единственото решение на конфликта в Афганистан. Освен това обаче предупреди, че групировката е готова да води военни действия още дълги години, ако американската страна не пожелае мир.От своя страна руският говорител Мария Захарова обяви, че правителството в Москва приветства желанието на групировката за преговори със САЩ. Тя се съгласи, че няма алтернатива на политическите и дипломатически подходи за решаването на кризата в Афганистан.Припомняме, преди дни  както и тайна среща с техните лидери в Мериленд заради при който загинаха 12 души, включително американски военнослужещ.", "date": "2019.09.14", "title": "Талибаните се обърнаха към Москва след провала на преговорите със САЩ"}
{"url": "https://news.bg/regions/goryasht-turski-tir-blokira-am-maritsa.html", "text": "Турски тир се е запали в движение на АМ \"Марица\", съобщава bTV.Инцидентът е станал тази сутрин между 61 и 62 километър на магистралата край Харманли.Тежкотоварният автомобил е превозвал масло във варели и спрейове с лак и боя.Заради пожара движението и в двете ленти на магистралата е спряно. Заради пламъците флаконите с леснозапалимите бои и лакове са започнали да гърмят.Огънят е обхванал и тревите около магистралата. Шест противопожарни екипа се борят с пожара. Към момента той е овладян.Шофьорът на тира не е пострадал. Предстои подвижна специализирана лаборатория да извърши замерване на въздуха за опасни химикали.По последна информация движението в участъка е възстановено.", "date": "2019.09.14", "title": "Горящ турски тир блокира АМ \"Марица\""}
{"url": "https://news.bg/regions/pozhar-gori-kray-suhoto-ezero-v-rila.html", "text": "Пожар гори в района на Сухото езеро в Рила, съобщава БГНЕС.Циркусът на езерото се намира на час път от Кирилова поляна, между Тиха Рила и Мальовишкия зъб. В района има борова растителност и треви. Сигнал за лумналите пламъци е бил подаден към 10.00 часа от турист, слизащ от хижа \"Рибни езера\" към Рилския манастир. Той обяснил, че пожарът тлее. В момента към мястото пътуват екипите на противопожарната служба в град Рила, както и служители на парковата охрана и горското стопанство.Още снощи над билото на Рилския манастир са били забелязани облаци. Предполага се, че огънят гори от вчера следобед.", "date": "2019.09.14", "title": "Пожар гори край Сухото езеро в Рила"}
{"url": "https://news.bg/weather/oshte-edin-leten-den-bez-valezhi.html", "text": "Съботният ден ще бъде слънчев и топъл, без валежи.Нощта ще бъда ясна и тиха над по-голямата част от страната, а през деня ще има незначителна облачност, която временно ще се разраства над източните райони. Най-много слънчеви часове ще има над Югозападна България, където небето ще бъде почти безоблачно.Вятърът ще бъде слаб до умерен слаб до умерен, ориентиран от северозапад в северните и западните райони и от североизток в южните и източните.Максималните температури са в интервала 27-32 градуса. Нощните са между 11 и 16 градуса, по-високи по Черноморието, където ще доближават 20 градуса.Температурата на морската вода е 25 градуса, а вълнението 2-3 бала.", "date": "2019.09.14", "title": "Още един летен ден, без валежи"}
{"url": "https://news.bg/crime/oshte-trima-mazhe-sa-arestuvani-za-pedofiliya.html", "text": "Още трима мъже са задържани през седмицата за педофилия за подобни случаи като , съобщи в. \"Труд\" с позоваване на МВР.В понеделник е задържан френски гражданин, служител в кол център на международна компания, а в петък - двама български граждани, живеещи в столичните квартали \"Люлин\" и \"Сухата река\".Припомняме, в четвъртък в Сливен по подозрение за блудство с малолетни беше арестуван 44-годишният британец Даниел Ериксън-Хъл.През 2016 г. той вече е бил задържан с европейска заповед за арест по искане на Министерството на правосъдието на Великобритания. Мъжът е издирван от британското правосъдие по предявени обвинения за сексуална експлоатация на деца и детска порнография, както и за извършване на компютърни престъпления, докато е бил под гаранция.", "date": "2019.09.14", "title": "Още трима мъже са арестувани за педофилия"}
{"url": "https://news.bg/economics/inovatsiite-v-pazplashtatelnite-apti-svetovna-revolyutsiya-ili-zalez.html", "text": "Швeдcĸaтa ĸoмпaния Fіngеrрrіnt Саrdѕ АВ, ĸoятo ce зaнимaвa c биoмeтpични дaнни, пpoгнoзиpa, чe пpeдcтoи гoлямa cвeтoвнa peвoлюция пpи paзплaщaтeлнитe ĸapти, съобщава money.bg.Зaлoзитe ca гoлeми - фиpмaтa пpeдлaгa cмapт ĸapти, ĸoитo зaмeнят идeнтифиĸaциятa нa ΠИH ĸoдa и пoдпиca c пpъcтoв oтпeчaтъĸ.Fіngеrрrіnt (в пpeвoд \"пpъcтoв oтпeчaтъĸ\") oчaĸвa тъpгoвcĸaтa yпoтpeбa нa ĸapтитe дa зaпoчнe пpeз cлeдвaщaтa гoдинa, cлeд ĸaтo пpeминe ycпeшнo изпитaния oт 20 бaнĸи. Πoдoбнa биoмeтpичнa тexнoлoгия бeшe paзpaбoтeнa зa Маѕtеrсаrd пpeз мeceц юли.B cвeтoвeн плaн пpoизвoдcтвoтo нa ĸapти зa финaнcoви oпepaции и ĸoнтpoл нa дocтъпa ce yдвoявa, пpeдлaгaйĸи oгpoмeн пoтeнциaл зa ĸoмпaниитe, зaяви изпълнитeлният диpeĸтop нa Fіngеrрrіnt Kpиcтиaн Фpeдpиĸcън.Toй ce cтpeми дa ce cпpaви c oгpoмния cпaд в пpиxoдитe нa ĸoмпaниятa, ĸoйтo ce нaблюдaвa пpeз вcяĸa oт пocлeднитe 3 гoдини. Πpиxoдитe нaмaляxa минaлaтa гoдинa дo нaй-ниcĸoтo cи нивo oт 2014 гoдинa нacaм зapaди пpoдължитeлния нaтиcĸ въpxy цeнитe и пo-cлaбия пaзap нa мoбилни тeлeфoни, oбopyдвaни c пpъcтoв oтпeчaтъĸ.Fіngеrрrіnt oцeнявa, чe глoбaлнoтo гoдишнo пpoизвoдcтвo, вĸлючитeлнo и нa интeлигeнтни дeбитни ĸapти, щe ce paвнявa нa 3,5 милиapдa дo 4 милиapдa.Hяĸoи aнaлизaтopи oбaчe ce cъмнявaт във виждaниятa нa Fіngеrрrіnt зa глoбaлнa peвoлюция. B paзплaщaтeлния бизнec вeчe имa твъpдeния, чe ĸoмпaниитe и ĸлиeнтитe щe пpeминaт вce пoвeчe нa плaщaния чpeз мoбилни тeлeфoни, a нe c ĸapти, ĸoeтo щялo дa дoвeдe и дoпълнитeлни нaмaлeния зa пoтpeбитeлитe.Дopи aĸo cмapт ĸapтитe cтaнaт peaлнocт, пpaĸтичecĸи вceĸи вeчe имa cмapтфoн, тaĸa чe peвoлюциятa мoжe дa нe e тoлĸoвa гoлямa, ĸoлĸoтo ce пocoчвa, тълĸyвa иĸoнoмиcт oт Аlfrеd Веrg.", "date": "2019.09.14", "title": "Иновациите в paзплaщaтeлнитe ĸapти – световна революция или залез?"}
{"url": "https://news.bg/press/dve-komisii-otsenyavat-geshev-za-glaven-prokuror-fandakova-ne-iska-podkrepa-ot-siderov-bnr-i-glavanatsite.html", "text": "Кризата в БНР е водеща тема за съботните вестници.\"Над 3 минути мълчание на ефира е сигнал за война - това гласи неписаното правило, което се повтаря, къде на шега, къде - сериозно, в Българското национално радио (БНР). То се предава от поколение на поколение журналисти в една от най-авторитетните медии в България като напомняне, че ефирът не търпи и 30 секунди пауза, без причина, и то много основателна. В петък (13 септември) държавното радио, което излъчва вече повече от 80 години, спря основната си програма за близо пет часа в разгара на скандал, предизвикан от опита за сваляне от ефир на дългогодишния водещ на сутрешния блок на програма \"Хоризонт\" Силвия Великова и за отстраняването й от съдебния ресор, в който тя е известна с критичната си позиция към работата на прокуратурата, а в последните месеци след като започна процедурата - и към единствения засега кандидат за нов главен прокурор Иван Гешев. Официално оповестената причина за спирането на ефирния сигнал беше профилактика на предавателите на програмата. Неофициалните коментари насочват към затрудненията да се осигури заместник на свалената в последния момент водеща и опасенията какво ще звучи в ефир след като се разбра за рокадите. Безпрецедентно дългото мълчание може да се окаже законово нарушение, доколкото по закон държавното радио е част от стратегическите обекти и дейности от значение за националната сигурност, а държавата трябва да гарантира разпространението на програмата му. По-рано през деня в петък прокуратурата обяви, че започва проверка защо е спряно излъчването. Тя ще е под прякото ръководство на зам.-главния прокурор Иван Гешев и трябва да приключи за три дни. Директорът на БНР Светослав Костов, който беше избран в края на юни, досега не е коментирал официално казуса. Той не отговаря на мобилния си телефон, а по неофициална информация вече е разпитан от служители на Държавната агенция \"Национална сигурност\" (ДАНС). В 21.16 ч. в четвъртък на сайта на БНР беше публикувано съобщение, че от 6 до 11 часа в петък \"Хоризонт\" няма да излъчва заради профилактика на предавателите. От 6 до 10 ч. сутрин по програма върви сутрешният блок \"Преди всички\" (този петък сутрин водещ по график е Силвия Великова, на която няколко часа по-рано е съобщено, че няма да води предаването - бел. ред.), а след това започва \"Хоризонт до обед\". Според източници на \"Дневник\" част от водещите, които са можели да заместят Великова в ефир в последния момент, са отказали от солидарност с колегата си. Сайтът \"Офнюз\", позовавайки се на свои източници, съобщи, че никой от потенциалните водещи не е откликнал на молбата да поеме ефира и така се е стигнало до спешното решение за профилактика. В петък сутрин предаванията, както и новините вървяха, но само онлайн. Водещ на сутрешния блок беше Диана Дончева, която по думите на Силвия Великова във \"Фейсбук\" е била принудена да поеме предаването в последния момент. Малко преди 11 ч. \"Хоризонт\" се върна в ефир. На пресконференция в петък по обяд и.д. шефът на \"Хоризонт\" Николай Кръстев, чието е било решението за Великова, обясни спряното излъчване с отдавна планирана профилактика на предавателите. Той подчерта, че това не се случва за първи път и уточни, че само през август е имало 3 или 4 дни, в които програмата на националното радио е спирана за по 5 часа на територията на цялата страна...\" - в. \"Дневник\".\"Подадох си оставката пред генералния директор на БНР - дали тя ще бъде приета, не е мое решение. Това заяви все още настоящият директор на програма \"Хоризонт\" Николай Кръстев, който нашумя с решението си да понижи емблематичната водеща на \"Преди всички\" Силвия Великова, предаде Actualno.com. Като причина за оставката си Кръстев казва: \"За отговорност за лоши действия\". Той обясни, че действията му спрямо Силвия Великова предизвикали \"вълна от недоумение\". Кръстев каза и, че за него било изненадващо, че е станал директор на програма \"Хоризонт\". Кръстев беше кореспондент на БНР в Белград и Москва, след това отиде в телевизия Bloomberg и в края на август се върна в \"Хоризонт\"... Николай Кръстев отрече да му е оказван натиск за решението за Великова. Той обясни, че в СЕМ имало сигнал за нарушаване на лични данни на малолетен от БНР. Той не даде подробности какъв е случаят, като препрати към сайта на СЕМ... На въпрос защо тогава вчера генералният директор на БНР Светослав Костов посочи като причина за свалянето на Великова длъжностната ѝ характеристика, Кръстев не коментира по същество разминаването, а само че за него въпросът бил заради случая със СЕМ. Той отрече, че въобще е говорено с Великова за избора на нов главен прокурор, но призна, че ако не е на сегашната си позиция, а е просто журналист, е щял да подозира, че случилото се е точно заради избора на Гешев. \"Критичните въпроси не пречат на никого\", защити Кръстев и официалната позиция на БНР, че е необходимо в отразяването на съдебната сфера да има \"плурализъм\", а Великова допуснала едностранчивост. Той обаче не можа да даде конкретен пример къде е липсата на обективност при Великова, но можел да го направи, ако му се даде възможност изрично да потърси. \"Ако знаех, че ще ми искате примери, щях да се подготвя\", обясни директорът на \"Хоризонт\", който добави, че трябвало като не може да осигури интервю с членове на ВСС за съответните предавания, да го каже. На питане дали не го е направила, Кръстев не можа 100% да потвърди...\" - в. \"Сега\".\"Главанаци, главанаци е точната дума. Имам чувството, че го правят нарочно\", с тези думи премиерът Бойко Борисов коментира пред журналисти в Русе отстраняването от ефир на журналистката от БНР Силвия Великова, чийто ресор е съдебната система. Попитан кой го прави, премиерът Борисов отговори: \"И аз не мога да схвана кой\". Великова беше отстранена като водеща на предаването \"Преди всички\" и от ресора си, но късно вечерта снощи възстановена. Тя обясни чрез фейсбук, че натискът за свалянето й от ефир е бил толкова силен, че заплашвал едва ли не радиото. В момента пред БНР тече протест на журналисти срещу ограничаването на свободата на словото. Борисов каза, че се е обадил още вчера на Великова като научил за отстраняването й, за да провери дали е вярна тази информация. Двамата се познавали лично още от времето, когато Борисов беше главен секретар на МВР, а Великова отразявала работата на ведомството. От тогава двамата се поздравявали по телефона за празници и поддържали нормални човешки отношения. Борисов каза, че не познава директора на БНР, но помолил да му предадат, че през парламентарната група на ГЕРБ ще му поиска оставката, ако не \"оправи това безобразие\" и не върне журналистката на работа. \"Като чух за тази глупост, й се обадих да потвърди. Не го познавам директора на БНР, не съм го и виждал. Помолих да му предадат, защото изпълнителната власт дава парите, но не се меси, но съм и председател на партия, чиято парламентарна група е гласувала за неговия избор, и ако не оправи това безобразие, ще отида в парламента и ще накарам парламентарната група да му иска оставката,\" каза Борисов. Запитан дали вижда в казуса намесата на ДПС или на прокуратурата, отговори: Не мога да кажа кой, аз знам какво щях да направя като председател на ГЕРБ, ако не я бяха върнали.\" - в. \"Дневник\".\"Прокурори проверяват спирането на програма \"Хоризонт\" днес. От 6,00 до 11,00 излъчване нямаше. По повод спирането на излъчване на програма \"Хоризонт\" на Българското национално радио на 13.09.2019 г., петък, в часовата зона между 06:00 и 11:00 часа, оповестено в 21.16 ч. на 12.09.2019 г. с обяснение за предварително планирана техническа профилактика и след получаване на писмо - справка от ДАНС за създадената по този начин опасност за застрашаване на националната сигурност, предвид статута на БНР като стратегически обект, главният прокурор Сотир Цацаров разпореди незабавно извършване на проверка за причините за това спиране. Това съобщиха от пресцентъра на Прокуратурата. БНР е стратегически обект за националната сигурност по подпомагане и опазване на гражданите, в случай на необходимост от уведомяване и предупреждаване на населението при бедствия, аварии и кризи. Проверката е възложена на ДАНС, СЕМ и КРС и се извършва под прякото ръководство на зам.-главния прокурор Иван Гешев. На всеки от тези органи са поставени конкретни задачи, като още в рамките на днешния ден органите на ДАНС е разпоредено снемане на обяснения от генералния директор на БНР. Определен е тридневен срок на проверката.\" - в. \"Стандарт\"Изборът на главен прокурор също е сред тематичните акценти.\"Двете комисии на Прокурорската комисия на Висшия съдебен съвет (ВСС), които трябва да дадат становищата си за това дали единственият кандидат за главен прокурор Иван Гешев притежава необходимите за този пост професионални и нравствени качества, ще ги обсъдят публично. Това обявиха днес от съвета, цитирани от lex.bg. Комисията по атестирането и конкурсите, която трябва да каже дали Гешев има професионални качества за главен прокурор, ще се събере в понеделник и е взето решение заседанието ѝ да бъде излъчвано онлайн. На него има право да се яви и самият Иван Гешев и е поканен да го направи. Ден по-късно, за да обсъди нравствените му качества, ще се събере Етичната комисия на Прокурорската колегия. Нейното заседание също ще се излъчва директно онлайн от ВСС. Двете комисии ще обобщят и становищата, които най-различни институции - съсловни организации, прокуратури, висши училища, съдии, адвокатски организации, полицейски структури и други, изпратиха за кандидатурата на Гешев. До момента те са безпрецедентно много - над 80. Изборът на нов главен прокурор е насрочен за 24 октомври.\" - в. \"Дневник\".\"Във връзка с процедурата за избор на главен прокурор на Република България Управителният съвет на Асоциацията на прокурорите в България изразява принципната си, убедена и категорична подкрепа за номинирания кандидат Иван Гешев. \"Изразяваме твърдото си несъгласие с опитите на някои среди настоящият избор да бъде превърнат в политически фарс и опорочен от инспириран уличен натиск и компроматна кампания. Призоваваме цялото българско общество да прояви зрялост и отговорност, като дебатът и процедурата се развиват само и единствено на \"полето\" на професионалните критерии и законовите изисквания... Напълно споделяме и се солидаризираме с масовата подкрепа за г-н Иван Гешев, изразена от стотици прокурори, следователи и служители от различните организационни структури и нива в Прокуратурата на Република България. Тази безпрецедентна подкрепа показва ясното желание на огромния процент от работещите в системата, за главен прокурор на Република България да бъде избран именно прокурор, който да е посветил своя професионален и житейски път на прокуратурата... Този огромен опит, това детайлно познаване на функционирането на системата на различните й нива, на плюсовете и минусите, на специфичните й връзки с останалите държавни органи от правоохранителния сектор, на действителните нужди, както на работещите в системата кадри, така и на българските граждани, ще даде възможност на г-н Гешев незабавно да пристъпи към решаване на проблемите, към осъществяване на необходимите политики и към реализирането на очертаните от него стратегически приоритети в дейността на Прокуратурата на Република България... Този кредит на доверие безспорно е израз на големия авторитет и високите качества на кандидата, но в същото време представлява и огромна отговорност и очертава очакванията на всички български граждани за бъдещо възходящо и позитивно развитие. Убедени сме, че г-н Иван Гешев ще бъде не главен прокурор на напразните обещания и празното говорене, а главния прокурор на решителните действия и постигнатите конкретни и реални резултати.\" - в. \"24 часа\".Ресорите в новата Еврокомисия също са сред актуалните теми:\"Ресорът на Мария Габриел в новата еврокомисия е огромна гордост за нацията. Да имаш комисар в ресор образование, култура, наука, спорт, иновации, младеж - това е огромна гордост за всички нас. Няма нещо, което да е по-обичано в България през всичките й етапи на развитие от тези неща\". Това коментира в предаването пред Нова телевизия министърът на културата Боил Банов. Според него ресорът е огромен, а парите в него ще се увеличават. \"Това е ключов ресор за България и Европа\", категоричен бе той. Министърът на културата поясни, че през него се финансират проекти като \"Еразъм +\", \"Творческа Европа\". Киното също се финансирало от там. \"Това е най-доброто за България\", заяви още Банов. Според него ресорът ще се развива най-много в следващите години.\" - в. \"Труд\".\"Председателят на Европейския парламент Давид Сасоли описа имената на ресорите в новата Европейска комисия като \"малко оригинални и странни\" и каза, че Урсула фон дер Лайен ще ги изясни на среща следващата седмица, предаде \"Политико\". Бъдещият председател на еврокомисията във вторник представи имената и портофолиата на екипа си от комисари, включващ няколко не съвсем ясни длъжности като зам.-председатели за \"икономика, която работи за хората\" и за \"защита на европейския начин на живот\". Пред репортери по време на пресконференция в четвъртък Сасоли заяви: \"Мисля, че предвид възможното бързане да се дадат имена на тези ресори е имало известно лекомислие и припряност, което личи от имена, които са малко оригинални и странни.\" Той добави, че Фон дер Лайен се е съгласила да обясни решенията си следващата седмица. Името на ресора на гърка Маргаритис Схинас (чиито отговорности включват миграция) - \"Защита на европейския начин на живот\" - предизвика полемика малко след като Фон дер Лайен представи екипа си. Евродепутати настояха то да бъде сменено, като заявиха, че е обидно и загатва, че мигрантите и бежанците са заплаха за европейския начин на живот. Жан-Клод Юнкер също го критикува. Сасоли не отправи открити критики към него, но каза, че имената на \"основни\" порфолиа като \"имиграция\", \"култура\" и \"изследвания\" отсъстват, и добави: \"Мисля, че тези думи са много важни.\" \"Не е достатъчно да кажете иновации и младеж, за да говорите за култура и изследвания. И ние в парламента, ние знаем това добре, защото знаем тези думи и какво значат те\", подчерта Сасоли, вероятно имайки предвид ресора на българския еврокомисар Мария Габриел. Той е озаглавен \"Иновации и младеж\", но отговорностите й включват също култура и изследвания. Предишните комисари с този ресор имаха думата \"изследвания\" в титлите си. В кратък коментар за Брекзит Сасоли каза, че европарламентът е отворен за отсрочка, но само ако има основание за това.\" - в. \"Дневник\".Всекидневниците неизменно отделят място и на предстоящите местни избори.\"Актьорът Тончо Токмакчиев ще се регистрира като кандидат за кмет на София на предстоящите местни избори от \"Партия на зелените\". Той ще бъде и водач на листата за общински съветници, съобщи БНР. Партията ще се яви самостоятелно на вота, а утре актьорът и председателят на формацията Владимир Николов ще подадат документи за регистрация в Столичната общинска избирателна комисия, съобщиха от партията.\" - в. \"Труд\".\"На 21 септември ще стане ясен кандидатът на ВМРО за кметския стол на София. Това каза евродепутатът и зам.-председател на партията Ангел Джамбазки в предаването \"Лице в лице\" по бТВ в отговор на въпрос дали той ще се кандидатира за столичен градоначалник. \"София има нужда от много повече сигурност и промяна в тази насока. Има нужда от сериозен разговор за незаконното строителство, гетата, замърсяването. Ние се готвим със сериозна листа и програма - имаме сериозен опит\", посочи Джамбазки. Той призна, че редица хора са го убеждавали да участва в местния вот за столицата. По думите му, той не се колебае и решението му е взето. Но не каза какво е то. Ангел Джамбазки коментира и евентуалната кандидатура на лидера на \"Атака\" и вече бивш коалиционен партньор Волен Сидеров за кмет на София. Според него националистите не са конкуренция на ВМРО. \"Става дума за ефективността на коалицията \"Обединени патриоти\", имахме председател на парламентарната група (б.р. Волен Сидеров), който не се справи \"блестящо\". Загуби се време, в което трябваше да бъдат отстоявани въпросите, с които \"Обединени патриоти\" влязоха в управлението на държавата\", каза още евродепутатът.\" - в. \"Стандарт\".\"Г-н Сидеров често променя своите решения - първо обяви, че ще се кандидатира за кмет, след това представи друго решение. Така столичният кмет Йорданка Фандъкова, кандидат на ГЕРБ за нов мандат, коментира пред журналисти намерението на инициативен комитет да издигне лидера на \"Атака\" за градоначалник на София. Днес разбрах, че инициативен комитет го издига за кмет. Нека да представи своята политическа сила, заяви Фандъкова. От \"Атака\" обявиха по-рано, че подкрепят кандидатурата на Фндъкова за кмет на София. Днес във фейсбук страницата на партията бе обявено, че инициативен комитет издига Сидеров за кмет на София, искат стоп на гей парадите.\" - в. \"Стандарт\".", "date": "2019.09.14", "title": "Две комисии оценяват Гешев за главен прокурор, Фандъкова не иска подкрепа от Сидеров, БНР и „главанаците“…"}
{"url": "https://news.bg/disasters/guterish-pristigna-na-bahamite-zaradi-porazheniyata-ot-dorian.html", "text": "Генералният секретар на ООН Антонио Гутериш пристигна на Бахамските острови, за да се запознае на място с разрушителните последици от урагана \"Дориан\" и да изрази своята солидарност с местното население.Гутериш съобщи за това в профила си в Туитър.\"Пристигнах на Бахамите, за да изразя своята солидарност с бахамския народ след опустошенията, причинени от урагана \"Дориан\", и да дискутираме начините за продължаване на подкрепата за хората. ООН е заедно с вас.\" - написа Гутериш.В началото на седмицата самолет на УНИЦЕФ пристигна на архипелага с 1.5 тона хуманитарна помощ. Служителите на организацията, които успяха да достигнат до най-пострадалия от стихията район - Абако, съобщиха за мащабни разрушения. По думите им, около залива Марш \"училища и болници са изравнени със земята, разрушени са домове и пътища, коли и лодки висят от дърветата\".Междувременно информационните агенции предадоха, че \"Дориан\", който връхлетя островите на 2 септември, е най-мощният, който някога е застигал Бахамите.", "date": "2019.09.14", "title": "Гутериш пристигна на Бахамите заради пораженията от „Дориан“"}
{"url": "https://news.bg/regions/polovin-pernik-ostana-na-suho-zaradi-avariya.html", "text": "Авария на главен водопровод остави половин Перник без вода, съобщава БНР.В централната градска част и 11 квартала водоподаването е спряно. \"На сухо\" останаха и жителите на град Батановци, както и на шест от околните села.Управителят на ВиК дружеството Иван Витанов увери, че вече се работи по отстраняване на течовете.От водоснабдителното дружество отчитат ръст на авариите през това лято. Общо 476 са били те в региона само през август. Витанов обясни, че въпреки че екипите работят на 12-часов график, не смогват да отстранят всички течове и често част от тях остават и за следващите дни.По негови думи водопроводната мрежа е стара и амортизирана, тръбите се пукат, а загубите на вода достигат до 75%. Заради летните горещини потреблението е увеличено, което пък е довело до проблеми с водоснабдяването в цялата област, включително и във високите части на Перник, каза още Витанов.В момента водният обем на язовир \"Студена\" е около 9 млн. куб. м при максимален капацитет от 25.5 млн. кубика.", "date": "2019.09.14", "title": "Половин Перник остана на сухо заради авария"}
{"url": "https://news.bg/regions/ruse-blokira-dunav-most-s-iskane-za-po-chist-vazduh.html", "text": "Протест за по-чист въздух в Русе блокира кръстовището на ГКПП \"Дунав мост\", съобщава БНТ.Под мотото \"Русе иска да диша\" хората настояха да станат ясни причините за замърсяването на въздуха. Другото им искане е да се налагат по-големи глоби, за да се накарат фирмите да спазват законодателството.Според протестиращите градските улици трябва да се мият по-често.Русенци обясняват, че всеки ден се носят миризми в града и проблемът с обгазяването е от десетилетия. Вместо да се вземат мерки обаче, проблемът дори се влошавал според хората. За това по техни думи допринасяло и навлизането на многото промишлени производства.Просто искаме институциите да си влязат в ролята и да си направят нужните проверки, да спрат, ако е нужно и производителите до времето, до когато си преведат в норми всички пречиствателни съоръжения, настояха протестиращите.", "date": "2019.09.14", "title": "Русе блокира \"Дунав мост\" с искане за по-чист въздух"}
{"url": "https://news.bg/disasters/9-dushi-zaginaha-pri-katastrofa-s-avtobus-v-rusiya.html", "text": "9 души загинаха, а 21 са били ранени при катастрофа с автобус в Русия, съобщава ТАСС, позовавайки се на местното здравно управление.Тежкият пътен инцидент е станал в района на Ярославска област. Автобусът се е движил по маршрута Ярослав - Гаврилов- Ям, а в него са пътували общо 30 души.По предварителна информация катастрофата е причинил камион, навлязъл в насрещната лента.От Пътната полиция съобщават, че на място работят парамедици и общо седем екипа за Спешна помощ.", "date": "2019.09.14", "title": "9 души загинаха при катастрофа с автобус в Русия"}
{"url": "https://news.bg/society/30-ot-nay-dobroto-v-naukata-se-proizvezhda-v-evropa-gorda-gabriel.html", "text": "Вие не сте бъдещето на Европа, вие сте най-доброто в днешния ден. Това заяви в София българският еврокомисар Мария Габриел, която приветства младите учени от Европейския конкурс за млади изследователи EUCYS 2019 г.30% от най-доброто в наука се произвежда в Европа, посочи комисарят. Тя вярва, че европейската наука може да бъде изведена до нови върхове.Накарайте ни да се гордеем с дръзката и динамична младеж, която представлява най-голямото богатство на ЕС, призова Габриел. Науката и иновациите щели да вървят ръка за ръка с младите учени, затова е важно Европа да инвестира в науката и иновациите. Те не се противопоставяли.Искаме да градим Европа на талантите, Европа на добродетелите, подчерта еврокомисарят. Все повече щяло да се говори за изкуствен интелект. Гордея се, че Европа има дързостта, заяви тя. Искаме смели иновации, обясни Мария Габриел. Тя иска все повече да се говори за отворена наука. Само заедно можем да постигнем повече, заяви еврокомисарят.Разчитайте на подкрепата ми, обърна се тя към младите учени и им обеща, че ще защити програма \"Еразъм\". Габриел поиска повече момичета в иновациите и технологиите.Това е 31-ото издание, обясни заместник-министърът на образованието Карина Ангелиева. Бъдете смели в своите мечти, пожела тя. 100 проекта участват в конкурса. Столичният кмет Йорданка Фандъкова приветства най-талантливите деца, по думите й. София е град на младите хора, похвали тя. В столицата се развивали иновациите. Градоначалникът пожела успех на българския отбор. Специален експертен екип към Столичната община работи в сферата на иновациите. 50 български ученици помагат за организацията на фестивала. Фандъкова пожела младите да успеят да видят колко млад и същевременно древен е градът ни.Науката и откритията са екипна работа, коментира и заместник-просветният министър Таня Михайлова. Тук са бъдещите иноватори, убедена е тя. Успехът трябва да се приема разумно, а неуспехът - като поредната крачка за решаване на една задача, съветва Михайлова.", "date": "2019.09.14", "title": "30% от най-доброто в науката се произвежда в Европа, горда Габриел"}
{"url": "https://news.bg/bulgaria/evangelskite-tsarkvi-se-razgranichiha-ot-obvineniya-v-pedofiliya-britanski-pastor.html", "text": "Обединените евангелски църкви не знаят кой е ръкоположил задържания за педофилия британски пастор в Сливен. Това става ясно от тяхна официална позиция до медиите.\"Даниел Ериксън-Хъл не е свещенослужител на никое регистрирано вероизповедание от състава на Обединените евангелски църкви. Не ни е известно кой и в какво качество го е ръкоположил за духовен работник или го е упълномощил да провежда служби в района на град Сливен\", посочва се в становището им.Според ОЕЦ е всеки вид посегателство срещу детската личност е недопустим.Осъждаме педофилията и я заклеймяваме като тежко престъпление, намерило място в закона именно поради морала, който християнските ценности са вдъхновили в обществото ни, категорични са те.От Обединените евангелски църкви подчертават и че поддържат висок стандарт при обучаване и ръкополагане на свещенослужители и ревностно работят за утвърждаването на християнските ценности в обществото.Припомняме, на 12 септември  по подозрение за блудство с малолетни. Вчера чужденецът беше", "date": "2019.09.14", "title": "Евангелските църкви се разграничиха от обвинения в педофилия британски пастор"}
{"url": "https://news.bg/world/zhaltite-zhiletki-na-44-i-protest-vav-frantsiya.html", "text": "За 44-и път във Франция излязоха на протест т.нар. \"жълти жилетки\".Такива прояви са се провели не само в столицата Париж, но и в Нант, където са се събрали стотици недоволни от властта. отбелязаха поредната протестна седмица и поставиха същите искания за социална справедливост. Отново се е стигнало до сблъсъци между полиция и участници. В Нант са били задържани повече от 20 души. Така нареченото движение \"Жълти жилетки\" намалиха протестите си през лятото, но лидерите му се надяват на подкрепа нова вълна от протести в цялата страна, когато правителството започва реформа на пенсионната система на Франция.", "date": "2019.09.14", "title": "\"Жълтите жилетки\" на 44-и протест във Франция "}
{"url": "https://news.bg/crime/prodalzhava-gaseneto-na-pozhara-kray-rilskiya-manastir.html", "text": "Утре продължава гасенето на пожара край Рилския манастир. Това съобщи директорът на Югозападното държавно предприятие-Благоевград инженер Дамян Дамянов, цитиран от БНР.Много е непристъпен теренът и трябва да се облива, за да може да сме сигурни, че е локализиран и тотално потушен. Няма опасност да се разрасне, но трябва утре да продължим, обясни той.  Припомняме, че на пожара в района на Сухото езеро над Кирилова поляна в Рила. Огънят е на 2000 м надморска височина, гаси се ръчно от над 50 души. Изпратен бе и хеликоптер. Изгорели са около 4 дка ниски храсти.", "date": "2019.09.14", "title": "Продължава гасенето на пожара край Рилския манастир "}
{"url": "https://news.bg/bulgaria/toncho-tokmakchiev-vliza-v-bitkata-za-sofiya.html", "text": "Актьорът Тончо Токмакчиев днес се регистрира като кандидат за кмет и също влиза в битката за София, предаде БНТ. Припомняме, че  че документите ще бъдат подадени в Той ще бъде и водач на листата за общински съветници от \"Партия на зелените\", която ще участва самостоятелно на предстоящите избори.Сред приоритетите са да се спре използването на пластмаса и найлонови торбички в града, да се благоустроят крайните квартали, да се възстановят общинските фирми за комунално строителство и Витоша. Ще се борят и за разделение на детските площадки и тези за домашни любимци.Токмакчиев иска също така София да се превърне в един истински град на изкуството. ", "date": "2019.09.14", "title": "Тончо Токмакчиев влиза в битката за София "}
{"url": "https://news.bg/world/parlamentat-na-severna-makedoniya-otstrani-spetsprokurora-katitsa-yaneva.html", "text": "Парламентът на Северна Македония отстрани и.д. ръководителя на спецпрокуратурата Катица Янева, съобщиха световните информационни агенции.Това стана след гласуване, по време на което всички присъстващи 102-ма депутати казаха \"да\" за отстраняването ѝ. Припомняме, че през август името ѝ бе замесеноГлавният прокурор Любомир Йовески обяви пред журналисти, че на 21 август Катица Янева е била задържана по подозрение в \"злоупотреба със служебно положение\", като предишния ден е била разпитвана в продължение на четири часа.Янева отрече да е извършила каквито и да е неправомерни действия и обяви, че \"не чувства никаква вина\".По-късно съдът в Скопие реши да остави Янева в ареста още 30 дни, докато тече разследването.През юли Янева подаде оставка от поста ръководител на спецпрокуратурата заради твърдения, че е взела подкуп от бизнесмен, разследван от колегите й за корупция. Тя обаче трябваше да остане на поста си до момента, в който бъде назначен нов спецпрокурор.Скандалът избухва в момент, в който Северна Македония се подготвяше да започне преговори за присъединяване към Европейския съюз. Очакваше се те започнат през октомври.Всичко започва през юли, когато бизнесменът Боян Йовановски и предполагаемият му съучастник Зоран Милевски са арестувани по подозрение в изнудване.Йовановски и Милевски са обвинени, че са взели 1.5 милиона евро от , като срещу това му обещали да му помогнат да получи по-лека присъда по дело, водено срещу него. Те му обяснили, че имат влияние върху Катица Янева.По-рано този месец италианският вестник \"La Verita\" публикува записи на разговори между Камчев и Йовановски, в които може да бъде чут и гласът на Янева. Спецпрокурорката тогава обяви, че разговорът им няма връзка със случая на Орце Камчев.Скандалът разтърси правителството заради името на премиера Зоран Заев, което също бе споменато в записаните разговори.Заев, който преди време обеща да изкорени корупцията, отрече категорично да има нещо общо с групичката на тримата.Припомняме, че Специалната прокуратура бе създадена през 2015 г. с цел да  на държавата. Реформите в съдебната система и борбата с корупцията са ключово изискване за всички страни, които се стремят да се присъединят към Европейския съюз.", "date": "2019.09.14", "title": "Парламентът на Северна Македония отстрани спецпрокурора Катица Янева "}
{"url": "https://news.bg/world/tramp-talibanite-napraviha-greshka-i-ne-znayat-kak-da-se-varnat-v-pregovorite.html", "text": "Талибаните направиха грешка и не знаят как да се върнат в преговорите. Това написа американският президент Доналд Тръмп в \"Туитър\".Талибаните никога не са получавали ударите, които получават в момента. Убийството на 12 души, сред които и американски войник, беше лоша идея. Има много по-добри начини за договаряне. Те знаят, че са направили голяма грешка и нямат идея как да поправят ситуацията, написа той.Делегация на талибанското движение посети Москва и проведе разговори с руски представители, Това се случва само седмица, след като американският президент Доналд Тръмп отмени преговорите с групировката, обявявайки ги за \"мъртви\".Талибаните са дискутирали с руските представители \"последните събития, свързани с мира в Афганистан\".Ръководителят на делегацията им съобщи, че организацията е била постигнала споразумение с Вашингтон в Катар и се е подготвяла за официалното подписване на мирния договор. Тогава обаче дошъл обратът от страна на Тръмп. Ако действително беше сключено подготвяното мирно споразумение, това щеше да прекрати най-дългата чуждестранна военна операция на САЩ.Припомняме, преди дни Тръмп отмени преговорите с талибаните, както и тайна среща с техните лидери в Мериленд заради бомбения атентат в Кабул. ", "date": "2019.09.14", "title": "Тръмп: Талибаните направиха грешка и не знаят как да се върнат в преговорите "}
