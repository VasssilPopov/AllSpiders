{"url": "https://news.bg/disasters/izrael-i-hamas-postignaha-primirie-1.html", "text": "Израел и Хамас постигнаха споразумение за прекратяване на огъня в ивицата Газа. Това съобщи \"Ройтерс\". Агенцията цитира палестински официален представител.Споразумението за прекратяване на огъня било постигнато между палестинските фракции и Израел чрез посредничеството на Египет.Той добави, че примирието е започнало в 22:00 местно време. Високопоставен израелски дипломат каза пред \"Таймс Израел\", че движението на Хамас е поискало прекратяване на огъня чрез четири посредника.В неделя вечерта ракета от ивицата Газа удари жилищна сграда в селището Мишмерет в Израел. В резултат на това седем души бяха ранени. Израелските военни отбелязаха, че ракетата е изстреляна от позициите на Хамас близо до град Рафа.Израелският премиер Бенямин Нетаняху каза, че ще последва \"решителна реакция\". Той прекъсна и посещението си в САЩ, което трябваше да продължи до 27 март.Армията на Тел Авив започна да нанася удари по . Израел също така затвори контролно-пропускателните пунктове Ерез и Керем Шалом на границата.", "date": "2019.03.25", "title": "Израел и Хамас постигнаха примирие"}
{"url": "https://news.bg/world/mey-prizna-vse-oshte-nyama-dostatachno-podkrepa-za-treto-glasuvane-na-sdelkata-za-brekzit.html", "text": "Премиерът на Великобритания Тереза Мей заяви пред Камарата на общините, че все още няма достатъчно подкрепа за провеждане на трето гласуване на споразумението й за Брекзит, съобщават британски медии.Тя се надява да получи необходимата подкрепа за ратифициране на сделката.На  изменената сделка на Мей. Гласуването приключи с 391 гласа \"против\" срещу 242 гласа \"за\". На 15 януари 432 британски депутати срещу 202 гласуваха В началото Мей говори заДоналд Туск за отлагане на Брекзит. Тя повтори, че позицията й е била Обединеното кралство да напусне ЕС още на 29 март. Но премиерът отбеляза, че осъзнава необходимостта от защита на Обединеното кралство и от щетите, които Брекзит без сделка може да нанесе върху Северна Ирландия, където няма изпълнителна власт за предприемане на мерки за минимизиране на риска. Мей обобщи предложението на ЕС.Припомняме, Великобритания  за Брекзит, за да се избегне вариантът за излизане без сделка. Ако депутатите отхвърлят за трети път сделката, то Лондон до 12 април трябва да обяви пред Европейския съвет какво следва. Ако депутатите този път подкрепят споразумението на премиера Тереза Мей, Великобритания ще получи удължаване на срока за напускане до 22 май, според решенията на Европейския съвет от миналата седмица.Мей отбеляза, че датата за напускане на Брекзит вече е променена в международен план. Тя предупреди, че ако не бъде сторено на Острова, ще създаде юридическа несигурност.Министър-председателят потвърди, че все още няма достатъчно подкрепа, за да спечели третото гласуване.По думите й правителството остава ангажирано в опитите си да разбере дали Камарата на общините може да постигне консенсус, ако споразумението не бъде ратифицирано. Но Мей е \"скептична\" във връзка с този процес.След това думата взе лидерът на Лейбъристката партия Джереми Корбин, който обяви, че подходът на правителството за Брекзит се е превърнал в \"национална излагация\". Според него проведената през миналата седмица среща на върха на ЕС е още един провал за британския премиер. Той заяви, че е било \"безотговорно\" и \"опасно\" от Мей да тласка парламента срещу народа с речта си през миналата седмица.Хората са разочаровани. Не е изненада, че хората . Дори и поддръжниците на Брекзит са разочаровани, каза Корбин и повтори, че със сделката на Мей е свършено.Време е парламентът да поеме контрол, да работим заедно върху План Б, призова той.Премиерът се обяви против поправката \"Летуин\", която ще позволи на депутатите да определят посоката на преговорите.Корбин обяви, че поправката ще бъде подкрепена от Лейбъристката партия.", "date": "2019.03.25", "title": "Мей призна: Все още няма достатъчно подкрепа за трето гласуване на сделката за Брекзит"}
{"url": "https://news.bg/crime/17-godini-zatvor-za-piyan-shofyor-blasnal-velosipedist-do-primorsko.html", "text": "Съдът в Бургас наложи наказание от 17 години \"лишаване от свобода\" спрямо Владимир К., подсъдим за причиняване .Той е подсъдим за това, че на 3 декември 2017 г. в Приморско, ул. \"Трети март\", непосредствено след кръстовище в посока изхода на Приморско, срещу бензиностанция, при управление на лек автомобил, нарушил правилата за движение, управлявайки превозното средство със скорост 94 км/ч.Той навлиза в средната пътна лента за насрещно движение и удря велосипедиста Е.Д., като по непредпазливост причинил смъртта му.Владимир К. карал в пияно състояние, с 2,70 промила на алкохол в кръвта и бяга от местопроизшествието, като деянието представлява особено тежък случай.Подсъдимият е лишен и от право да управлява МПС за срок от 18 години. Присъдата на Окръжен съд - Бургас подлежи на обжалване пред Апелативния съд в града.", "date": "2019.03.25", "title": "17-години затвор за пиян шофьор, блъснал велосипедист до Приморско"}
{"url": "https://news.bg/health/balgarskiyat-patsient-ostava-neinformiran-za-lechenieto-si.html", "text": "Информираността на пациентите за техните права и задължения е незадоволителнa. 44% от пациентите не са получавали ясни разяснения и обяснения за провежданото им лечение. Други 47% от пациентите са получавали понякога или изобщо не са получавали информация за медикаментите, които получават.Данните бяха представени по време на форума \"Най-добрите болници\" за 2018 г., организиран от Българска болнична асоциация и Investor Media Group.60% от болничните заведения в страната нямат максимално ниво на компетентност, докато 40% нямат акредитация към Министерство на здравеопазването или друга институция.Основните причини за хоспитализация при жените са гинекологичните интервенции, а при мъжете хирургичните интервенции.В частните болници пациентите получават повече грижи, отколкото в държавните болници, показва още изследването. Основен критерий за избор на болницата са опитът на специалистите и съответните им възможности за качествено здравеопазване.Председателят на Българската болнична асоциация (ББА) Андрей Марков заяви, че трябва да има повече информация за добрите и най-добрите болници в България. Ние сме се превърнали в потребителско общество, което трябва да получава информация затова къде се предлагат най-добрите здравни услуги.Трябва да имаме истинска информация и да се представи на хората възможността да решават бързо къде да се лекуват, без да се колебаят, посочи още Марков.По отношение на темата за конкурентоспособността на болниците и здравните услуги, проф. Николай Габровски от УМБАЛСМ \"Н.И.Пирогов\" заяви, че трябва да се подобри информираността между лекарите и пациентите. Той обясни, че хората, които търсят за първи път помощ, не знаят какво искат, тъй като това не винаги може да стане по лесен начин и поради тази причина хората се чувстват излъгани.Българското здравеопазване има нужда от нова рамка на финансиране. Това заяви председателят на Българския лекарски съюз (БЛС) д-р Иван Маджаров по време на дебатите за конкурентоспособността на болниците и здравните услуги на форума.По думите му с новата рамка на финансиране трябва да подсигури някакви критерии за качеството.Твърденията на шефа на БЛС срещнаха подкрепата на председателя на ББА Андрей Андрей Марков, който заяви, че разходите за здравеопазването трябва да излязат на светло. Той е сигурен, че българската здравна система може да отговори на нарасналите изисквания на хората и обществото.Според лекарите един от начините за събиране на обективни данни е въвеждането на електронната здравна система, както и обучаване на медиците в новите технологии. По думите на лекарите пациентът трябва да бъде фактор, където и да отиде, важни са екипите и принципите на управление, а не големините на болницата.Столична община отделя между 8 и 10 милиона лева годишно за общинските болници, за да подобри качеството на медицинското обслужване, обяви столичният кмет Йорданка Фандъкова при откриването на форума. Няма добър град за живеене без добро здравеопазване, изтъкна Фандъкова и допълни, че трудът на всички медицински специалисти трябва да се оценява по подобаващ начин.Кметът приветства извършването на наблюдението за качеството на болничната грижа. По думите на градоначалника едно такова сериозно проучване е много трудна задача, но тя е важна.Най-важното и най-голямото богатство са високообразованите хора, а в столицата се намират най-добрите медицински университети и най-добрите възможности за лечение, подчерта Фандъкова.Добрата болница са добрите лекари и специалисти, които работят в нея. Има много болници, които предлагат добри условия, но важно място заемат общинските болници и лекарите, акцентира столичният кмет.На форума присъства и зам.-министъра на здравеопазването Жени Начева, която също приветства инициативата и заяви, че Министерство на здравеопазването. Според Начева едно такова проучване и наблюдение ще даде по-голяма прозрачност и яснота за изпълнителните на медицинска помощ за пациентите в кои лечебни заведения се изпълнява качествена медицинска помощ.", "date": "2019.03.25", "title": "Българският пациент остава неинформиран за лечението си"}
{"url": "https://news.bg/regions/zapochva-obshtestvena-porachka-za-nad-22-mln-leva-za-stroitelen-nadzor-po-am-hemus.html", "text": "Агенция \"Пътна инфраструктура\" стартира обществената поръчка за избор на строителен надзор при изграждането на автомагистрала \"Хемус\" в участъка от пътен възел \"Боаза\" до пресичането с път I-5 Русе - Велико Търново.Тръжната процедура е в две обособени позиции, а срокът за подаване на офертите е до 17,30 ч. на 16 май. Общата индикативната стойност на поръчката 22 427 600 лв. без ДДС.В обособена позиция 1 са първите три участъка, от общо шест, от трасето, което ще се изгражда: Участък 1 от км 87+800 до км 94+980 км и от км 96+600 до км 103+060, включително пътен възел \"Дерманци\", Участък 2 от края на пътен възел \"Дерманци\" (пресичане с път ІІІ-307) до пресичането с път ІІІ-3005, включително пътен възел \"Каленик\", от км 103+060 до км 122+260\" и Участък 3 от края на пътен възел \"Каленик\" (пресичане с път ІІІ-3005) до пресичането с път ІІ-35, включително пътен възел \"Плевен\" от км 122+260 до км 126+780 и от км 127+100 до км 139+340\". Индикативната стойност на поръчката е 9 281 089 лв. без ДДС.В обособена позиция № 2 са: Участък 4 от края на пътен възел \"Плевен\" (пресичане с път II-35) до път III-301 включително пътен възел \"Летница\", от км 139+340 до км 166+144.09; Участък 5 от края на пътен възел \"Летница\" (пресичане с път III-301) до път III-303 включително пътен възел, от км 166+144,09 до км 189+344; Участък 6 от края на пътен възел на път III-303 до път I-5 включително пътен възел, от км 189+344 до км 222+000\". Индикативната стойност на поръчката е 13 146 511 лв. без ДДС.На 6 март АПИ обяви обществена поръчка по чл.20, ал.2 от ЗОП за определяне на изпълнител на консултантска услуга за участъка от км 94+980 до км 96+600 на АМ \"Хемус\".На 19 март бяха отворени постъпилите три оферти и в момента тръжната комисия разглежда предложенията.", "date": "2019.03.25", "title": "Започва обществена поръчка за над 22 млн. лева за строителен надзор по АМ \"Хемус\""}
{"url": "https://news.bg/world/istoricheski-den-parva-sreshta-na-frensko-germanski-parlament.html", "text": "Франция и Германия провеждат първото си съвместно парламентарно заседание като част от ангажимента си за установяване на по-тесни отношения, информира Би Би Си.По 50 депутати от всяка страна от почти всички политически партии, пропорционално на броя им в националните парламенти, участват на пленарното заседание.Планът е новият съвместен парламент да се събира по два пъти на година.Тази стъпка е предприета след , който има за цел да засили френско-германското сътрудничество в Европа.Целта на новия парламент е да приложи това споразумение, подписано през януари, и да следи за \"делата от общ интерес\", включително външната политика, сигурността и отбраната. Съвместният парламент няма да е правно обвързващ с националните парламенти на всяка от двете държави.Днешната първа сесия е предимно церемониална и процедурна.Председателят на Бундестага Волфганг Шойбле и председателят на френския парламент Ришар Феран се подписаха под споразумението за общия парламент.Шойбле заяви, че новата организация \"подчертава ангажимента ни да поставим двустранното сътрудничество в европейски контекст\".\"Германия и Франция имат специална отговорност за Европа\", добави той.Феран сподели снимка в \"Туитър\" и определи церемонията по подписването като \"исторически ден\".\"Ако френско-германският двигател не работи, цяла Европа ще се забави\", подчерта той.", "date": "2019.03.25", "title": "„Исторически ден” –  първа среща на френско-германски парламент"}
{"url": "https://news.bg/int-politics/izrael-zapochna-voenna-ofanziva-v-ivitsata-gaza.html", "text": "Въоръжените сили на Израел обявиха, че са започнали да атакуват терористични цели в Ивицата Газа, съобщават израелските медии.Палестински медии съобщават за \"масирани бомбардировки\" по сгради в Ивицата Газа. В един от случаите израелски самолет е ударил сграда в град Газа с няколко ракети \"Шехаб\". Това става, след като седем души бяха ранени рано тази сутрин, след като къща в централната част на Израел е била ударена от ракета, изстреляна от Ивицата Газа, което накара израелският премиер Бенямин Нетаняху да скъси престоя си във Вашингтон и да се завърне в Израел по-рано от предвиденото.Местни общини близо до границата с Газа са отворили бомбоубежища в подготовка за отговор на израелската офанзива в Газа.След това са били издадени заповеди за отварянето на бомбоубежищата в градовете Тел Авив, Ришон ле Цион, Беершеба, Петах Тиква и Кирят Гат. Израелските въоръжени сили уточниха, че ракетата, която е ударила къща в община Мишмерет, е била изстреляна от позиция на \"Хамас\" близо до Рафа в южната част на Газа, от разстояние от около 120 км. Израелските военни твърдят, че ракетата е била произведена от радикалната ислямистка палестинска групировка. \"Хамас\" отричат да имат нещо общо. Израелските военни са изпратили две пехотни бригади и бронирани сили в южната част на Израел и се подготвят за мобилизирането на хиляди запасняци, включително и такива от командването на противовъздушната отбрана, разузнавателния корпус и фронтовото командване.Израелските военни не са издали обичайните официални заповеди за незабавно свикване на запасняците, а вместо това им казва да се подготвят за призоваване за мобилизиране в случай на значителна ескалация. Това е първият път от години, в който израелските въоръжени сили предприемат такава стъпка.Израел също така затвори граничните пунктове Ерец и Карем Шалом в Ивицата Газа.Известието е изпратено на запасняците в постоянната армия, което, въз основа на прецедент, може да показва, че Израел се подготвя за сухопътна операция в Газа.Николай Младенов, който е специален координатор на ООН за близкоизточния мирен процес, заяви, че ООН \"работи интензивно с Египет и всички страни\", за да намали напрежението.", "date": "2019.03.25", "title": "Израел започна военна офанзива в Ивицата Газа"}
{"url": "https://news.bg/regions/remontirat-tri-viadukta-na-am-trakiya-v-posoka-plovdiv.html", "text": "Започна ремонтът в платното за Бургас на три мостови съоръжения на АМ \"Тракия\" - при 13-ти, 15-ти и 20-ти километър. Виадуктите не са обновявани основно от построяването им преди повече от 30 години. При извършването на строителните работи движението ще се осъществява двупосочно в платното за София.За улеснение на трафика в края на работната седмица - в петък и събота, в района на ремонтирания участък ще има две ленти в посока Пловдив и една за София, а в неделя и понеделник сутрин ще има две ленти за София и една за Пловдив.Предвижда се ремонтните дейности да завършат преди началото на активния туристически сезон.На трите виадукта ще бъде направен ремонт на пътните плочи, греди, дилатационни фуги и тротоарни блокове, хидроизолация, нова асфалтова настилка, маркировка, нови предпазни парапети и мантинели. Съоръжението при 13-ти км е с дължина 254 м, при 15-ти км - 322 м, а при 20-ти км - 400 м.Агенция \"Пътна инфраструктура\" апелира шофьорите да карат разумно и да спазват стриктно въведената временна организация на движението по време на строителните работи. Ремонтът е наложителен и трябва да бъде направен, за да се пътува след това много по-удобно по обновени пътни участъци.През миналата седмица започна и ремонт на моста над река Тополница на АМ \"Тракия\". До 30 април движението от 77-ми до 78-ми км в посока Пловдив се ограничава в активната и аварийната лента и се осъществява в изпреварващата лента.Предвиден е ремонт на дилатационна фуга, хидроизолация, възстановяване на бетонови повърхности на устой и греда, полагане на нова асфалтова настилка и хоризонтална маркировка.От 7 март движението по моста над река Елшишка при км 89-ти на АМ \"Тракия\" се осъщестява двупосочно в платното за София, поради ремонт на платното за Пловдив.Дейностите включват смяна на гредите на мостовото съоръжение, нова хидроизолация, асфалтиране и хоризонтална маркировка. Очаква се строителните работи да приключат до края на май. В края на ноември миналата година завърши ремонтът на платното за София.За улеснение на трафика от 13 ч. всеки петък до 17 ч. в събота, в района на ремонтирания участък, има две ленти в посока Пловдив и една за София.От 17 ч. всяка събота до 10 ч. в понеделник ще има две ленти за София и една лента за Пловдив. Целта е улеснение на трафика в пиковите часове през почивните дни, когато много хора тръгват на път.", "date": "2019.03.25", "title": "Ремонтират три виадукта на АМ \"Тракия\" в посока Пловдив"}
{"url": "https://news.bg/int-politics/tramp-ofitsialno-prizna-suvereniteta-na-izrael-nad-golanskite-vazvisheniya.html", "text": "Президентът на САЩ Доналд Тръмп в присъствието на израелския министър-председател Бенямин Нетаняху подписа документ за признаването суверенитета на Израел над Голанските възвишения, съобщават световните осведомителни агенции.\"Израел никога не е имал по-добър приятел от вас\", изтъкна Нетаняху, обръщайки се към Тръмп.Той също така е нарекъл \"исторически\" деня на подписването на документа.На съвместната пресконференция с Нетаняху Тръмп приветства \"силните\" отношения между САЩ и Израел, докато Нетаняху нарече подписването \"историческа справедливост\" и \"дипломатическа победа\".  Наричайки решението \", високопоставен служител от външното министерство на Сирия заклейми дейсвтията на Тръмп.На 21 март  суверенитета на Израел над Голанските възвишения.Впоследствие Европейският съюз напомни, че не признава Голанските възвишения като част от Израел. Освен това външното министерство на Франция подчерта, че реализацията на инициативата на Тръмп би противоречало на нормите на международното право. признаването от страна на Тръмп поставя региона на ръба на нова криза, а министърът на външните работи на Иран Мохамед Джавад Зариф заяви, че всички министри на външните работи на страните членки на Организацията за ислямско сътрудничество са шокирани от думите на американския държавен глава.Също така на 24 март Ердоган посочи, че възнамерява да повдигне въпроса за Голанските възвишения пред Общото събрание на ООН.Голанските възвишения са спорна територия между Израел и Сирия, като те бяха окупирани от еврейската държава през 1967 г. по време на Шестдневната война и официално наложи контрола си над него през 1981 г., което и до днес не е признато от никоя друга страна.", "date": "2019.03.25", "title": "Тръмп официално призна суверенитета на Израел над Голанските възвишения"}
{"url": "https://news.bg/regions/trima-postradali-pri-verizhna-katastrofa-do-kazanlak.html", "text": "Трима души са пострадали при верижна катастрофа до Казанлък. Откарани са в болница, съобщава БГНЕС.Катастрофата е станала на половин километър преди с. Дунавци, като колите се движили в посока София.Шофьор на \"Волво\" решава да завие наляво, колата зад него избягва удар, но третата кола - \"Лексус\" с десен волан, се блъска в първия автомобил.Полиция регулира движението.", "date": "2019.03.25", "title": "Трима пострадали при верижна катастрофа до Казанлък"}
{"url": "https://news.bg/politics/paketat-mobilnost-vleze-v-dnevniya-red-na-ep-za-sryada.html", "text": "Европейският парламент оставя без промяна дневния си ред и гласува предложените промени в правилата за международните пътни превози в сряда.Евродепутати коментират, че се преследват единствено политически цели, досега в транспортна комисия не е постигнато съгласие. Евродепутатът от Андрей Новаков определя решението като \"една от най-големите грешки\", а гласуването в сряда ще бъде \"хвърляне на зарове\", съобщава БТА, цитирана от НоваТВ.С два гласа можеше да се обърне дневния ред и пакетът мобилност да отпадне от дневния ред. Трима български евродепутати отсъстваха от зала, посочва БНТ - това са Николай Бареков, Светослав Малинов и Неджми Али. Председателят на ЕП Антонио Таяни обясни, че най-рано във вторник следобед евродепутатите ще разполагат с превод на всички близо 2000 предложения за промени в изготвените от транспортната комисия текстове.Засега не са публикувани и на английски език.По-рано днес повечето парламентарни групи не подкрепиха предложените законодателни промени и очакваха обсъждането и гласуването на правилата да бъде отложено.Припомняме, Пакетът \"Макрон\" може да влезе в дневния ред на пленарната сесия на ЕП по предложение на председателя на Алианса на либерали и демократи за Европа (АЛДЕ) Ги Верхофстад.Ако това стане, превозвачи от България, Румъния, Латвия, Литва, Полша и Унгария излизат на. Очаква се камиони да блокират улиците, а хората да направят жива верига около Европарламента.Това, което най-много притеснява нашите превозвачи, е изискването автомобилите и шофьорите да се прибират на 20 дни в страната си, а фирмите да плащат европейски ставки..", "date": "2019.03.25", "title": "Пакетът \"Мобилност\" влезе в дневния ред на ЕП за сряда"}
{"url": "https://news.bg/int-politics/siriya-izrigna-sreshtu-tramp-za-priznavaneto-na-golanskite-vazvisheniya.html", "text": "Сирия заклейми решението на президента на САЩ Доналд Тръмп да признае суверенитета на Израел над спорните Голански възвишения.Външното министерство на Сирия определи решението като \"скандална атака срещу суверенитета и териториалната цялост\" на страната, която контролираше Голанските възвишения до Шестдневната война през 1967 г., когато територията беше завзета от Израел.По-рано днес Тръмп заяви, че САЩ признават \"абсолютното право на Израел да се отбранява\" от Сирия, Иран и други заплахи, като добави, че Вашингтон ще продължи да подкрепя способността на Израел да има \"силна национална сигурност\".В същото време премиерът на Израел Бенямин Нетаняху се зарече да стори всичко възможно, за да \"защитя нашия народ и нашата държава\" и настоя, че Голанските възвишения сега са \"по-важни от всякога\".", "date": "2019.03.25", "title": "Сирия изригна срещу Тръмп за признаването на Голанските възвишения"}
{"url": "https://news.bg/int-politics/tri-yadreni-bombardirovacha-na-sasht-zabelyazani-kray-granitsite-na-rusiya.html", "text": "Три стратегически американски бомбардировача Boeing B-52H Stratofortress са се приближили до границите на Русия, съобщават руските медии, позовавайки се на мониторинговия сайт Plane Radar.Както отбелязва порталът, тази сутрин двойка B-52H е излетяла от британска военновъздушна база, прелетели са над руския ексклав Калининградска област, проучили са въздушното пространство на прибалтийските страни и след това са се завърнали в базата си във Великобритания.Полетът на бомбардировачите е бил извършен на височина от около 3000 метра.Според Plane Radar, в почти същото време още един американски Stratofortress е летял до Калининградска област за отработване на бомбардировки срещу базата на балтийския флот на Русия.Освен това за подкрепа на B-52H от британската военновъздушна база \"Милденхол\" е излетял самолет за радиоелектронно разузнаване на военновъздушните сили на САЩ Boeing RC-135V Rivet Joint.Напоследък активността на чуждестранни разузнавателни самолети и безпилотни летателни апарати в близост до границите на Русия се увеличи значително. Така например през миналата седмица Boeing B-52H на няколко пъти имитира бомбардировка срещу базата на балтийския флот на Русия. Освен това Русия няколко пъти вдигна изтребители Су-27 заради американските B-52H.Говорителят на руския президент Владимир Путин - Дмитрий Песков, отбеляза, че появата на американски бомбардировачи близо до руските граници създава допълнително напрежение.", "date": "2019.03.25", "title": "Три ядрени бомбардировача на САЩ забелязани край границите на Русия"}
{"url": "https://news.bg/int-politics/tereza-mey-othvarlya-perspektivata-za-vtori-referendum-za-brekzit.html", "text": "Британският премиер Тереза Мей заяви пред парламента, че ще отхвърли план за провеждане на нов референдум за Брекзит, ако депутати го предложат чрез потенциален индикативен процес на гласуване.Отговаряйки на депутата от групата на независимите Крис Лесли, Мей изтъкна, че втори референдум за оттеглянето на Великобритания от Европейския съюз ще се конфронтира с резултатите от първото всенародно допитване, което се проведе през юни 2016 г.Мей също така отхвърли възможността за договаряне на митнически съюз с ЕС след Брекзит, ако депутатите подкрепят споразумението в индикативните гласувания. Мей настоя, че е много важно за страната да може да договоря свои собствени търговски споразумения, след като излезе от ЕС.По-рано днес британският премиер заяви, че все още няма достатъчна подкрепа в британския парламент за споразумението, което тя сключи с ЕС за развода. Въпреки това тя изключи варианта за предоговаряне на споразумението, за да спечели по-голяма подкрепа в парламента. Мей също така изрази несъгласието по т. нар. поправка \"Летуин\", която ще позволи на британските депутати да решават по отношение на бъдещите преговори с ЕС за Брекзит.", "date": "2019.03.25", "title": "Тереза Мей отхвърля перспективата за втори референдум за Брекзит"}
{"url": "https://news.bg/disasters/novo-mashtabno-prekasvane-na-toka-vav-venetsuela-vklyuchitelno-v-karakas.html", "text": "Ново мащабно прекъсване на електрозахранването засегна няколко региона във Венецуела, включително и голяма част от столицата Каракас, съобщават \"Франс прес\" и потребители в социалните мрежи. Инцидентът е възникнал в 13:20 часа местно време (19:20 часа българско).На 7 март Венецуела беше засегната от мащабно спиране на тока, като бяха засегнати по-голямата част от щатите, оставяйки страната, в която живеят над 30 млн. души, без достъп до основни цивилизационни придобивки, включително вода и медицинско обслужване в болниците.Националният доставчик на електроенергия Corpoelec настоя, че прекъсването на електричеството е било в резултат на саботаж на голямата водноелектрическа централа Гури в източната част на страната. Президентът Николас Мадуро хвърли вината за кризата върху САЩ, докато Вашингтон отрече да има роля в прекъсването на електрозахранването.", "date": "2019.03.25", "title": "Ново мащабно прекъсване на тока във Венецуела, включително в Каракас"}
{"url": "https://news.bg/int-politics/rosen-zhelyazkov-za-glasuvaneto-na-paketa-mobilnost-besen-sam-ot-tozi-rezultat.html", "text": "Бесен съм от този резултат. Така на извънредна пресконференция министърът на транспорта Росен Желязков коментира гласуването на в Европейския парламент.\"Резултатът е изключително разочароващ. Аз ще изляза от политическата коректност и ще кажа направо: Бесен съм от този резултат! И знаете ли защо? Защото ние имаме 17 члена от 700 в ЕП. Тези 17 души можеха да решат мача\", посочи Росен Желязков.Това \"пакетче\" няма да стане и ще кажа \"forget about it\". Очаквам пълна мобилизация. Ние не искаме най-добрия вариант за България, а най-добрия вариант за Европа. В момента загубихме нашия мач в последната минута\", заяви министърът на транспорта.Заради смущенията на франкфуртското летище седем евродепутати за малко да закъснеят за гласуването, но все пак са успели да стигнат, допълни транспортният министър.Този нефелен пакет за Следващият европарламент трябва да направи по-добро законодателство по въпроса, заяви транспортният министър.Пакет \"Мобилност\" влиза в сряда в Европарламента за гласуване.", "date": "2019.03.25", "title": "Росен Желязков за гласуването на пакета \"Мобилност\": Бесен съм от този резултат"}
{"url": "https://news.bg/int-politics/trima-evrodeputati-ot-balgariya-provaliha-othvarlyaneto-na-paketa-mobilnost.html", "text": "Светослав Малинов, Николай Бареков и Нежми Али са тримата депутати, които са отсъствали от залата днес по време на гласуването, съобщи министърът на транспорта Росен Желязков.Припомняме ви, че два гласа днес не достигнаха на лагера на противниците на промените.Пред БНР Светослав Малинов заяви, че е бил възпрепятстван от неуредиците на летището във Франкфурт.Нежми Али посочи пред националното радио, че семеен проблем го е задържал в България.Във \"Фейсбук\" страницата си Николай Бареков написа, че не е участвал в гласуването \"ЗА бизнеса на транспортните олигарси\" и така подкрепя по-добрите условия на труд за българските работници.\"Изпълних волята на моите избиратели, пратили ме в Брюксел, да работя за подобряването на техните доходи, социално положение и условия на труд. Нека лобистите на транспортните олигарси, които финансират укриващия се в САЩ издирван от медиите политик, сега се поставят на мястото на един обикновен български шофьор на ТИР\", пише още той.", "date": "2019.03.25", "title": "Трима евродепутати от България провалиха отхвърлянето на пакета \"Мобилност\""}
{"url": "https://news.bg/politics/rumen-radev-partiite-sami-da-se-chistyat-ot-korumpirani-i-nekompetentni.html", "text": "\"Моята позиция винаги е била принципна. Преди два месеца по време на моя годишен отчет много ясно заявих, че партиите, които искат да видят себе си на бъдещия политически хоризонт, трябва сами да се чистят от корумпирани и некомпетентни кадри с управленски амбиции, а не да чакат да гърмят скандали и да ги гасят с оставки.\" Това заяви държавният глава Румен Радев, който е на посещение в Египет.Коментарът на Радев дойде в отговор на журналистически въпрос за това какво мисли за подадените оставки на представители на изпълнителната власт, а именно правосъдния министър  и заместник-министъра на спорта .Пред всичко Радев подчерта, че няма желание да коментира темата. Той не дошъл е Египет, за да коментира родните скандали с управляващи.Иначе апелът му париите да се чистят от корумпираните политици се отнасял за всички от политическия спектър у нас.Днес . Те ще вземат участие на бизнес форум в Кайро в рамките на официалното посещение на държавния глава.\"Египет има ключова роля в региона в борбата срещу тероризма, организираната престъпност, радикалния ислям и нелегалната миграция. Затова сътрудничеството с Египет е важно за нашата национална и европейска сигурност\", коментира Радев.По думите му освен това арабската страна е и най-големият търговско-икономически партньор на България за региона на Близкия изток и цяла Африка.\"Стокообменът вече надхвърли един милиард долара, но има още по-голям потенциал за развитие, затова с мен водя внушителна бизнес делегация във важни области от взаимен интерес\", обясни президентът.Той добави, че се очакват редица споразумения между представителите на бизнеса от двете държави. \"Тези дни са много важни, програмата е наситена, има и бизнес форум. Очаквам наистина добри сделки\", подчерта Радев.", "date": "2019.03.25", "title": "Румен Радев: Партиите сами да се чистят от корумпирани и некомпетентни"}
{"url": "https://news.bg/world/parlamentat-na-velikobritaniya-glasuva-sdelkata-za-brekzit-vav-vtornik.html", "text": "Премиерът на Обединеното кралство Тереза Мей иска третото гласуване на сделката за Брекзит да се проведе във вторник, след което ще обмисли \"показателни гласувания\", информира ITV.\"Даунинг стрийт\" съобщи, че все още не е взето окончателно решение. Говорител на правителството отказва да потвърди дали следващото гласуване ще се проведе тази седмица.По-рано беше разпространена информация, че Междувременно Би Би Си съобщава, че премиерът не е успял да убеди Демократичната юнионистка партия да промени позицията си след разговор между Мей и Арлин Фостър.Министър-председателят ще направи обръщение в парламента в 15,30 часа по Гринуич.Британското правителство обсъжда и сценарий за организиране на предсрочни парламентарни избори.", "date": "2019.03.25", "title": "Парламентът на Великобритания гласува сделката за Брекзит във вторник?"}
{"url": "https://news.bg/society/parvo-myasto-za-balgarski-uchenitsi-na-mezhdunaroden-forum-za-zdravoslovna-hrana.html", "text": "Отборът на България спечели първо място на международен форум за приготвяне на здравословна храна.Отличието беше спечелено в категория за десерти на международното състезание, което се проведе в град Казарго, Италия. В отличното представяне на България с професионални и езикови умения участваха дванадесетокласниците Богдан Петров, Кристиян Тодоров, Мартин Йорданов и Мартин Чистовски, пишат от Министерството на образованието (МОН). Младежите бяха водени от инж. Юлия Панджерова, преподавател в Софийска професионална гимназия по туризъм.В състезанието участваха 32 отбора от 17 страни, сред които бяха Италия, Русия, Полша, Унгария, Естония, Португалия, Германия, Чехия, Словакия, Словения, Франция, Украйна, Литва, Латвия, Румъния, Молдова, България и други, допълват от просветното министерство.", "date": "2019.03.25", "title": "Първо място за български ученици на международен форум за здравословна храна"}
{"url": "https://news.bg/regions/babh-ustanovi-bolesti-po-zhivotnite-v-yambol.html", "text": "От БАБХ констатираха случаи на бактериални и вирусни болести по животните в Ямболска област, съобщиха от Българската агенция за безопасност на храните (БАБХ).Пробите са взети от ветеринари от Ямбол. Те са изследвани проби в Националната референтна лаборатория към Националния диагностичен научноизследователски ветеринарномедицински институт (НДНИВМИ).В лабораторията е установено наличие на Мукозна болест по говедата и Пастьорелоза в няколко регистрирани животновъдни обекта в област Ямбол.Поставянето на диагнозата е в резултат на посещение на обектите от страна на епизоотолога на областната структура на Българската агенция по безопасност на храните (БАБХ).Обектите са посетени на място и е установено, че не се полагат адекватни грижи за животните, поради което са се проявили и констатираните заболявания. В тях е наблюдавана смъртност при животните, за която Ямболската агенция за храните е взела мерки след като е била сигнализирана.В единия от случаите не е спазена процедурата за уведомяване на официалните власти при съмнение за заразна болест по животните - ОДБХ-Ямбол е получила сигнала със забавяне и от странични лица, не от самия животновъд или от регистрирания ветеринарен лекар.Държавната програма за профилактика и борба срещу болестите по животните предвижда мерки срещу тези заболявания, които трябва да се платят от фермерите. За своя сметка стопаните трябва де потърсят регистрираните ветеринарни лекари, с които са сключили договор за обслужване на фермите им.БАБХ напомня, че адекватното хранене и поддържането на животните в добро здраве са основни аспекти на хуманното отношение към животните.", "date": "2019.03.25", "title": "БАБХ установи болести по животните в Ямбол"}
{"url": "https://news.bg/int-politics/turski-iztrebiteli-tormozyat-gratski-helikopter-v-koyto-e-tsipras.html", "text": "Премиерът на Гърция Алексис Ципрас обяви, че турски изтребители са тормозили хеликоптера, с който е пътувал по време на посещение на отдалечен гръцки остров по случай Деня на независимостта на Гърция, който се отбелязва днес (25 март) в южната ни съседка, съобщава \"Асошиейтед прес\".Ципрас уточни, че е бил \"посрещнат\" от турски изтребители, нарушаващи гръцкото въздушно пространство по време на пристигането му на малкия източен егейски остров Агатониси.Този ход принудил хеликоптера да извърши маневри на ниска височина, докато гръцки изтребители са пристигнали, за да отклонят турските самолети, уточни Ципрас.Гърция и Турция отдавна имат обтегнати отношения и са разделени по няколко въпроса, включително териториални спорове в Егейско море. Атина често се оплаква, че турски изтребители нарушават нейното въздушно пространство.Ципрас подчерта, че Гърция е ангажирана да провежда диалог и да си сътрудничи с Турция, но ако е необходимо \"ще направим това, което нашите предци са ни учили, а именно - да защитаваме страната си\".", "date": "2019.03.25", "title": "Турски изтребители тормозят гръцки хеликоптер, в който е Ципрас"}
{"url": "https://news.bg/politics/ochakva-se-prez-mesets-may-da-zapochnat-pregovorite-za-f-16.html", "text": "Очаква се през месец май да започнат директните преговори за закупуването на американски изтребители Ф-16 за българската бойна авиация. Това заяви пред БНР заместник-министърът на отбраната Атанас Запрянов на конференция за членството на страната ни в НАТО.Американската страна проучва изискванията на българското министерство, каза Запрянов.По думите му сега тази заявка трябва да бъде анализирана и остойностена от другата страна. След това \"да се срещат\" финансовите възможности, които заделяме с това, което ни се предлага. По думите на Запрянов ценовото предложение трябва да мине през Американския конгрес. Твърдо до 2024 година ще ги има всички самолети България, осемте, категоричен е зам.-военният министър.Американският посланик Ерик Рубин посочи, че с придобиване изтребителите, България ще покаже желанието си да играе активна роля като член на НАТО.\"Това не само ще освободи България от зависимостта от руско и съветско оборудване, но изборът и стратегически за сътрудничество със САЩ, което ще продължи десетилетия. Така както предните години САЩ са инвестирали над 300 милиона долара в обучение и отбранителни проекти\", смята Запрянов.По време на своето изказване пред присъствалите на форума президентът на България (2012-2017 г..) Росен Плевнелиев призова за пълноценна интеграция. Според него програмата на правителството трябва да е до 2030 г. А модернизацията да е изпълнена с партньорите в НАТО.\"Да купим мъничко от сухопътните машини, защото може би има политически проблем със самолетите или утре да купим мъничко от фрегатите, защото може би други ден ще има проблем със сухопътните машини. Да не говорим за бивши империи, на които продължаваме да наливаме пари за тяхното остаряло военно оборудване, вече над 30 години. Купете ги от нашите партньори в НАТО\", каза Плевнелиев.", "date": "2019.03.25", "title": "Очаква се през месец май да започнат преговорите за Ф-16"}
{"url": "https://news.bg/crime/do-mesets-sgs-reshava-za-kamenarov.html", "text": "До месец става ясна бъдещето на генералния директор на БНТ Константин Каменаров като такъв.Съставът на Софийски градски съд (СГС) с председател съдия Руси Алексиев приключи делото срещу Каменаров. По думите на магистрата решението на съда ще бъде обявено в срок, до месец.Днешното заседание по делото продължи само час.Пред магистратите показания даде медикът от болницата \"Св. Анна\" д-р Росица Иванова, която е изследвала кръвната проба на Каменаров.До съдебната зала не стигна алкохолният дневник от здравното заведение, където пише кой е взел пробата от Каменаров. Това не се и наложи, защото от думите на Иванова стана ясно, че пробата е взета от медицинска сестра, а не от доктор. Защитата на Каменаров се хвана точно за това и поиска делото да бъде прекратено или върнато за разглеждане на долната инстанция в Софийския районен съд. Държавното обвинение пък настоя за потвърждаване на осъдителната присъда на Каменаров от СРС.Припомняме, пред Софийския градски съд Каменаров обжалва условната си присъда за шофиране след употреба на алкохол.Ако съдът признае Каменаров за виновен, той вече няма да може да заема поста като генералния директор на БНТ, защото по закон членовете на управата на националната телевизия не могат да бъдат осъждани.Каменаров беше хванат да шофира пиян късно вечерта през юни 2016 г. Тогава той беше спрян за полицейска проверка, а пробата му с дрегер отчела 1.6 промила.В края на 2017 г. Софийският районен съд му наложи условна присъда от година и три месеца затвор, 600 лева глоба, както и отнемане на шофьорската му книжка за година и половина. Той обжалва съдебния акт пред Софийския градски съд.Процесът по обжалването беше отлаган няколко пъти - за ангажименти или заболявания на Каменаров или адвоката му. Последното отлагане обаче предизвика отзвук, защото стана ясно, че докато е бил болен, Каменаров всъщност е бил в командировка в Брюксел., показа, че всичко около здравния документ, с който Каменаров отложи делото, е по правилата.", "date": "2019.03.25", "title": "До месец СГС решава за Каменаров"}
{"url": "https://news.bg/regions/zaradi-urana-otdelyat-68-000-za-mineralna-voda-v-haskovo.html", "text": "68 000 лв. за минерална вода получават училища, детски градини, социални и здравни заведения в община Хасково. Причината да се снабдяват с минерална вода е наличието на уран в питейната вода в града, съобщиха от община Хасково.Ползването на минерална вода е задължително, след като водата в Хасково беше забранена за пиене и готвене, заради завишени норми на уран.В бюджета на община Хасково има резерв за непредвидени и неотложни разходи в размер на 600 000 лв. От тях до 100 000 лв. са за възстановяване на средства за минерална вода.Кризата с водата в Хасково е от април 2017 година и досега са изхарчени само за минерална вода близо 500 000 лева.Припомняме, скандалът с повишеното ниво на  2017 година.Тогава излязоха наяве не само повишените стойности на отровния елемент във водопроводната система, но и имаше обвинения от страна на БСП, че и предишното правителство на ГЕРБ е знаело за опасността, но не е уведомило населението от страх от недоволство и намаляване на предизборните резултати. Тогава здравните власти в Хасково увериха, че са  и опасност за населението няма. От Федерацията на потребителите в България обявиха, че превишените нива са , но това е останало скрито.Тогава в 44-то Народно събрание бе сформирана и специална временна комисия, която да разследва случая, включително и източникът на уран във водата.В началото на месец юни 2017 година от областната администрация в града съобщиха, че стойностите на уран във водата в Хасково са в допустимата норма и .Две седмици по-късно обаче от Регионалната здравна инспекция в Хасково информираха, че в четири  е . Тогава властите забраниха използването на чешмяната вода за питейни нужди.", "date": "2019.03.25", "title": "Заради урана отделят 68 000 за минерална вода в Хасково"}
{"url": "https://news.bg/world/polski-vestnitsi-izlyazoha-s-prazni-stranitsi-kato-priziv-kam-ep-za-reforma-na-avtorskoto-pravo.html", "text": "Големи полски вестници излязоха с празни първи страници като призив към Европейския парламент да приеме спорна реформа за авторското право, която поставя в сблъсък традиционните медии с интернет гигантите, информира АФП.\"Днес призоваваме полските членове на Европейския парламент за солидарност с гласуване в подкрепа на Директивата за авторското право на единния цифров пазар\", пише в петиция, подписана от главните редактори на 30 полски национални и регионални ежедневници, които подкрепят реформата.Според тях авторите не получават достатъчно голяма компенсация за разпространяването на работата им в интернет. Допълва се, че творците често живеят в истинска бедност и напускат професията си, се казва в съобщение, публикувано от всекидневника Rzeczpospolita и други вестници, включително Gazeta Wyborcza и Fakt.Преди утрешното гласуване в Европейския парламент се провежда яростен лобизъм и протести от поддръжниците и опонентите на законопроекта, който има за цел да осъвремени законодателството за авторското право, което датира от преди създаването на повечето онлайн социални мрежи и сега е на близо две десетилетия.Според промените европейското законодателство за първи път ще държи платформите отговорни за спазването на авторското право, като ще изисква от тях да проверяват всичко, което потребителите са публикували, за да се предотвратява нарушаване на авторските права.Реформата, която се подготвя през последните години, се подкрепя от медиите и творците, които искат да получат по-голямо възнаграждение за труда си от платформи като YouTube и Facebook за използваното съдържание.Новата директива \"ще подкрепи творците, но няма да навреди на интернет потребителите\".Но интернет гигантите категорично са против директивата.Десетки хиляди протестираха в Германия в събота. Те организираха инициативата \"Спаси интернет\". Подобни протести имаше и в Австрия, Полша и Португалия.", "date": "2019.03.25", "title": "Полски вестници излязоха с празни страници като призив към ЕП за реформа на авторското право"}
{"url": "https://news.bg/int-politics/koalitsionnite-partnyori-na-tereza-mey-ya-polyaha-sas-studen-dush-za-brekzit.html", "text": "Лидерът на северноирландската Демократична юнионистка партия, която подкрепя правителството на британския премиер Тереза Мей, обяви, че няма никаква промяна в тяхното противопоставяне на нейното споразумение за развод с Европейския съюз. Това обяви говорителят на партията, цитиран от \"Ройтерс\".Мей е попитала лидера на Демократичната юнионистка партия Арлин Фостър по време на телефонен разговор дали има някакъв знак нейната партия да би променила позицията си във връзка с подкрепата за законопроекта за излизането от ЕС.Говорителят на Демократичната юнионистка партия е заявил пред \"Ройтерс\", че съветът на Фостър към Мей е бил засилване на позицията на Найджъл Додс, който е заместник-председател на партията, и който е заявил позицията си в петък, когато той нарече представянето на Мей на срещата на върха на ЕС в Брюксел \"разочароващ и непростим\" провал.", "date": "2019.03.25", "title": "Коалиционните партньори на Тереза Мей я поляха със студен душ за Брекзит"}
{"url": "https://news.bg/world/kosovski-ministar-razkritikuva-genotsida-na-nato-nad-sarbiya-i-ostana-bez-rabota.html", "text": "Премиерът на Косово Рамуш Харадинай уволни заместник-министъра на правосъдието, който е етнически сърбин. Министър Весна Микич е уволнена за коментар, че бомбардировките на НАТО над Сърбия през 1999 г. са \"планиран геноцид\", информира \"Ройтерс\".\"НАТО извърши планиран геноцид над суверенна държава, която се бореше срещу албанския тероризъм в собствените си граници\", написа Микич в профила си във \"Фейсбук\" в неделя, когато се навършиха 20 г. от бомбардировките на НАТО.Алиансът извърши въздушни удари над Югославия през 1999 г. След 78 дни на бомбардировки бившият югославски президент Слободан Милошевич нареди на войниците си да се изтеглят от Косово.\"В правителството на Косово няма място за лица, въпреки техния етнос, които опетняват нашите общи евроатлантически ценности\", се казва в съобщение на министър-председателя.", "date": "2019.03.25", "title": "Косовски министър разкритикува „геноцида” на НАТО над Сърбия и остана без работа"}
{"url": "https://news.bg/int-politics/kralyat-na-jordaniya-otmeni-ofitsialno-poseshtenie-v-rumaniya-zaradi-jerusalim.html", "text": "Кралят на Йордания Абдула II отмени посещение в Румъния, в знак на протест срещу подкрепата на румънския премиер за признаване на Йерусалим за столица на Израел, съобщава \"Ааарец\".Решението е \"в знак на солидарност с Йерусалим\", Абдула трябваше да посети Румъния по-късно през деня. В неделя, румънският премиер Виорика Данчила коментира на конференция във Вашингтон, че нейната страна премества посолството си в Израел в Йерусалим. В обръщение по време на годишната конференция на американското про-израелско лоби AIPAC, Данчила завърши речта си с еврейската фраза \"следващата година в Йерусалим\", съобщава \"Инет\".Така Румъния става поредната държава, която признава Йерусалим за столица на Израел. В края на годината стана ясно, че това ще направи . Преди нея заяви такива намерения. обяви, че ще признае Западен Йерусалим като столица на Израел.Това не е първият път, в който Данчила обявява намерението си да премести румънското посолство в Йерусалим, но президентът на страната има право да взема такова решение по отношение на външните работи, а Клаус Йоханис заклейми последното такова предложение..Предишният опит на Данчила да премести посолството през април 2018 г. накара румънския опозиционен лидер и лидер на Националната либерална партия Людович Орбан да подаде жалба срещу нея за посещение в Израел и да скрие информация от Йоханис.В жалбата си Орбан коментира, че Данчила е нарушила румънската конституция, като е одобрила заповед за преместване на посолството в Йерусалим.Според разделението на властите в Румъния само президентът е упълномощен официално да посещава чужди страни и всяко чуждестранно посещение на премиера изисква неговото одобрение.По време на конференцията президентът на Хондурас Хуан Орландо Ернандес заяви, че неговата страна незабавно ще отвори дипломатическа мисия в Йерусалим като продължение на посолството на Хондурас в Ришон Лезион.Хондурас възнамерява да открие търговска мисия в Йерусалим, подобна на тази, открита от Унгария миналия месец.Ернандес обещава на премиера Бенямин Нетаняху, че ще премести посолството, когато двамата се срещнат в Бразилия през януари за встъпването в длъжност на Жаир Болсонару, но засега това не се е случило.", "date": "2019.03.25", "title": "Кралят на Йордания отмени официално посещение в Румъния заради Йерусалим "}
{"url": "https://news.bg/world/germaniya-obmislya-zadalzhitelno-vaksinirane-sreshtu-morbili.html", "text": "Коалиционното правителство на Германия обмисля ваксинирането срещу морбили да стане задължително за децата в цялата страна, съобщава \"Дойче веле\", позовавайки се на местни медии.Информацията се разпространява на фона на ръста на случаите на заболели от морбили в Германия, където все повече родители предпочитат да не ваксинират децата си. Здравните власти алармират, че се очаква случаите на заболели от морбили да се увеличат.Според вестниците на групата RedaktionsNetzwerk Deutschland социалдемократите настояват за задължително ваксиниране на децата срещу морбили. Те водят разговори със здравния министър Йенс Шпан.Опозиционните партии в Германия са разделени по въпроса. Свободните демократи подкрепят задължителна ваксинация на децата на възраст до 14 г. Зелените подкрепят ваксините, но са скептични относно дали трябва да станат задължителни.През 2017 г. Германия регистрира 1000 случая на морбили. Един човек е починал.", "date": "2019.03.25", "title": "Германия обмисля задължително ваксиниране срещу морбили"}
{"url": "https://news.bg/bulgaria/s-yato-beli-galabi-startira-kampaniyata-velikden-za-vseki.html", "text": "С ято бели гълъби, символ на Благовещение, на надеждата и вярата в доброто, стартира тазгодишното, четвърто поред издание на \"Великден за всеки - дари празник на баба и дядо\" - инициативата на националния омбудсман Мая Манолова.\"Денят е прекрасен, слънчев, зареден с енергия, с топлина, с прераждащата сила на пролетта, което ни дава надежда, че и този път ще успеем в кампанията за Великден да стигнем до хиляди български пенсионери, до най-бедните от тях и да им дадем подкрепа за великденската трапеза\", изрази надеждата си омбудсманът.Стартът на кампанията бе даден в шатрата на социалната кухня в двора на православния храм \"Св. Св. Кирил и Методий\" с молебен за здраве и успех.При предишните три издания кампанията \"Великден за всеки\" е събрала над 1 500 000 лв., с които са зарадвани с ваучери от по 20 лева 75 000 пенсионери, а още хиляди с хранителни пакети.Смятам, че когато има добри дела, те трябва да бъдат огласени, подчерта омбудсманът и благодари от сърце на търговските вериги Билла, Лидл, Кауфланд, Т-маркет, Промаркет, на Асоциацията на месопреработвателите в България, фирма Лактима Балкан, Хлебозавод Симид, а също така и на Милен Цанов и Александър Ковачев, чиято кетърингова фирма приготвя безплатно всеки ден топлата супа.Омбудсманът благодари специално и на лицата на \"Великден за всеки\" - Анелия, Криско, Тити Папазов, актрисата Деси Бакърджиева и колегата й Тончо Токмакчиев, както и на партньорите на кампанията - Българският Червен кръст, Националният осигурителен институт, \"Български пощи\" ЕАД, Държавната агенция за безопасност на храните.Средства се събират по банкова сметка, разкрита специално за целите на кампанията от БЧК, на онлайн платформата на БЧК и със SMS на 1255\".Ако желаете да се включите: Банковата сметка в УниКредит Булбанк, разкрита конкретно и единствено за целите на кампанията, чиито титуляр е Български Червен кръст. IBAN: BG53UNCR70001522802795 Банков код: UNCRBGSF Или със SMS 1255 - на стойност 1 лев, освободен от ДДС Чрез on-line дарения от България и чужбина на сайта на БЧК.", "date": "2019.03.25", "title": "С ято бели гълъби стартира кампанията \"Великден за всеки\""}
{"url": "https://news.bg/crime/desislava-ahladova-e-i-d-pravosaden-ministar.html", "text": "Заместник-министър Десислава Ахладова е временно изпълняващ длъжността министър на правосъдието. Тя ще заема поста, докато парламентът гласува . Десислава Ахладова-Атанасова е магистър по право и един от тримата заместници на Цачева. От 2014 г. е председател на Районен съд - Перник.От 2017 г. е административен ръководител на Административен съд -Перник, избрана с решение на Съдийската колегия на Висш съдебен съвет. От 2004 г. до 2014 г. е заместник-административен ръководител на Районен съд-Перник. В периода 2000 - 2004 г. е районен съдия в Районен съд-Перник, година преди това е младши съдия в Окръжен съд-Перник.Припомняме, че Цачева подаде оставка в събота заради имотния скандал. Освен нея с поста си се раздели и зам.-министърът на спорта Ваня Колева. Цачева твърди, че решението е взето доброволно и не е имало натиск. Тя поиска съответните власти да проверят сделката за нейния апартамент в столичния кв. \"Изток\".решението на правосъдния министър, което определиха като морален акт на добър специалист и добър български политик. Лидерът на \"Атака\" Волен Сидеров също коментира оставката и заяви, че очаква размествания в кабинета на Борисов.Припомняме, след скандала с апартамента на Цветан Цветанов, стана ясно, че Антикорупционния фонд на недвижими имоти от страна на министъра на правосъдието Цецка Цачева и депутата Вежди Рашидов.", "date": "2019.03.25", "title": "Десислава Ахладова е и.д. правосъден министър"}
{"url": "https://news.bg/int-politics/sadyat-facebook-i-youtube-zaradi-izlachvaneto-na-zhivo-na-atakata-v-kraystcharch.html", "text": "Срещу социалната мрежа Facebook и платформата за видеосъдържание YouTube на Google е било заведено дело във Франция за това, че не са успели своевременно да открият и да блокират излъчването на живо на клането в новозеландския град Крайстчърч на техните сайтове, съобщава \"Франс прес\".Френският съвет на мюсюлманската вяра (CFCM), който е неправителствена гражданска организация със седалище във Франция, обяви, че е завел дело срещу местните клонове на американските технологични гиганти.\"Франс прес\" уточнява, че едно от обвиненията е, че сайтовете на компаниите са излъчили \"послание с насилствено съдържание, подбуждащо към тероризъм, или с характер, който може сериозно да наруши човешкото достойнство и може да бъде видяно от непълнолетни лица\".Най-тежкото наказание за гореописаните актове във Франция е три години лишаване от свобода и 75 000 евро глоба.\"Фейсбук\" заяви, че са свалили стрийма в рамките на 17 минути след започването на излъчването му, но закъснението е твърде дълго за Френския съвет на мюсюлманската вяра, който твърди, че е отнело 29 минути за реакцията.При терористичната атака крайнодесен австралиец изби 50 души в две джамии.", "date": "2019.03.25", "title": "Съдят Facebook и YouTube заради излъчването на живо на атаката в Крайстчърч"}
{"url": "https://news.bg/health/feldsherite-iskat-da-rabotyat-v-balgariya-a-gi-progonvali.html", "text": "С разпънат палатков лагер, множество освирквания и изпълнение на националния химн пред сградата на Министерството на здравеопазването медицинските фелдшери се събраха на протест.Основното им искане е да имат правото да създадат самостоятелна професионална съсловна организация, както и двойно увеличение на заплатите.Малко по-късно от кабинета на здравния министър обявиха, че Кирил Ананиев ги е поканил на среща, за да изяснят исканията си.Демонстрантите негодуват срещу ниското заплащане на труда им и липсата на адекватни мерки за подобряване условията им на труд от страна на държавата.Протестът се охранява със засилено полицейско присъствие и се организира от Асоциацията на физиотерапевтите в България.Елка Цонева от Центъра за спешна помощ от Добрич обясни за news.bg, че настоява за промяна за професионалната и съсловна организация, достойно заплащане и самостоятелна професионална съсловна организация. Цонева иска още най-накрая някой да осъзнае, че фелдшерите са гръбнакът на Спешната помощ.\"Нека не ни пренебрегват, защото Спешна помощ е на път да остане без професионалисти\", категорична е жената. Тя посочи, че работи от 25 години в Спешната помощ и заплатата на фелдшера в България е повече от унизителна, а отговорностите, с които е натоварен, не са малко.Недоволстващите издигнаха и редици плакати, които гласят \"Без нас няма здравеопазване\", \"Не ни губете, без нас сте загубени\", \"Лекарските асистенти искаме да работим в България! Не ни прогонвайте\" и други.", "date": "2019.03.25", "title": "Фелдшерите искат да работят в България, а ги прогонвали"}
{"url": "https://news.bg/bulgaria/erik-rubin-vyarva-che-f-16-sa-samo-parvata-krachka-za-modernizatsiya-na-armiyata-ni.html", "text": "Програмата за модернизация на въоръжените сили на България е правилният подход в правилното време.Това констатира посланикът на САЩ у нас Ерик Рубин на форума \"Членството в НАТО - ключ към ЕС\", организиран от Атлантическия съвет по повод 15 г. от членството на България в НАТО и 70 г. от основаването на военния пакт.Рубин поясни, че София модернизира армията на фона на много предизвикателства, включително външни фактори като дестабилизиращи действия на други държави, бюджетни ограничения и сложна вътрешнополитическа ситуация.Европредседателството на България през миналата година е най-големият успех за държавата, който превърна страната в регионален лидер, обяви посланикът на САЩ и посочи инициативите на София за интегрирането на Западните Балкани в НАТО и ЕС. По думите му България е малък член, но важен за Алианса, който е поел ангажимент да увеличи разходите за отбрана до 2024 г.Според него първата стъпка от модернизацията на армията на България са Военновъздушните сили. Рубин вярва, че изтребител Ф-16 е правилният избор на страната, който ще допринесе за революционно модернизиране на въоръжените сили, опазване на въздушното пространство и изоставяне на руското наследство.Ф-16 е технологичен избор, помагащ на България да изпълни ангажимента си към НАТО, каза Рубин и допълни, че това е най-добрият достъпен самолет за България. Ф-16 също така е стратегически избор заради партньорството със САЩ, който ще е за десетилетия напред, изтъкна посланикът на САЩ и повтори, че това е само първата стъпка.САЩ стоят до България в трудни времена за региона и колективната сигурност, увери той.Американският дипломат съобщи, че САЩ са допринесли с 300 милиона долара за обучение и подготовка на 5000 военнослужещи, включително и на десетки български офицери.От своя страна посланикът на Великобритания Ема Хопкинс отбеляза, че преди 4 г. Алиансът не е имал сухопътни части на Изток, стратегия за въздушна отбрана, морска сигурност и киберсигурност. Сътрудничеството с ЕС беше ограничено, съюзниците бяха разделени по много от тези въпроси, включително и за Русия. Но сега нито едно от тях не е вярно. Съюзниците са единодушни за заплахите, смята британският посланик и поясни, че конвенционалното и ядрено сдържане е по-силно, а НАТО здраво работи върху бойната си готовност и стратегическата си мобилност.Стратегията на НАТО ще бъде ревизирана за първи път от 50 г., обяви посланикът на Обединеното кралство у нас.Според нея НАТО е уникален форум, който всекидневно се консултира за колективната си сигурност, НАТО се е научил как да интегрира всички инструменти на съюзниците - военни, политически и икономически.Тя припомни, че НАТО и съюзниците им експулсираха над 150 т. нар. руски \"дипломати\" във връзка с Посланикът предупреди, че Русия представлява все по-голямо предизвикателство с опитите си да оформи европейската сигурност и с кампанията си за разделяне на съюзниците. Тя добави, че предизвикателствата и заплахите пред НАТО са многослойни и непредсказуеми, които не са ограничени географски или до определена сфера.Хопкинс призовава НАТО да инвестира в готовността и възможностите за отговор на Алианса, но според нея каналът за диалог трябва да остане отворен, защото в крайна сметка трябва да се убеди Русия да работи с международната общност вместо да подкопава международния правов ред.Посланикът посочи като важен момент през последното десетилетие ангажиментът на страните членки да увеличат разходите за отбрана до 2% от БВП до 2024 г. Дипломатът обаче предупреди, че НАТО не може да бъде разсейван с идеи и мисли като създаването на армия на ЕС, друг Съвет за сигурност на ООН и европейска версия на НАТО.", "date": "2019.03.25", "title": "Ерик Рубин вярва, че Ф-16 са само първата крачка за модернизация на армията ни"}
{"url": "https://news.bg/int-politics/rusiya-gotova-za-podobryavane-na-otnosheniyata-sas-sasht.html", "text": "Говорителят на Кремъл Дмитрий Песков обяви, че Русия е готова да подобри отношенията със САЩ, но Вашингтон трябва да направи първата стъпка след приключването на разследването на американското разследване за таен сговор между американския президент Доналд Тръмп и Русия на изборите през 2016 г., съобщава \"Ройтерс\".По думите на Песков, топката е в полето на Вашингтон. \"Президентът Путин многократно е заявявал, че сме заинтересовани от добри отношения с Америка. Затова, в този случай, топката е изцяло там, и тази топка беше предадена на президента Тръмп в Хелзинки\", коментира Песков, имайки предвид първата двустранна среща между двамата държавни глави във финландската столица през юли миналата година.\"Бих искал да припомня, може би, думите на китайски философ, който казва, че е трудно да намериш черна котка в тъмна стая, особено ако не е там\", подчерта говорителят на ПутинМеждувременно председателят на Комисията по външните работи към Съвета на федерацията (горната камара на руския парламент) Константин Косачев коментира по-рано, че констатациите на Мюлър позволяват по-добри отношения между Вашингтон и Москва.Друг високопоставен руски депутат посочи, че е малко вероятно да настъпи внезапна промяна в отношенията с Вашингтон след приключването на разследването.", "date": "2019.03.25", "title": "Русия готова за подобряване на отношенията със САЩ"}
{"url": "https://news.bg/politics/oshte-edin-zam-ministar-s-evtin-apartament-ot-arteks.html", "text": "Още един политик от властта се оказа с апартамент от \"Артекс\", закупен на преференциални цени.Става въпрос за заместник-министърът на енергетиката Красимир Първанов, информира bTV.По данни на телевизията Първанов е закупил апартамент от 150 квадрата и 2 гаража с обща площ от 50 квадрата.Цената, която той заплатил за това, възлизала на 240 000 лева.Сметката показва, че цената за един квадратен метър от жилището на политика е 616 евро, която е дори по-евтина от тази, която е платил Цветанов.Първанов се сдобива с имота на 28 септември 2018 година според справка в Службата по вписванията.Апартаментът в луксозния блок се намира в кв. \"Изток\" на ул. \"Тинтява\", или на няколко пресечки от сградите, където с недвижими имоти се сдобиха Цветан Цветанов и Цецка Цачева.Проверката на bTV и \"Антикорупционния фонд\" показат още, че с апартамент в същата сграда няколко дни по-рано се е сдобил и ексшефът на Комисията за регулиране на съобщенията Веселин Божков.Неговият апартамент излязъл по 682 евро на квадратен метър.", "date": "2019.03.25", "title": "Още един зам.-министър с евтин апартамент от \"Артекс\""}
{"url": "https://news.bg/world/mey-zayavila-che-podava-ostavka-ako-evroskeptitsite-podkrepyat-sdelkata-y-za-brekzit.html", "text": "Премиерът на Великобритания Тереза Мей е заявила пред британски депутати, които подкрепят Брекзит, че ще подаде оставка, ако гласуват за сделката й за Брекзит с ЕС, която на два пъти беше отхвърлена, съобщава \"Ройтерс\", позовавайки се на ITV.Съобщиха ми, че Тереза Мей е заявила пред Борис Джонсън, Иън Дънкън Смит, Стив Бейкър, Джейкъб Рийс-Мог и Дейвид Дейвис в резиденция \"Чекърс\", че тя ще подаде оставка, ако подкрепят споразумението й, включително и предпазния механизъм, който мразят, обяви представител на британската медия.Мей не е конкретизирала, няма голямо доверие, че тя действително ще подаде оставка, допълва ITV.", "date": "2019.03.25", "title": "Мей заявила, че подава оставка, ако евроскептиците подкрепят сделката й за Брекзит"}
{"url": "https://news.bg/politics/oshte-edin-opit-za-obedinenie-v-dyasno.html", "text": "10 организации от Движение \"Възход\" започнаха процеса на обединение на дясното политическо пространство. Те заявиха готовност за общо явяване на изборите за Европейски парламент. Новото дясно обединение включва на този етап 6 политически партии и подкрепата на 4 неправителствени организации, които искат да върнат свободата, демокрацията и законността в България.Обявената цел на широкия демократичен алианс е: \"достойнството на България, справедливостта и развитието да получат шанс в политическата надпревара\", уточняват от движението.В движението членуват десни и дясноцентристки организации, сред които са и основателите на някогашния голям Съюз на демократичните сили.Днес демокрацията е заплашена в страната ни и това е сериозната тема, която ни събра, каза Валентина Василева - председател на Единна народна партия. И четирите фундамента на демократичната държава са в руини. Икономиката е завладяна от олигархия и монополи, съдебната система е неефективна и зависима, свободата на словото е заменена със слугинаж към интересите на собствениците, а не на обществото, изборите отдавна не са свободни и честни, каза Василева.\"Ние отказваме да повярваме, че съдбата ни е в ръцете единствено на хора, като Борисов, Нинова и Доган\", каза лидерът на българската ЕНП.Водят се разговори с \"Демократични България\" и ДБГ\", каза Стефан Иванов - председателят на Движение демократично действие. Той изтъкна, че имат две условия за сътрудничество - пълно равноправие на политическите партньори създаването на дългосрочна политическа алтернатива на цялото статукво, а не кандидатиране за младши коалиционен партньор на сега управляващите.\"Очаква ни много работа и не смятаме, че е разумно да продължи доминацията на политическия егоизъм\", подчерта Стефан Иванов.\"Пред вас не стоят политически търгаши, които смятат да рекетират преговорния процес с бракове по сметка с управляващите от ГЕРБ. Това е въпрос на принципи\", подчерта Радослав Кацаров - председател на Съюз на свободните демократи.Първите избори, на които партиите от Движение \"Възход\" ще се явят заедно, са тези за Европейски парламент.\"Нямаме илюзии, но имаме решимост да покажем на хората възможност за създаване на широк демократичен алианс, който иска достойнството на България, справедливостта и развитието ни да получат шанс в политическата надпревара\", посочват още от Движение \"Възход\".Припомняме, движение \"Възход\" обединява 6 политически формации и 4 неправителствени организации. В него са Единна народна партия (ЕНП), Движение \"Демократично действие\" - Д3, Съюз на свободните демократи (ССД), Радикалдемократическа партия (РДП), Българска социалдемократическа партия (БСДП), Български демократичен съюз \"Радикали\", Български национален фронт - Чикаго, Национално консервативно движение \"Десен профил\", Организация на българите в Република Северна Македония - \"Радко\".", "date": "2019.03.25", "title": "Още един опит за обединение в дясно"}
{"url": "https://news.bg/int-politics/salvini-se-zaricha-da-promeni-evropa-sled-pobeda-v-mesten-vot.html", "text": "Дясноцентристкият политически блок в Италия, който е оглавяван от \"Лига\" на Матео Салвини, който е и вицепремиер и министър на вътрешните работи, спечели изборите в малкия южен регион Базиликата, побеждавайки лявоцентристката Демократическа партия, която управляваше регионалното правителство в продължение на почти четвърт век, съобщава \"Асошиейтед прес\".Салвини днес се похвали с победата, изтъквайки, че \"Лига\" е утроила броя на гласовете в региона в сравнение с парламентарните избори през миналата година и че гледа към изборите за Европейски парламент през май. \"Сега да променим Европа\", настоя той.Кандидатът на дясноцентристкия блок Вито Бардо спечели 42 процента от гласовете, изпреварвайки лявоцентристкия кандидат, който получи подкрепата на 33 на сто от избирателите.Движение \"Пет звезди\" получи 20 на сто от гласовете, по-малко от половината от гласовете, регистрирани по време на миналогодишните парламентарни избори, когато то доминираше в Базиликата, спечелвайки 44,3 процента от вота.\"Лига\" все още се явява с традиционните си съюзници \"Форца Италия\" и \"Италиански братя\" по места, но управлява на национално равнище с Движение \"Пет звезди\".Въпреки това контрастиращите резултати на \"Лига\" и \"Пет звезди\" в местните избори добавиха към съществуващото напрежение в рамките на тяхната коалиция, а вестниците съобщиха през уикенда, че има нарастващ риск правителството да падне от власт към средата на годината.Премиерът Джузепе Конте отрече, че резултатът в Базиликата ще подкопае правителството му и заяви, че италианците няма да простят на нито една от управляващите партии, ако те предизвикат предсрочни парламентарни избори.", "date": "2019.03.25", "title": "Салвини се зарича да промени Европа след победа в местен вот"}
{"url": "https://news.bg/world/izkopaemite-goriva-sa-po-skapi-ot-vazobnovyaemite-iztochnitsi.html", "text": "Около ¾ от производството на въглища в САЩ сега е по-скъпо от слънчевата и вятърна енергия при захранването на американските домакинства с електричество, пише \"Гардиън\", позовавайки се на ново проучване.Дори и без голяма промяна в политиката, ние ще продължаваме да виждаме доста бързо прекратяване използването на въглища, обяви съавторът на доклада Майк О'Бойл за компанията Energy Innovation, която анализира използването на възобновяеми източници.Нашите анализи показват, че ние можем много по-бързо да заменим въглищата с вятърна и слънчева енергия, каза той.Авторите на изследването са използвали обществена информация и финансови данни от американската Агенция за енергийна информация (EIA). Те са отчели разходите за производство на енергия от централите на въглища в сравнение с вятърните и слънчеви варианти в радиус 35 мили. Те са установили, че 211 гигавата от капацитета на въглищните електроцентрали в САЩ, 74% общо от въглища, произвеждат по-скъпо електричество в сравнение със слънчевата и вятърната енергия.До 2025 г. картината ще стане още по-ясна, почти цялата система за производство на електричество от въглища няма да може да се конкурира в сравнение с вятърната и слънчевата енергия, която ще използва и по-нови вятърни турбини и соларни панели.Според Майк О'Бойл има огромен потенциал вятърната и слънчевата енергия да заменят въглищата, докато в същото време спестят парите на хората.Централите на въглища се оскъпяват заради растящите разходи за поддръжка и въвеждането на изисквания за контрол над замърсяването. В същото време разходите за производство на вятърна и слънчева енергия падат заради подобряването на технологията.Сега възобновяемите източници представляват 17% от произвежданата в САЩ електроенергия.Компаниите, използващи изкопаеми горива, продължават да получават сериозна подкрепа от държавата. Наскоро изнесено проучване на правозащитни организации е установило, че 33 световни банки са отпуснали 1,9 трилиона долара на петролни, газови и въгледобивни компании от Парижкото споразумение за климата от 2015 г.", "date": "2019.03.25", "title": "Изкопаемите горива са по-скъпи от възобновяемите източници"}
{"url": "https://news.bg/entertainment/otkriha-yugozapadnata-porta-na-drevniya-odesos.html", "text": "Внушително археологическо откритие беше направено във Варна.След близо 1 век на догадки учени откриха първата досега порта на античния град Одесос, който лежи под морската ни столица, информира bTV.В центъра на Варна проучванията текат от 3 дни. Археолозите обаче вярват, че откритието им е голямо - едната от портите на Одесос.\"Става дума за византийската крепостна стена в тази част на античния Одесос, която условно може да се датира към V-VI век и една от портите, която нека да наречем засега условно \"югозападната порта\". Пристанищната порта, т.е., която е свързана с пристанището\", обясни пред телевизията ръководителят на разкопките доц. Валери Йотов.Размерите на портата са внушителни. Не е изключено да е достигала 8 метра на широчина.Археолозите предполагат, че това е само половината от широчината на портата.От портата е започвала главната улица, която е водела към центъра на града. Каменната настилка на 15-вековната улица е запазена в отлично състояние. Ясно личи и мястото, където по нея е минавал мръсен канал. А до портата се е издигала висока кула.Археологическото откритие може да бъде отлична възможност за нова туристическа дестинация във Варна.\"Ще се направи една комисия с участието на Министерството на културата, която ще даде по-нататъшно предписание какво да се случи на мястото\", коментира Тихомир Тимов от отдел \"Общинска инфраструктура\".Работата пред археолозите тепърва предстои.", "date": "2019.03.25", "title": "Откриха югозападната порта на древния Одесос"}
{"url": "https://news.bg/int-politics/kitay-osazhda-klevetite-na-sasht-i-opredelya-obikolkata-v-sindzyan-za-uspeshna.html", "text": "Обиколките за дипломати и репортери, организирана от китайското правителство в западния район Синдзян са много успешни и показват на хората истинската ситуация там, коментира външното министерство на Китай, цитирано от \"Ройтерс\".Китай осъжда критиките на САЩ като \"клевета\" и засилва стремежа си да противодейства на нарастващите критики на Запада и сред групите за защита на правата по отношение на противоречива програма за дерадикализация в Синдзян.Критиците твърдят, че Китай изпраща уйгури и други мюсюлмански общности в лагери, които правителството нарича центрове за професионално обучение и коментира, че има истинска нужда да предотврати екстремистко мислене и насилие.Официален представител на САЩ заяви пред \"Ройтерс\", че \"екскурзиите до Синдзян са постановка\" и са организирани от китайското правителство, за да подвеждат и пропагандират фалшиви разкази за проблемния регион.Говорител на китайското външно министерство Ген Шуан заяви, че тези пътувания трябва да повишат разбирането на международната общност за социалното и икономическо развитие на Синдзян.\"Хората, които са били на тези пътувания, са почувствали реалната ситуация в Синдзян, спокойствието и реда, щастливия живот и работа за всички хора, и всички положително оцениха политиката на Китай в Синдзян\", обяснява той.Критиката на САЩ \"не съответства на фактите. Става въпрос за обикновен слух и клевета\", допълва Ген Шуан.Китай решително се противопоставя на намесата на САЩ в нейните вътрешни работи и използването на въпроса със Синдзян, коментира китайският говорител.\"В момента Синдзян е политически стабилен, икономиката се развива и обществото е хармонично.\"Външното министерство заяви в края на миналата седмица, че ще покани европейските дипломати от Пекин, да посетят скоро региона. Източници коментират пред Ройтерс, че поканата е отправена към посланиците на Европейския съюз в Пекин.Ген Шуан коментира, че в момента се водят разговори за това пътуване.Тази година са проведени две посещения на групи, включително европейски дипломати, в Синдзян. Едната е малка група от дипломати от ЕС, а другата от група дипломати от по-широк кръг държави, включително мисии от Гърция, Унгария и държави от Северна Африка и Югоизточна Азия.В края на миналата година посланици от западните страни, включително Франция, Великобритания, Германия и най-висшият пратеник на ЕС в Пекин, изпратиха писмо до правителството за среща с управителя на Синдзян, наалникът на комунистическата партия Чен Куангуо, за да обсъдят опасения си относно положението с правата.Администрацията на Доналд Тръмп обмисля санкции срещу висши китайски служители в Синдзян, включително Куангуо.Посланиците на Европейския съюз в Пекин няма да посетят западния район на Китай тази седмица, след като получиха покана от правителството, тъй като такова пътуване се нуждае от \"внимателна подготовка\", заяви говорител на блока.Говорител на делегацията на ЕС в Китай обясни, че заедно с посолствата на държавите-членки в Пекин на 21 март са получили официална покана от китайското външно министерство да изпратят посланици в Синдзян от 27 до 29 март.\"Докато ЕС и държавите-членки на ЕС принципно приветстват поканата, такова посещение изисква внимателна подготовка, за да бъде смислено\", допълва говорителят.\"Дискусиите за тази цел продължават, така че предложеното пътуване няма да се проведе тази седмица. ЕС остава отворен за бъдещо посещение, като отчита своите очаквания.\"Двама източници, запознати със ситуацията, заявиха пред \"Ройтерс\", че Китай не предлага среща между Чен Куангуо и посланиците на ЕС.", "date": "2019.03.25", "title": "Китай осъжда \"клеветите\" на САЩ и определя обиколката в Синдзян за успешна"}
{"url": "https://news.bg/world/tramp-ne-e-protiv-da-se-publikuva-tseliyat-doklad-na-malar-za-ruskata-saga.html", "text": "Президентът на САЩ Доналд Тръмп не възразява да се публикува целият доклад на специалния прокурор Робърт Мълър. Това заяви говорителят на Белия дом Сара Сандърс пред NBC.В същото време председателят на Камарата на представителите на САЩ Нанси Пелоси и лидерът на малцинството в Сената Чък Шумър заявиха, че представеното от главния прокурор Уилям Бар обобщение на доклада на Мълър пред Конгреса не е достатъчно и призоваха за публикуване на целия доклад.Вчера стана ясно от доклада, че Тръмп не е сътрудничил с руското правителство по време на кампанията си през 2016 година. Няма данни нито да е извършил престъпление, нито да е невинен по случая.Американският лидер нарече откритията на специалния прокурор \"пълно и тотално оправдаване\".", "date": "2019.03.25", "title": "Тръмп не е против да се публикува целият доклад на Мълър за руската сага"}
{"url": "https://news.bg/crime/po-visok-migratsionen-natisk-ot-gartsiya.html", "text": "Гранична полиция отчита по-висок миграционен натиск на българо-гръцката граница в края на 2018 г. Това стана ясно при представянето на отчета на контролните органи от министъра на вътрешните работи Младен Маринов.Миграционният натиск е далеч по-нисък от нивата през 2015 и 2016 г. Изграждането на възпрепятствано съоръжение на българо-турската граница и неговото надграждане със сензорни системи даде резултат, с което се отчита намаление на миграционния натиск по границата ни с Турция, отчете силовият министър.По думите на Маринов обаче ситуацията в Гърция е доста по-сложна, има доста повече мигранти и няма как да бъде изградено възпрепятстващо съоръжение като на българо-труската граница. \"Това е заплахата, която касае сухоземните граници на България, а по отношение на морската граница ситуацията е нормална\", коментира вътрешният министър.Контролните органи отчитат още, че проблемът с миграцията стои, а на места става и по-сериозен.Гранична полицията отчита завишени резултати по отношение на противодействие на контрабандата по граничните пропускателни пунктове. Обръща се внимание и на активността на полицейския контрол върху акцизните стоки.Вътрешният министър коментира и темата с изграждането на временни кризисни центрове в Елхово, Любимец и Малко Търново.Силовият министър припомни, че има много бежанци и мигранти на територията на Турция и затова МВР трябва да бъде готово за справянето на проблема. В участието му в Съвета по вътрешни работи и правосъдие една от основните теми на разговор е била справянето с натиска на мигранти, тъй като до момента действа регламентът Дъблин.Силовият министър призова всички политици да не се заиграват със страховете на хората. Той увери, че контролните органи мислят за сигурността на хората на трите общини, за да не се повтори мигрантската криза от 2013 и 2014 г.Маринов обясни, че са касае само за временни кризисни центове, които ще бъдат активирани от Министерския съвет при засилен миграционен натиск. За тях са отпуснати финансови средства от Европейската комисия в размер на 160 млн. евро. За справяне с миграционния натиск Съвета по вътрешни работи и правосъдие работи за общо решение за политиката по убежище в Европейския съюз.В това общо решение се обсъждат 7 акта и българската позиция съвпада с държавите Гърция, Малта и Кипър, които имат проблем на външните граници. При криза България ще бъде подпомагана и солидарно ще бъдат разглеждани проблемите, които се явяват. Голяма част от държавите предлагат разделяне на общото решение, но България не е съгласна, изтъкна Маринов.Данните от анализа показват, че през 2018 г. обстановката на държавната граница продължава да бъде динамична по отношение на незаконната миграция в резултат на политическата нестабилност и хуманитарната криза в Близкия Изток и Африка.През 2018 г. са регистрирани опити на 5311 граждани на трети страни да влязат в страната - това е намаление с 23% спрямо 2017 г. Задържани са общо 350 лица от трети страни - намаление с 46% в сравнение с 2017 г. На вход извън граничните пунктове на българо-турската граница са задържани 187 лица от трети страни.На ГКПП на вход на българо-турската граница са задържани общо 163 лица, от тях задържани 73 лица са били укрити (в товарни автомобили - 46, във влак - 25, в автобус - 1 и в лек автомобил - 1), 82 лица са използвали преотстъпени или неистински документи и 8 лица са направили опит да заобиколят граничния контрол на ГКПП.6 пъти повече в сравнение с 2017 г. са опитите на граждани на трети страни да влязат незаконно на българо-гръцката граница. Българските гранични власти са задържали 293 граждани на трети страни. След като са установили наличието на български патрули и постове по линията на границата, 4354 лица са се завърнали самостоятелно във вътрешността на Гърция.Наблюдава се намаление на миграционния натиск на изход със 74% спрямо 2017. През 2018 г. на изход са задържани 634 граждани на трети страни при опит за незаконно преминаване на държавната граница. Най-натоварена на изход продължава да бъде българо-сръбската граница, където са задържани 393 граждани на трети страни.През 2018 г. на изход на българо-румънската граница са задържани 186 граждани на трети страни. През 2018 г. на ГКПП са издадени 3557 отказа за влизане в страната на граждани на трети страни, които не отговарят на условията за влизане в ЕС.Не са допуснати да излязат от страната 3506 лица. Най-голям е броят на недопуснатите да излязат от страната деца без пълномощно от родител - 1434, следват лицата с невалидни документи - 786, с наложено ограничение за напускане на страната - 586, без документи - 518 и др.На ГКПП са установени 11 432 лица и 223 МПС, обявени за издирване.През 2018 г. общият брой на водените досъдебни производства е 1815. Налични са данни за 450 осъдени лица.През 2018 г. в ГДГП са образувани 87 досъдебни производства за извършени престъпления по чл. 280 и чл. 281 (каналджийство). Към наказателна отговорност са привлечени в качеството на обвиняеми 112 лица, предимно граждани на България - 55 и Турция - 27. Направени са опити за превеждане на 707 лица, от които преобладават гражданите на Ирак - 320 и Афганистан - 209.Осъществени са общо 193 специални задачи за въздушно наблюдение на държавната граница, което е почти четири пъти повече в сравнение с предходната година. Изпълнени са 58 полета с хеликоптерите на СОВН за други случаи на МВР.През 2018 г. продължиха опитите за пренасяне на големи количества цигари без акцизен бандерол през границата на страната. Служители от ГДГП (самостоятелно и в съвместни операции) са участвали в задържането на общо 1 262 826 кутии цигари, което е с 50 % повече в сравнение с 2017 г.През 2018 г. на границите на страната са установени и задържани 12 кг хероин, 75 223 кг канабис, 106 кг марихуана и 123 кг синтетични наркотици. Най-голямо количество наркотични вещества са задържани на българо-македонската граница - общо 63 129 кг канабис.", "date": "2019.03.25", "title": "По-висок миграционен натиск от Гърция"}
{"url": "https://news.bg/crime/razsledvaneto-na-vatreshna-sigurnost-v-blagoevgrad-e-ot-3-4-mesetsa.html", "text": "Данните на полицията за разследващ полицай от ОДМВР-Благоевград, която е оказвала помощ на криминалния контингет с вътрешна информация, се разследва от 3-4 месеца. Повече подробности за днешната спецакция на прокуратурата и отдел \"Вътрешна сигурност\" в ОДМВР-Благоевград разкри министърът на вътрешните работи Младен Маринов.В момента служителката е задържана и се извършват процесуално-следствени действия.Припомняме,  е насочена срещу дознател от районното управление. Става въпрос за жена, която е оказвала помощ на криминалния контингент с вътрешна информация, а баща ѝ е началник на сектор в ОДМВР-Благоевград.Малко по-късно стана ясно и че униформени са нахлули и в апартамент в благоевградския квартал \"Еленово\", в който живеела разследващата.Маринов на няколко пъти отказа да даде повече информация с мотив, че се извършват процесуално-следствени действия и прокуратурата трябва да излезе с официални данни.БГНЕС инфорамира, че по обяд е обискирано жилището на Георги Кьосев - началник \"Охранителна полиция\" към областната дирекция. В 12.40 часа той напуснал жилището си, придружаван от служители с качулки и прокурори. Кьосев влязъл в автомобила на прокуратурата. Придружаващите обаче заявили, че той не е задържан.На въпрос за проверяваната от ОЛАФ обществената поръчка за 290 автомобила за високопроходими условия, обявена вчера на брифинг от зам.-министъра Красимир Ципов, Маринов заяви, че информацията, която към момента може да даде, е, че има такова разследване, което е по сигнал.През ноември месец идвала комисия от ОЛАФ, през 2019 г. също идвала такава комисия и това, което зависи от МВР е да окаже пълно съдействие, с което да бъде проверено абсолютно всичко.Припомняме, вчера на брифинг в МВР зам.-министърът Красимир Ципов припомни, че по време на временното правителство \"Герджиков\" МВР шеф беше Пламен Узунов. Тогава е била сключена и обществена поръчка за доставката на колите. Същата процедура е обект на проверка от ОЛАФ.Маринов разпоредил на дирекциите, които се занимават с обществени поръчки, да оказват пълно съдействие по случая.", "date": "2019.03.25", "title": "Разследването на Вътрешна сигурност в Благоевград е от 3-4 месеца"}
{"url": "https://news.bg/crime/mladezhi-razbiha-magazin-za-fayans-i-otkradnaha-2-mivki.html", "text": "Двама младежи разбиха магазин за фаянс в Казанлък, пише Нова.Двамата разбили стъклото на витрината, след което задигнали 2 мивки.Престъплението е заснето от охранителни камери. На записа лицата на двамата извършители се виждат ясно.След като собствениците на магазина подали сигнал в полицията, двамата младежи са задържани. Предстои срещу тях да бъде повдигнато обвинение.Щетите върху магазина възлизат в размер на повече от 1 000 лева.", "date": "2019.03.25", "title": "Младежи разбиха магазин за фаянс и откраднаха 2 мивки"}
{"url": "https://news.bg/world/kitay-sas-stremezh-kam-nov-svetoven-medien-red.html", "text": "Китай активно се опитва да влияе върху световна медийна среда с цел париране на критиките към страната и разпространение на пропаганда. Това става ясно от , цитиран от \"Тайм\".Докладът, озаглавен \"Стремежът на Китай към нов световен медиен ред\", разкрива, че Пекин използва разнообразни стратегии, включително засилване предаването на международни новини, предприемане на мащабни рекламни кампании и проникване в чужди медии с цел разпространяване на мирогледа си.Седрик Алвиани, директор на организацията за Източна Азия, обясни, че китайските власти не само се опитват да разпространяват пропагандата си, но и журналистиката като цяло е заложена на карта.Според изследването китайското правителство инвестира 1,3 милиарда долара годишно за засилване на световното присъствие на китайските медии. С тази инвестиция китайската обществена телевизия и радио драстично увеличиха международното отразяване на събития през последните години. China Global Television Network предава в 140 държави, а China Radio International излъчва на 65 езика.Правителството също харчи значителни средства за промотиране на китайските възгледи с платени публикации в западни медии. Алвиани отбелязва, че в ера, в която новинарските медии изпитват недостиг на приходи, медиите са изкушени от долари за платени статии. Китай плаща до 250 000 долара за реклами във водещи международни издания.Освен това Пекин се опитва да получи контрол над чужди медии с купуване на дял от тях. Това обикновено води до автоцензура, понякога са уволнявани журналисти, тъй като пишат критични статии за страната.Отделно Пекин оказва влияние върху чужди медии с отправяне на покана към журналисти, особено от развиващите се държави, за посещение на Китай за обучение.Липсата на медийна свобода в Китай е добре документирана. Страната е на 176 от 180 държави според Световния индекс за медийната свобода 2018 на \"Репортери без граници\".В доклада са документирани няколко случая, при които Китай е използвал същите тактики срещу дисидентите в страната при репресирането на журналисти в чужбина.", "date": "2019.03.25", "title": "Китай със стремеж към нов световен медиен ред"}
{"url": "https://news.bg/health/zabavyane-s-izdavaneto-na-evropeyski-zdravnoosiguritelni-karti.html", "text": "Издаването на Европейски здравноосигурителни карти ще се забави, съобщиха от Националната здравноосигурителна каса (НЗОК).Забавянето се дължи на технически причини, независещи от НЗОК. Заявленията за издаването на картите не се верифицират.Вече е създадена организация. Районните здравноосигурителни каса обработват заявленията при пълен капацитет, за да не се стигне до сериозно забавяне.При необходимост гражданите могат да се обърнат към регионалните клонове на НЗОК за издаване на удостоверение, което временно замества Европейски здравноосигурителни карти. Удостоверението важи за срок от 2 месеца.", "date": "2019.03.25", "title": "Забавяне с издаването на Европейски здравноосигурителни карти"}
{"url": "https://news.bg/politics/aleksandar-jordanov-iska-novi-bazi-na-nato-u-nas-kato-garantsiya-sreshtu-ruskata-agresiya.html", "text": "В Европа се влиза през натовска врата. Това обяви председателят на 36-то Народно събрание и бивш посланик на България в Полша и Република Северна Македония доц. д-р Александър Йорданов на конференция \"Членството в НАТО - ключ към Европейския съюз\".Той акцентира, че евроатлантическа България не трябва да позволи на натовска и европейска земя да се реализират антинатовски и антиевропейски проекти. Такива били АЕЦ \"Белене\" и Турски поток, който по думите му са корупционни бомби, опасни за националната европейска сигурност.Проблемите трябва да станат лесно разбираеми за българските граждани, защото как дипломатично да наречем анексирането на Крим и гибелта на хиляди хора. Според дипломата Крим е база на агресия в Европа.\"Агресивната политика на Русия се превърна в заплаха за световния мир\", каза още той. Многократно и на различни форуми експертите в сферата на енергетиката представиха опасностите пред България и ЕС за приятелски държави като Украйна от тоталната енергийна зависимост на страната ни от Русия, както и енергийните проекти.Руската политика е реална заплаха за националната ни сигурност. Настояваме България да води реална политика за укрепване на Югоизточния фланг на НАТО, настоя Йорданов.Той поиска още нови натовски бази в България за гаранции в европейската сигурност, както и модерно превъоръжаване на българската армия, с оръжия, произведени в страните членки на НАТО.\"Времето доказа нашата принципност и правота - когато ние, от Атлантическия съвет на България, заемаме едни или други позиции, разбираме своята мисия в полза на гражданското общество, защото искаме България да бъде сигурна в НАТО и ЕС\", категоричен е Йорданов.Ние сме далеч от натоската ни зрялост, но това е ключ за членството ни в ЕС за останалите държави от Западните Балкани, посочи той допълни, че разширяването на НАТО е жизнено необходими процес.Целта на настоящата конференция не е само да си припомним приноса на НАТО, но и очакваме важно послание към всички държави от региона на Югоизточна Европа и Черноморския район, обясни Йорданов.Нека това послание бъде кратко и разбираемо - членството на Европейския съюз минава през членство в НАТО, подчерта председателят на 36-то Народно събрание.По думите му историята няма скоростомер и затова е трудно да се отговори на въпроса кое се случва навреме и кое закъснява трагично.Едно е сигурно - че създаването на НАТО преди 70 години е историческа необходимост и огромен шанс за мира и сигурността в целия свят, изтъкна Йорданов.", "date": "2019.03.25", "title": "Александър Йорданов иска нови бази на НАТО у нас като гаранция срещу руската агресия"}
{"url": "https://news.bg/politics/samo-s-nato-ima-traen-mir-siguren-plevneliev.html", "text": "България сама е слаба и не може и няма шанс да реши наболелите проблеми. Това обяви президентът на България в периода 2012-2017 г. Росен Плевнелиев на конференция \"Членството в НАТО - ключ към Европейския съюз\".Плевнелиев настоява за силна България в силен евроатлантически съюз, за да се гордеем с постигнатите резултатите.По думите му НАТО е най-силният в света достоен съюз на демократични държави, отстояващи принципи за траен мир на планетата. \"Трябва да бъдем част от НАТО, който поставя в сърцето и душата си мирът\", призова президентът.По думите му България трябва да бъде равна на другите европейци и да бъда член на Европейския съюз и НАТО. Така можело да се постигне не просто мир, а траен устойчив мир.Според Плевнелиев това е постижимо, когато ние стигнем до сърцата на хората и когато дадем път не на интересите, а на принципите.Ако не искаме войни и конфликти, а вярваме в нашите принципи, начините за разрешаването на проблемите могат да бъдат глобални. Дали става въпрос за тероризъм или икономически, миграционни и финансови проблеми, всички искат глобални решения - всички заедно, категоричен е Плевневлиев.Той не е съгласен, че трябва да бъдем против Русия, а само с евроатлантическата общност. По думите му добре е да си даваме сметка за какво се борим, кой кой е и заедно да продължаваме своята вяра, че патриотизмът не е в това да се развява чуждо знаме или чужда офшорна схема.Нека в предстоящите месеци, в които се решава съдбата кой ще отиде в сърцето на Европейския парламент, нека се активизираме и да отстояваме това, което е правилно за следващото поколение, призова Плевнелиев.\"Младите трябва да се поучат от историята, за да вървят напред\", категоричен е държавният глава.", "date": "2019.03.25", "title": "Само с НАТО има траен мир, сигурен Плевнелиев"}
{"url": "https://news.bg/int-politics/raketnoto-napadenie-sreshtu-izrael-prekasna-vizitata-na-netanyahu-v-sasht.html", "text": "Премиерът на Израел Бенямим Нетаняху прекъсва визитата си в САЩ, информира АФП.Причината е , при което ракети поразиха населено място северно от столицата Тел Авив.Припомняме, след нападението беше потвърдено за ранени цивилни. По непотвърдени данни има и загинали.Във видеозапис Нетаняху информира, че ще тръгне от САЩ веднага след срещата му с президента Доналд Тръмп.", "date": "2019.03.25", "title": "Ракетното нападение срещу Израел прекъсна визитата на Нетаняху в САЩ"}
{"url": "https://news.bg/politics/kostov-iska-da-prekasnem-ruskite-proekti-na-nasha-teritoriya.html", "text": "Парализата на българските политически партии е очевидна и те не противодействат на хибридната заплаха от Русия. Такъв коментар направи министър-председателят на България в периода 1997-2001 г. Иван Костов на конференция \"Членството в НАТО - ключ към Европейския съюз\".Той определи хибридната заплаха от Русия като едностранна агресия срещу България. По думите на Костов хибридната заплаха налага зависимост на партийни и държавни институции като българската прокуратура, разследващи органи или органи за борба срещу корупцията.Всяко повдигнато обвинение се приема като обосновано и формира обществени нагласи. В последните 2 години прокуратурата преследва редица политици, които подкрепят действията на НАТО. Направен бе опит да бъде осъден  и , припомни Костов.Бившият премиер припомни още, че са нанесени тежки поражения на българската енергетика и има необходимост да се повтарят имената примерите, кой и по какъв начин е причинил задлъжняването на Българския енергиен холдинг (БЕХ).Според Костов българските власти са пасивни срещу руската хибридна агресия, но дори се опитват да сервилничат в Кремъл. Не заемат позиция в конфликта на Русия с НАТО и в опита за отравянето на семейство Скрипал, посочи бившият премиер.По думите му това поведение показва, че България не е лоялен съюзник на НАТО. Българските власти трябва с много по-остър тон да проявяват пълна солидарност към стратегията и политиката на НАТО.\"Няма място за съюзническа дипломация и щадящ език\", категоричен е Костов.Трябва да се прекъсне незаконното финансиране, но и руските проекти на наша територия, поиска Костов.Костов изрази притеснение, че българската несигурност е по-голяма отпреди 15 години. Причините могат да се потърсят в българската политика, но и в значителна степен в политиката на НАТО.Когато България стана член на НАТО, това не можа да ни помогне да наложим върховенство на закона и да се справим с корупцията и организираната престъпност, посочи бившият премиер.Корупцията и организираната престъпност ни държат от западните демократични стандарт. Кремъл бързо ескалира конфликт с всяка от страните членки на НАТО и прилага в конфликта невоенни методи, обясни Иван Костов.По думите му Кремъл води дифузна война с психологически, политически и кибератаки, създаване на несигурност и други.Костов припомни, че миналата година били договорени мерките, но не бил посочен източникът на хибридната заплаха. НАТО разработи стратегия за ролята си, засилва своята координация с партньорите и може да предостави целева помощ на съюзниците по тяхна молба, категоричен е Костов.Той оцени, че европейската, натовска и българска защита срещу руската хибридна заплаха е недостатъчна и закъсняла, а едва от миналата година започнали промените за справяне с руската дифузна война. По думите на бившия премиер целта на хибридната война е да причини разцепление вътре в Европейския съюз и НАТО. ", "date": "2019.03.25", "title": "Костов иска да прекъснем руските проекти на наша територия"}
{"url": "https://news.bg/crime/i-vap-iska-avtomobilna-administratsiya-da-proveri-noviya-uber-maksim.html", "text": "Експерти от Изпълнителна агенция \"Автомобилна администрация\" да проверят данните за нерегламентиран таксиметров превоз на пътници чрез мобилно приложение \"Максим\". Проверката е възложена от Върховна административна прокуратура, съобщиха от ВАП.Целта е да се установи има ли нарушения на Закона за автомобилните превози, от рода на реализиране на таксиметрови превози, без да са издадени изискуемите разрешения както на фирмата - организатор, така и на водачите на леки автомобили.Върховните прокурори са поискали в проверката да се включат и органите на Главна дирекция \"Национална полиция\" и на Национална агенция за приходите. Поискано е да се сезират и други контролни органи при разкриване на нарушения от тяхна компетентност.Започнати са процедури за административнонаказателна отговорност на отделни водачи на автомобили чрез съставяне на актове за установяване на административни нарушения. Това е видно от сведенията, получени във ВАП. Те са резултат от съвместните екипи на Изпълнителна агенция \"Автомобилна администрация\", Главна дирекция \"Национална полиция\" и Национална агенция за приходите.Със заповеди се спират от движение за срок от 6 месеца МПС, с което се извършва нарушението.Сезирана е Комисията за защита на конкуренцията, където вече има производство за проучване на евентуално извършени нарушения по глава VII от Закона за защита на конкуренцията \"Забрана за нелоялна конкуренция\". Това е за дейността на \"Такси Максим\" ЕООД по осъществяване на посредничество и свързване на превозвачи/шофьори и клиенти чрез мобилни приложения. Подобна дейност може да е в противоречие с добросъвестната търговска практика и да създава възможност за увреждане на другите конкуренти.От Върховната административна прокуратура са поискали конкретна информация - за броя на нарушенията от началото на проверките, на съставените актове за установяването им и издадените наказателни постановления и за постановените заповеди за налагане на принудителни административни мерки.Ангажиран е изпълнителният директор на Изпълнителна агенция \"Автомобилна администрация\" за налагане на имуществена санкция и на \"Такси Максим\" ЕООД, допуснало визираните нарушения освен глобите на физическите лица.", "date": "2019.03.25", "title": "И ВАП иска \"Автомобилна администрация\" да провери новия Uber - \"Максим\""}
{"url": "https://news.bg/crime/otkriha-22-godishna-zhena-ubita-i-s-nozh-vav-vrata-v-stara-zagora.html", "text": "Откриха тялото на 22-годишна жена, убита с нож. Инцидентът е станал в Стара Загора, съобщи bTV.Тялото било захвърлено в ромската махала \"Лозенец\". Първоначално дете от квартала е видяло убитата жена.Междувременно от Окръжна прокуратура-Стара Загора съобщиха, че водят разследване за умишлено убийство. Сигналът за намерен труп на жена в Стара Загорае получен на 24 март 2019 г.Тя е била с прободна рана в областта на врата, където е намерен и забит нож.Според прокуратурата е установен извършителят на престъплението. Той е с инициали Т.В., на 28 години. Двамата са живеели на съпружески начала. Той е задържан за 72 часа. Предстои внасяне на искане в Окръжен съд - Стара Загора за постоянен арест.Наказанието, което се предвижда за престъпление по чл. 115 от НК, е \"лишаване от свобода\" от 10 до 20 години.Назначени са и се извършват експертизи - съдебно-медицинска на пострадалата, дактилоскопна експертиза и ДНК експертиза. Разпитват се свидетели.Според bTV, които се позовават на полицията, жертвата е предлагала платена любов. Задържан е заподозрян за престъплението. Това е 28-годишен мъж, неин сводник.", "date": "2019.03.25", "title": "Откриха 22-годишна жена убита и с нож във врата в Стара Загора"}
{"url": "https://news.bg/society/mitropolit-antoniy-marketingov-priyom-e-vgrazhdaneto-na-sveshteni-tekstove.html", "text": "\"Това е по-скоро маркетингов прийом, отколкото някаква защита, за каквато говорят\". Така митрополит Антоний коментира пред Нова телевизия вграждането на 91-я псалм* в \".Владиката обясни, че Българската православна църква не толерира изписването на свещени текстове по фасадите на сградите. По думите му това в никакъв случай не е свидетелство за чиста християнска вяра, а напротив - афишира се точно обратното.\"Енергийната защита е нашата молитва. Всичко останало са спекулации. Църквата не толерира този начин на спекулиране със свещените текстове\", допълни митрополит Антоний.Относно отлагането на дълговете на вероизповеданията, което засяга единствено мюсюлманското вероизповедание, митрополит Антоний коментира, че Българската православна църква няма дългове.\"Българската православна църква нито е инициирала, нито е вносител на искания за опрощаване на каквито и да е дългове. Българската православна църква няма дългове, ако има - те са незначителни\", заяви митрополит Антоний.\"Гарантирането на Националната сигурност няма как да стане чрез опрощаването на дългове или чрез ограничаване на финансирането на даренията отвън\", коментира още митрополит Антоний.По думите му и в момента има закон, с който може да бъде проследена всяка една по-голяма сума, която идва като дарение от чужбина.*.", "date": "2019.03.25", "title": "Митрополит Антоний: Маркетингов прийом е вграждането на свещени текстове"}
{"url": "https://news.bg/world/zameriha-s-molotov-doma-na-zam-zdravniya-ministar-na-gartsiya.html", "text": "В ранните часове днес по дома на заместник-министъра на здравеопазването в Гърция Павлос Полакис е хвърлен коктейл Молотов. Това съобщава \"Елефтерос типос\", цитирано от \"\".При атаката не са пострадали хора. Има данни за леки материални щети.Извършителят на деянието се приближил до къщата на зам.-министъра и хвърлил коктейла от страната на гаражната врата.Припомняме, името на Полакис напоследък се свързва с няколко скандала в южната ни съседка. Първо, той влезе в спор с гръцкия еврокомисар Витянис Андрюкайтис, който го разкритикува за това, че в печата излязоха негови снимки как пуши на публично място.Последваха и твърдения в медиите, че Полакис е получил банков кредит при твърде добри условия. В отговор на това заместник министъра разпространи разговор между него и управителят на гръцката централна банка Янис Стурнарас, за да разсея съмненията. Това обаче пък стана повод срещу него да се образува разследване, което да установи дали Полакис е записвал разговора законно.Припомняме и че преди няколко дни в страната беше извършено и друго нападение - . При атаката нямаше пострадали, но материалните щети бяха значителни.", "date": "2019.03.25", "title": "Замериха с Молотов дома на зам.-здравния министър на Гърция"}
{"url": "https://news.bg/int-politics/kndr-se-zavarna-v-ofisa-za-vrazka-s-yuzhna-koreya-v-keson.html", "text": "Северна Корея отмени решението си да изтегли служителите си от офиса за връзка в Кесон, като изпрати някои служители обратно на работа, коментира Южна Корея след обрат, който настъпи след като президентът на САЩ Доналд Тръмп реши да не налага допълнителни санкции на КНДР, съобщава \"Ройтерс\".В петък Северна Корея заяви, че напуска офиса си, само часове след като САЩ наложиха първите нови санкции, след  между Тръмп и Ким.Офисът за връзка в Кесон, Северна Корея, бе открита през септември и е едно от ключовите събития, в подобряване на отношенията между Северна Корея и Южна Корея през изминалата година.Тръмп заяви в петък, че е решил да не налага нови широкомащабни санкции срещу Северна Корея, което според експертите може да се окаже усилие за намаляване на напрежението.Северна и Южна Корея проведоха консултация в офиса за връзка в понеделник и ще продължат да работят както обикновено, след като членовете на севернокорейския екип казаха на Юга \"започваме нашата смяна както обикновено днес\".Около четири или пет служители от Северна Корея се появиха на работа в офиса в понеделник - около половината от обичайния персонал, но никой от по-висшите служители не е сред тях, съобщава Южна Корея.Десетки южнокорейски служители пристигнаха в офиса за връзка по-рано в понеделник в опит да запазят крехките отношения с Пхенян.Анализаторите смятат, че продължаващото присъствие на севернокорейците в офиса за връзка вероятно отразява удовлетворението на Пхенян от решението на Тръмп да не налага повече санкции.", "date": "2019.03.25", "title": "КНДР се завърна в офиса за връзка с Южна Корея в Кесон"}
{"url": "https://news.bg/economics/knsb-obvinyava-pravitelstvoto-che-pogazva-trudovi-prava.html", "text": "Юридическият екип на КНСБ обвинява правителството в незаконни практики срещу трудови права на стотици граждани.Управляващите трябва да си припомнят, че който сее вятър, ще жъне бури и че социалната среда не е блато, та да \"джапаш в него с ботуши в името на нечии егоистични интереси\", заяви Чавдар Христов на брифинг в централата на синдиката.Юридическият екип на КНСБ се противопоставя на приета от правителството позиция, според която работник, който е бил незаконно уволнен и след това възстановен на работа от съда, няма право на платен годишен отпуск за времето от датата на уволнението до датата на възстановяването му на работа.Позицията от името на България по дело на Съда на Европейския съюз бе одобрена миналата седмица. Делото е образувано по преюдициално запитване на Районен съд - Хасково по конкретен трудов спор, който се води в този съд.Според позицията на Министерски съвет работник, който е бил незаконно уволнен и впоследствие възстановен на работа от съда, няма право на платен годишен отпуск за времето от датата на уволнението до датата на възстановяването му на работа.От това следва, че при последващо прекратяване на трудовото правоотношение работникът няма право и на парично обезщетение за такъв неползван отпуск.Откакто съществува Кодекса на труда, правото на отпуск е производно от придобития трудов стаж. Това каза на пресконференция главният секретар на КНСБ Величка Микова. Според синдикатите чисто в правен аспект проблемите са такива, че не може периодът на незаконно уволнение да се счита за трудов стаж, без да се зачитат правата на отпуск.На фона на кризата за работна сила, бизнесът е променил отношението си към уволнението, смята зам.-председателят Чавдар Христов, но колкото и малко да са работниците, позицията на правителството е все така враждебна към пазара на труда и създава опасност за извоювани от години придобивки, които са залегнали в българското законодателство.От КНСБ искат да се даде възможност да се обсъди въпроса и мненията на синдикатите да бъдат присъединени към позицията на правителството.Христов изтъкна, че тезата за майчинския отпуск е близка до тезата за трудовия отпуск.Твърди се, че по време на майчинство си в отпуск, следователно жената не би следвало да има право на платен годишен отпуск за времето, през което ползва отпуск по майчинство. При отпуск по майчинство не се отчита, че конституцията възлага на родителите отговорността за отглеждането и възпитанието им до определена възраст.Щом държавата следи през различни закони това, тя може дори да ти отнеме детето. Това не е ли ходене на работа по заръка на държавата, пита Христов. Майките не почиват в смисъла на състоянието и поведението на лицето, когато е в отпуск. Бизнесът обаче не отчита, че работата на майката е 24 часа, без почивка.", "date": "2019.03.25", "title": "КНСБ обвинява правителството, че погазва трудови права"}
{"url": "https://news.bg/health/damyan-iliev-dokato-ne-se-unishtozhat-ovtsete-v-bolyarovo-stranata-ni-shte-bade-sas-statut-chumava.html", "text": "Докато не бъдат унищожени овцете във фермите в село Болярово, които дадоха положителна проба за чума, статутът на страната ни ще бъде \"страна с чума по дребните преживни животни\". Това заяви шефът на Българската агенция по безопасност на храните (БАБХ) Дамян Илиев пред БНТ.Коментарът на Илиев дойде по повод , с което беше отменена глобата на Ана Петрова за това, че не е допуснала здравните инспектори на БАБХ да умъртвят намиращите се във фермата ѝ животни.Припомняме, в средата на месеца съдът отмени глобата от 1 900 лева на стопаните от Болярово. Санкцията бе наложена от Агенцията по безопасност на храните в Ямбол - със заповед на изпълнителния директор на регионалната Агенция д-р Николай Георгиев, животните трябваше да бъдат умъртвени заради положителни проби на чума в стадото. Фермерите обаче не допуснаха ветеринарите.\"Отиваме на втора инстанция\", заяви категорични Илиев.По думите на шефа на БАБХ фермерите в Болярово нямат необходимата компетентност.", "date": "2019.03.25", "title": "Дамян Илиев: Докато не се унищожат овцете в Болярово, страната ни ще бъде със статут \"чумава\""}
{"url": "https://news.bg/finance/agentsiyata-po-vpisvaniyata-shte-raboti-izvanredno.html", "text": "Агенцията по вписванията ще работи извънредно, за да улесни подаването на декларации по чл. 38, ал.9, т. 2 от Зсч (за неактивност на търговци и юридически лица с нестопанска цел - ЮЛНЦ), в Търговския регистър и регистъра на юридическите лица с нестопанска цел (ТРРЮЛНЦ).Всички офиси на Агенцията по вписванията в страната ще работят извънредно на 30 март 2019 г. (събота) с работно време от 09:00 до 15:30 ч., съобщиха от Агенцията по вписванията.Гишетата на агенцията в София ще бъдат отворени за клиенти и в неделя - 31 март 2019, отново от 09:00 до 15:30 часа. Така институцията цели да улесни подаването в срок на декларациите по чл.38, ал.9, т.2 от Закона за счетоводството. Законовият срок за подаване на заявленията за липса на дейност на търговци и юридически лица с нестопанска цел е от 01 януари 2019 г. до 31 март 2019 г.От Агенцията по вписванията припомнят, че освен на гише, документите могат да се подават и онлайн на сайта на Търговския регистър и регистъра на юридически лица с нестопанска цел (ТРРЮЛНЦ) - www.brra.bg. Според статистика на институцията се наблюдава тенденция на нарастващ брой подавани заявления с електронен подпис.До момента в Агенцията по вписванията са постъпили около 100 000 декларации, т.е. 50 % от общия брой, които се очаква да бъдат внесени. От тях около половината са подадени на гише, а останалата половина - по електронен път. На база подадените заявления от миналата година се очаква в следващите 8 дни да бъдат внесени над 75 000 заявления.Според Габриела Козарева - изпълнителен директор на Агенцията по вписванията през миналата година в системата на Търговския регистър са направени действия по обновяване и модернизиране, което увеличи с осем пъти капацитета й на работа.", "date": "2019.03.25", "title": "Агенцията по вписванията ще работи извънредно"}
{"url": "https://news.bg/politics/da-sprem-da-se-mislim-kato-vanshni-na-nato-nastoyava-boyko-noev.html", "text": "\"Не трябва да имаме отношение за НАТО като тяло извън нас, което ни създава проблеми, а като организация, където ние трябва да реализираме проблемите ни в националната сигурност\". Това обяви бившият министър на отбраната и бивш посланик на България в НАТО Бойко Ноев на конференция \"Членството в НАТО - ключ към Европейския съюз\".Според него поуките от членството ни в НАТО са универсални, но това, което ни пречи, е, че през всичките години сме взели НАТО за даденост.България трябва да участва в процеса в процеса за създаване на европейска армия, настоява той.Ноев: \"Ние и НАТО там, вместо да реализираме активност, да ги ръчкаме, ние не го правим. Това е недостатък, който трябва да се преодолее. Ако няма политическа воля, няма да бъде осъзнато.\"България завоюва безпрецедентни гаранции от НАТО в резултат от категоричното настояване на българското правителство.\"Когато активно търсиш реализация на интересите, това се отличава с успех\", заяви Ноев.По думите му НАТО не е ясно дали ще издържи още един мандат на президента на САЩ Доналд Тръмп. Ноев коментира и президентът на Турция Реджеп Ердогам и заяви, че НАТО и ЕС му пречат за реализирането на неговите мегаломански интереси.Турция ще разположи ракетите си и това ще доведе до много рязка реакция от САЩ, прогнозира Ноев.\"Когато Ердоган се разсърди, той започва да става ирационален\", посочи бившият военен министър.Той припомни, че днес се отбелязват 20 години от бомбардировките на НАТО в Сърбия, но на това не се обръщало внимание заради скандалите за апартаментите на властта.На форума участва и бившият военен министър Николай Ненчев. На свой ред той коментира, че с отбелязването на членството на България в НАТО е една сбъдната мечта за свобода и връщането на държавата ни в семейството на европейските демокрации.Нека никога не забравяме българската история, защото тя е огромен национален капитал, призова Ненчев.", "date": "2019.03.25", "title": "Да спрем да се мислим като външни на НАТО, настоява Бойко Ноев"}
{"url": "https://news.bg/politics/plevnevliev-iska-devet-proekta-za-modernizatsiya-na-armiyata-do-2030-g.html", "text": "Политиците да гледат не частично, а пълноценно, не за три проекта, а девет проекта за модернизация на българската армия. За това призова президентът на България в периода 2012-2017 г. Росен Плевнелиев на конференция \"Членството в НАТО - ключ към Европейския съюз\".Той изтъкна, че страната ни има нужда от всички проекти за модернизация на българската армия, като те трябва да бъдат изпълнени от държавите-членки на НАТО.Плевневлиев призова политиците да гледат на развитието на България в план до 2030 г.\"Не днес да купим мъничко от танковете и сухопътните машини, защото може би ще има политически проблем със самолетите. Или утре да купим мъничко от фрегатите, защото утре може би ще има проблем със сухопътните машини\", коментира президентът.Плевнелиев категорично заяви, че е крайно време да се спре с наливането на пари в бивши империи \"за тяхното военно и остаряло оборудване\".\"Купете ги от нашите партньори в НАТО и нещата започват да се променят - не с много, а с мъничко\", допълни той.Управляващите не трябва да се заиграват със страховете, а да решават проблемите на гражданите, призова още държавният глава и посочи, че е съгласен със страховете на хората.Политиците трябва да адресират страховете на гражданите и да ги решават по един устойчив начин, настоя Плевнелиев, според когото идващите избори са от основно значение. По думите му всеки един от нас трябва да защитава това, което е правилно и вярно за следващото поколение.Държавният глава благодари на всички политици, допринесли за изпълняването и реализирането на националната мечта, зададена от Апостола на свободата - да бъдем равни на другите европейци и да бъдем членове на Европейския съюз и НАТО.\"Каузата не е спечелена и битката не е приключилата. Каузата е битката за младите хора, за следващото поколение и те трябва да знаят защо е важно да бъдем равни на другите европейци\", завърши Плевнелиев.", "date": "2019.03.25", "title": "Плевневлиев иска девет проекта за модернизация на армията до 2030 г."}
{"url": "https://news.bg/int-politics/oon-10-detsa-sa-ubiti-ot-vazdushen-udar-na-sasht-v-afganistan.html", "text": "Десет деца, част от голямо семейство са убити от американски въздушен удар в Афганистан, заедно с трима възрастни цивилни граждани, съобщава ООН, цитирана от \"Ройтерс\". Въздушният удар в събота е част от битка между талибаните и съвместните афганистански и американски сили, която продължи около 30 часа в северната  провинция Кундуз.Децата и семейството са разселени от сражения на други места в страната, коментира мисията на ООН за подпомагане в Афганистан (UNAMA), като публикува предварителните си заключения за инцидента. В изявление на UNAMA се казва, че проверява информацията за 13 цивилни жертви по време на въздушния удар.Други трима цивилни са ранени. Инцидентът е в квартал Телавка близо до град Кундуз.Сержант Дебра Ричардсън, говорителка на ръководената от НАТО мисия за решителна подкрепа в Афганистан, потвърди в неделя, че американските сили извършват въздушни удари.Тя обясни, че мисията има за цел да предотврати жертвите от цивилното население, докато талибаните умишлено се крият сред цивилните.Рекорден брой афганистански граждани са убити миналата година, когато въздушните атаки и самоубийствените атентати се увеличиха, се казва в доклад на ООН от февруари.Жертвите на въздушни удари сред децата се увеличават всяка година от 2014 г. насам.Боевете се усилиха в период на преговори между американски и талибански представители, чиято цел е да се сложи край на 17-годишната война в Афганистан.", "date": "2019.03.25", "title": "ООН: 10 деца са убити от въздушен удар на САЩ в Афганистан"}
{"url": "https://news.bg/politics/borisov-i-turskiyat-glaven-prokuror-obsadiha-nakazatelnopravni-vaprosi.html", "text": "Терористичните заплахи, борбата с организираната престъпност и международното сътрудничество по наказателноправни въпроси обсъдиха премиерът Бойко Борисов и главният прокурор на Турция Мехмет Акарджа, съобщиха от Министерския съвет.От там не уточняват дали е станало дума за делото срещу българските граничари, което отново се  по опазване на българската граница.Другият казус по българо-турското сътрудничество в правосъдието бе ареста на .Мехмет Акарджа е на посещение в София по покана на българския си колега Сотир Цацаров, който също присъства на срещата.Преди три години  държавен елит. Борисов и Акарджа оцениха високо изграденото сътрудничество между България и Турция в областта на сигурността, миграцията и наказателноправните въпроси.\"Турция освен наш непосредствен съсед е и важен партньор в областта на миграцията и борбата с тероризма\", заяви министър-председателят Бойко Борисов.Той подчерта, че резултатите от  се виждат и в момента към българо-турската граница има нулев мигрантски натиск.\"Споразумението между ЕС и Турция е важно за всички европейски държави\", посочи Борисов и допълни, че мирът и диалогът са най-доброто средство на дипломацията. Българският премиер припомни и че само преди година във Варна беше проведена знаковата среща ЕС-Турция, която е дала положителна насока на развитие в отношенията между Анкара и Брюксел.В делегацията на турския главен прокурор Акарджа бяха старшите прокурори Илкнур Алтънташ и Салих Чимен, както и посланика на Република Турция в България Хасан Улусой.", "date": "2019.03.25", "title": "Борисов и турският главен прокурор обсъдиха наказателноправни въпроси"}
{"url": "https://news.bg/society/dnes-e-blagoveshtenie-2.html", "text": "Днес православната църква чества един от най-светлите си празници - Благовещение. На този ден се възпоменава благата вест, донесена от Архангел Гавраил на Дева Мария - че тя ще роди Спасителя на човечеството, сина Божий Иисус Христос.Това е едно от най-радостните събития в историята на изкуплението на човечеството от греха, от злото.Празникът е утвърден от Православната църква през VII век. За него разказва Евангелието от Лука, глава 1, ст. 26-38.Дева Мария, изпълнена с недоумение, поради свръхразумната тайна, разкрита й от Божия служител, със смирение и послушание изрекла думите: \"Ето рабинята Господня; нека ми бъде по думите ти\" (Лука 1:38).От този миг насетне неизказана радост изпълвала чистото сърце на девицата от Назарет. А когато нейният Син - Богочовекът Иисус Христос, страдал и умрял на Голготския кръст, тя, както никой друг на тая земя, изживяла ужаса на човешката неправда, за да стане оттогава и завинаги най-усърдната наша застъпница пред Бога.Днешният в християнската традиция се почита като празник на майката.За българите празникът е известен още като Благовец. В народните традиции Благовещение се счита за \"половин Великден\".На този ден пробиват ушите на малките момичета, дамгосват агнетата и яретата, защото се вярва, че няма да ги боли.По мястото си в календара Благовец стои най-близко до пролетното равноденствие и българите го свързват с пролетта. Вярва се, че на този ден долита кукувицата, за да извести, че зимата си е отишла и настъпва лятото, мечката се събужда от зимния си сън, змиите и гущерите излизат от леговищата си, самодивите - господарки на горите, поляните и изворите, се завръщат във владенията си.На Благовец се спазват редица забрани с предпазващо човека значение. Момите и младите булки не излизат рано за вода, за да не срещнат самодивите. Вярва се, че от техния поглед младите могат да погрознеят, да се разболеят или да умрат. През целия ден жените не докосват игли, куки и конци, за да избегнат ухапвания от змии през лятото.В ранното утро ритуално се прогонват от дома дивите твари.Имен ден празнуват Благовест, Благовеста, Благой, Блага.", "date": "2019.03.25", "title": "Днес е Благовещение"}
{"url": "https://news.bg/press/i-d-to-na-tsacheva-yasno-v-ponedelnik-stroitelnite-predpriemachi-se-obyaviha-za-zhertvi-na-imotniya-skandal.html", "text": "Скандал. \"Сега\":Строителните предприемачи се обявиха за жертви на имотния скандалНационалната асоциация на строителните предприемачи (НАСП) излезе с официална позиция във връзка с имотните сделки на управляващите.\"Категорично се противопоставяме на опитите акцентът на обществения дебат да се измести от същността на проблема върху производителя, създал продукта на сделката\", пишат от асоциацията.Според строителните предприемачи е недопустимо \"в големи политически битки да бъде въвлечено едно от малкото останали производства, създаващо работни места, внасящо в бюджета приходи и създаващо национална стойност\".Ето и целия текст на позицията на НАСП:\"Националната асоциация на строителните предприемачи, в качеството си на браншова организация, е разтревожена от създаващото се негативно внушение към гилдията, основано на разследването на конкретни имотни сделки, извършени от политически лица. Инцидент. \"Дума\":Няма българи на авариралия край Норвегия корабНяма данни български граждани да са били на борда на круизния кораб, който аварира край бреговете на Норвегия. Това съобщиха от Министерството на външните работи, цитирайки информация на посолството ни в Осло. Спасителни хеликоптери са евакуирали 479 пътници от круизния кораб \"Вайкинг скай\", предаде Асошиейтед прес и БТА.Корабът, превозващ 1373 пътници и членове на екипажа, имаше проблеми с двигателите в непредсказуемите води край западния бряг на Норвегия. Екипажът изпрати зов за помощ вчера следобед.Пет хеликоптера откарваха пътниците на сушата един по един, което продължи цялата нощ. Спасителната операция се проведе в тежки условия, включващи ветрове със скорост до 38 възела и над 8-метрови вълни.Сега научаваме, че 20 души са пострадали при инцидента. В момента за тях се полагат грижи в медицински центрове в Норвергия, като някои вече са изписани, посочи компанията собственик на кораба Вайкинг оушън круизиз (Viking Ocean Cruises). Тема. \"24 часа\":\"За няколко лайка повече\" пишат кандидат-студентите на изпита по журналистика в СУС писмен изпит по журналистика започна днес първата кандидатстудентска сесия в Софийския университет \"Св. Климент Охридски\" за учебната 2019/2020 година.В аудитория 272-ра на Софийския университет тази сутрин започна писменият изпит по журналистика, за който 350 кандидати са подали заявление за явяване, съобщи пресцентърът на СУ.Кандидат-студент е изтеглил темата \"За няколко лайка повече\", по която пишат всички явили се днес на изпита. Били са изтеглени и две контролни теми - \"Улицата\" и \"На гости на света\". Министър. \"Монитор\":И.Д.-то на Цачева ясно в понеделникВременно изпълняващият длъжността правосъден министър ще стане ясен в понеделник. Тогава трябва да бъде обявено кой от заместниците във ведомството ще заеме поста до избора на нов министър. Това научи \"Монитор\" от източници във ведомството.В събота титулярят Цецка Цачева подаде оставка заради скандала с евтините жилища, купени от представители на властта от строителна фирма \"Артекс\". Жилището на Цачева се намира в столичния квартал \"Изток\" и според документите е купено заедно със сестра й.Още в петък Цачева поиска от прокуратурата и КПКОНПИ да проверят сделката, а в събота подаде оставка. Освен нея с поста си се раздели и зам.-министърът на спорта Ваня Колева, която също изплува като замесена в имотния скандал. Цачева доброволно хвърли оставка и обяви, че излиза отпуск, докато оттеглянето й бъде гласувано в Народното събрание. Пред министър-председателя обяснила, че не желае създалото се напрежение да се пренася върху работата на правителството.", "date": "2019.03.25", "title": "И.Д.-то на Цачева ясно в понеделник; Строителните предприемачи се обявиха за жертви на имотния скандал"}
{"url": "https://news.bg/world/rumaniya-mesti-posolstvoto-si-v-jerusalim.html", "text": "Румъния ще премести посолството си в Израел от Тел Авив в Йерусалим, съощиха румънски медии.Румънският премиер Виорика Данчила обяви решението по време на посещението си в САЩ.Тя направи изявлението пред израелска организация.Предстои обаче анализ, след приключването на който ще стане ясно кога точно ще се случи това, подчерта тя.Данчила изрази възхищението от решението на САЩ да преместят посолството.От пресофиса на президента Клаус Йоханис обаче припомниха на премиера, че такова решение не е технически, а политически въпрос с важни последици.То не може да бъде взето без него, защото той ръководи румънската външна политика.Така Румъния става поредната държава, която признава Йерусалим за столица на Израел.В края на годината стана ясно, че това ще направи . Преди нея  заяви такива намерения.обяви, че ще признае Западен Йерусалим като столица на Израел.Очаквано, палестинците реагираха с гняв на новината. генералният секретар на Организацията за освобождение на Палестина (ООП) Саеб Ерекат обвини Букурещ в нарушаване на резолюции на ООН, международното право и правата на палестинците.Това решение ще подкопае стабилността на региона, счита той.", "date": "2019.03.25", "title": "Румъния мести посолството си в Йерусалим "}
{"url": "https://news.bg/weather/slanchevo-i-toplo-nachalo-na-sedmitsata-1.html", "text": "Слънчево и топло начало на седмицата ни очаква. Това съобщават от НИМХ. Ще духа слаб вятър от запад-югозапад.Максималните температури ще са между 12 и 25 градуса.По Черноморието те ще са по-ниски - между 12 и 17 градуса. Атмосферното налягане ще се понижава. ", "date": "2019.03.25", "title": "Слънчево и топло начало на седмицата "}
{"url": "https://news.bg/world/vuchich-bombardirovkite-na-nato-byaha-prestaplenie.html", "text": "Бомбардировките на НАТО бяха престъпление. Цивилни, сред които и нашите деца, се оказаха мишена за ударите. Това заяви сръбският президент Александър Вучич в Ниш по повод на 20-годишнината от ударите.Той отбеляза, че за тези престъпления отговорни няма и до днес.79% от сърбите са против присъединяването на страната си към НАТО. Това показахА резултатите от проучване на общественото мнение, огласени преди дни от B92.64% от запитаните не биха приели извинението на Алианса за бомбардировките през 1999 година.Проучването бе проведено от неправителствената организация Институт за европейски въпроси по повод 20-годишнината от началото на операцията на НАТО срещу Сърбия.Вучич вече обяви, че Сърбия иска членство в ЕС, но не и в НАТО.", "date": "2019.03.25", "title": "Вучич: Бомбардировките на НАТО бяха престъпление "}
{"url": "https://news.bg/world/zapochva-razsledvaneto-na-napadenieto-v-nova-zelandiya.html", "text": "Започва разследването на нападението в Нова Зеландия от 15 март.Премиерът Джасинда Ардърн обяви, че Кралска анкетна комисия и агенциите за сигурност и разузнаване в Нова Зеландия ще го ръководят.Ще бъдат разгледани действията на Бюрото за сигурност на правителствените комуникации и Новозеландската служба за разузнаване.Припомняме, че 28-годишният австралиец Брентън Тарант изби близо 50 души и рани десетки други при зверско нападение в две джамии в Крайстчърч.Той не е бил издирван в страната си.Нова Зеландия полуавтоматичните оръжия. Промените влязпха в сила веднага. Нова Зеландия, държава с по-малко от 5 милиона души, има около 1,2-1,5 милиона огнестрелни оръжия. Предполага се, че в страната има около 13 500 оръжия като тези, използвани при атаката.", "date": "2019.03.25", "title": "Започва разследването на нападението в Нова Зеландия "}
{"url": "https://news.bg/bulgaria/saobshtavat-zamestnika-na-tsacheva.html", "text": "Днес ще стане ясно кой ще бъде временно изпълняващият длъжността правосъден министър.Това съобщи \"Монитор\", като цитира източници във ведомството.Заместникът ще заема поста до избора на нов министър.Припомняме, че  заради имотния скандал.  Освен нея с поста си се раздели и зам.-министърът на спорта Ваня Колева. Цачева твърди, че решението е взето доброволно и не е имало натиск.Тя поиска съответните власти да проверят сделката за нейния апартамент в столичния кв. \"Изток\".С оставката си искам да сваля всякакво напрежение около премиера Бойко Борисов и правителството, защото всеки трябва да отговаря сам за себе си, каза ексминистърът.Предстои да вземе решение дали да се занимава с политика или не.решението на правосъдния министър, което определиха като морален акт на добър специалист и добър български политик. Лидерът на \"Атака\" Волен Сидеров също коментира оставката и заяви, че очаква размествания в кабинета на Борисов.Припомняме, след скандала с апартамента на Цветан Цветанов, стана ясно, че Антикорупционния фонд на недвижими имоти от страна на министъра на правосъдието Цецка Цачева и депутата Вежди Рашидов. През юли 2018 г. министър Цачева закупува от строителната фирма \"Артекс\"апартамент с площ 199 квадратни метра. Като се прибави площта на допълнителните гараж и таванско помещение, общата квадратура на имота става 233 квадратни метра. Цената, която Цачева е платила през юли, когато сградата е била на етап \"груб строеж\", е едва 138 000 евро (т.е. малко над 590 евро за квадратен метър).Седем месеца след сделката апартаментите в тази сграда, която е и една от най-луксозните в района, се продават на четворно по-високи цени от платената от Цачева.", "date": "2019.03.25", "title": "Съобщават заместника на Цачева "}
{"url": "https://news.bg/world/raketno-napadenie-sreshtu-izrael-ot-ivitsata-gaza-ima-raneni.html", "text": "Поредно ракетно нападение е било извършено срещу Израел от Ивицата Газа, съобщиха световните информационни агенции.Задействани са били системите за тревога в централната част на страната, в близост до Тел Авив. Отекнали са експлозии.Стана ясно, че е била ударена жилищна сграда и има данни за най-малко шестима ранени.От армията са потвърдили за атаката.За първи път от години през март тази част от страната бе подложена отново на ракетен обстрел.Израел трябва да бъде пратен на Международния наказателен съд. Това заяви палестинският представител в ООН Ибрахим Хаиши.Той направи това изявление по повод на протестите в палестинските територии, които редовно завършват с убити и ранени.Хаиши настоя Съдът да получи доклада на ООН за извършените престъпления срещу цивилни в Газа.Съветът на ООН за правата на човека преди дни осъди \"очевидното умишлено използване на незаконна смъртоносна и друга прекомерна сила\" срещу цивилни протестиращи в Газа и призова извършителите на всички нарушения в Ивицата Газа да бъдат изправени пред правосъдието.Текстът се основава на доклад от разследване на ООН, в което се казва, че израелските сили за сигурност може да са извършили военни престъпления и престъпления срещу човечеството при убийството на 189 палестинци и ранявайки повече от 6 100 души по време на седмичните протести през миналата година.Израелските власти обвиняват за тези вълнения движението Хамас, което управлява Газа и открито призовава към атаки срещу израелци. Според армията, нейните действия са в отговор на непрекъснати атаки от палестинци.Израелският премиер заплаши по-рано със спиране на средства за палестинците. Поводът бе убийството на израелско момичеМиналата година Израел не успя да прокара резолюция срещу Хамас в ООН, но обяви за успех самото гласуване на такъв документ.Междувременно,която обяви намерение да премести посолството си в страната в Йерусалим.", "date": "2019.03.25", "title": "Ракетно нападение срещу Израел от Ивицата Газа, има ранени "}
{"url": "https://news.bg/bulgaria/nyama-da-ima-koy-da-poddarzha-asansyorite.html", "text": "След 5-6 години цели региони в България и десетки хиляди асансьори ще останат без поддръжка. Това каза за news.bg председателят на Българската асансьорна асоциация инж. Валентин Маринков, който е и собственик на фирма за доставка и поддръжка на испански асансьори и ескалатори у нас и в чужбина.Най-остър е недостигът на специалисти в Пирдоп, Златица, Челопеч, Враца и Видин.¾ от хората, които поддържат асансьори, или са се пенсионирали, или са напуснали България, или са сменили професията си.Главната причина за състоянието на асансьорния бранш е, че мнозинството от собствениците на асансьори нехаят. Според Маринков собствениците не желаят да заплащат за поддръжката и ремонт на съоръженията, което от своя страна води и до ниското заплащане в сектора.Не можете да задържите асансьорен техник с 1000 лева заплата и той да отговаря за живота и здравето на хората, паралелно с това асансьорите са в от 40 до 90 години в експлоатация, смята Маринков. В България заплатите за специалисти в бранша започват от 800 лева и стигат до около 1500 лева месечно. В чужбина по думите му възнаграждението на асансьорни техници достига 3000 евро на месец.Броят на заетите техници в неговата фирма е около 300 души.За да се поддържат у нас асансьорите и да се извършват всички технически мероприятия по наредбата за безопасна експлоатация и технически надзор са нужни поне 2 400 асансьорни техници. \"Аз не съм сигурен, че ги има и половината от тях\", изтъкна Маринков.Въпреки това обаче интересът към специалността у нас не е голям, защото младите хора се насочват към ИТ сферата и управлението, изрази мнение Маринков.Той отчита като отговорни за това и Агенцията за технически надзор и инспекцията към нея, тъй като вече 20 години те неглижират условията, при които работят асансьорните техници.Безобразие според Маринков е собствениците в жилищни сгради да не плащат за поддръжката на асансьорите. Докато агенцията и инспекцията не влязат в ролята си, промяна не може да се очаква.Според Маринков при щателна проверка на органите ще се окаже, че 90% от асансьорите в България нямат извършени технически прегледи.", "date": "2019.03.25", "title": "Няма да има кой да поддържа асансьорите"}
{"url": "https://news.bg/interviews/shte-zatvorim-vsichki-domove-za-detsa-kogato-otvorim-sartsata-si.html", "text": "До 2021 година се предвижда всички сиропиталища в страната да бъдат затворени и процесът на деинституционализация да е приключил. В момента тече и кампания по националните медии, която цели премахването на бариерите в общественото съзнание спрямо различните деца. За плановете на МТСП със зам.-министър Зорница Русинова разговаря Надежда Динева.От 2009 година се говори за деинституционализация, 10 години по-късно тя започва да става факт. Какво не достигаше за тази реформа?С този изцяло нов закон ние категорично правим разграничаване между подкрепата, която държавата трябва да осигури за един човек, който поради най-различни причини няма достатъчно високи доходи, тоест това са основно причините плащания и социалните помощи от социалната подкрепа, която трябва да получи един човек, за да се върне в общественото и да бъде пълноценен.Вече в съвременното ни общество има все повече рискове, все повече трудности и поради най-различни причини човек може да е попаднал в изолация. Например жертвите на насилие категорично не можем да им сложим знак на равенство с хора, които са бедни, а те също имат нужда т подкрепа. Затова законът за социалните услуги беше една от важните реформи в социалната сфера, която през миналата година стартирахме. Той вече е факт и приет, ще влезе в сила от следващата година и ще доведе до по-значими реформи от гледна точка на доброто качество, което хората, които имат нужда от такъв тип услуги , могат да получат.По отношение на деинституционализацията, всъщност преди 10 години започна най-сложната, най-трудната, най-успешната реформа в социалната сфера. Това е затварянето на домовете за деца в България. Когато говорим за институции и затваряне на домове, не трябва да забравяме случаите на Могилино и на много други домове. Всичките тези домове за деца, лишени от родителски грижи, за деца с увреждания бяха в планината, извън населени места, отдалечени. Много често заради това, че няма в близост болница или възможност да има социална работа с децата, те изоставаха в своето развитие. Да не говорим, че самите домове за бебета от 0 до 3 година бяха болнични заведения, където изобщо нямаше социална работа. Вярвам, че ние успешно ще доведем реформата до своя край, защото след 10 години това, което можем да кажем, е, че в момента има над 8000 деца, които коренно са променили начина си на живот. Затворени са 90% от всички институции, на тяхно място са създадени нови услуги, тоест част от децата са отишли в приемно семейство, част от децата са се върнали в биологичното си семейство, част от децата са осиновени. За останалите са построени малки семейни къщички в жилищни квартали в градовете, всички те ходят на училище. С тях работят специалисти, социолози, рехабилитатори, така че те да се чувстват пълноценни.Последните стъпки, които остава да извървим, са малко под 500 деца да бъдат изведени от останалите 22 дома в България. Те да бъдат закрити, като през следващите две години предстои да създадем над 100 нови услуги. Те включват центрове, услуги, които са в общността, в жилищния квартал . Вярваме, че тази мисия ще бъде успешна през следващите две години. От тук нататък предизвикателствата са немалки, защото качествената грижа, която ние можем да осигурим - работата на специалистите в образователната система, рехабилитаторите, които работят с децата с увреждания - няма да е добре свършена, ако тези деца нямат подкрепата на цялото общество. Ако те се чувстват различни от децата, с които ходят на училище. Ако родителите на тези деца, с които ходят на училище, ги считат за различни. Това е част от усилията през тези години - да дадем добър шанс на децата, които поради някаква причина живеят далеч от семейството.Оказва се, че само 5% от хората са готови да станат приемни родители. Какви мерки може да насочи МТСП , за да промени това?Започнахме кампания \"Мисията е възможна\", чиято цел е да покаже, че в България няма различни деца. Че децата, които са настанени в центрове за услуги, не са по-различни от останалите деца. Те по същия начин решават задачи, пеят, творят, искат да играят, имат своите заложби, но все още понякога трудността на обществото да приеме тези деца е голяма. Наистина едва 5% от хората биха се съгласили да станат приемни родители, едва 20% биха се съгласили да приемат такова дете вкъщи на вечеря. Единственият начин, по който можем да покажем, че няма нищо страшно в това, че няма разлика в тези деца, е да правим най-различни неща с тях заедно. С тази кампания имаме възможност в над 20 града в страната под формата на различни занимания, под формата на различни концерти да се научим да се разбираме един друг и да бъдем толерантни. Там, където има нужда от различна подкрепа, да я окажем, а не едно дете да се чувства различно и изолирано.В същото време обаче съществуват рискове за децата в приемни семейства, тъй като понякога те стават жертви на насилие. Какъв контрол може да осъществи министерството заедно с Агенцията за закрила на детето?Категорично не само в приемните семейства, темата за насилие над деца е изключително болезнена в момента в обществото ни. Почти всеки ден сме свидетели на насилие в училище и апелирам, че тук е време и място цялото общество да се обедини, не само ние като ведомства и институции, но медиите, НПО, да си кажем, че насилието не може да бъде толерирано под никаква форма. По отношение на приемните семейства те са вид социална услуга, тоест при тях създаваме семейна обстановка на децата вместо те да бъдат настанени в къщички от семеен тип. Разбира се, както във всяка една услуга има качествени и не толкова качествени. За наша радост удовлетвореността от приемната грижа е висока - над 4000 деца са минали през приемни семейства. Средно около 2000 деца годишно са в приемни семейства. Разбира се, има случаи, където са констатирани не добро отношение към децата, дори и насилие, но важното в случая е, че нашите служби могат да взаимодействат добре. При всеки един такъв сигнал има извеждане на детето от приемното семейство и тук е мястото да кажем, че цялото ни общество трябва да е чувствително към насилието, защото ако чуем в съседния апартамент, че нещо се случва, по-добре да звъннем на телефон 112 и да направим нещо, отколкото да стоим и да чакаме.Съществува ли вариант, в който деинституционализацията да не бъде завършена напълно?Не. Аз бих потвърдила, че деинституционализацията е най-успешната реформа в социалната сфера, защото ангажира страшно много хора и общини, и неправителствени организации, и специалисти. Вярвам, че ще приключи успешно през следващите две години със затварянето на всички домове. Вярвам и че няма да има връщане назад, тоест с новите услуги, които създаваме, няма да създадем мними институции - това е големият риск. Затова говорим, че децата, които са в тези малки семейни къщички, трябва да имат подкрепата от съседите, от децата, с които ходят на училище, за да не се затворят в единствения си кръг, където живеят самостоятелно.Предвид факта, че сериозен проблем в системата на социалните услуги у нас се оказва липсата на специалисти, какви мерки ще предприеме министерството, за да привлече повече кадри?Едно от големите предизвикателства в социалната сфера е също липсата на кадри, така както е в образованието и здравеопазването. Това е една от сферите, където все повече има застаряваща част от специалистите, възнагражденията все още са ниски и неконкурентни. От тук нататък с въвеждането на новия закон определени стандарти за работа, с определени стандарти за допълнителна подготовка и регламентиране на професионалистите, които работят в сферата, вярваме, че ще можем да привлечем и млади хора за каузата на социалната работа.Предвиждате създаване на Агенция за контрол на социалните услуги към министерството. Тя за какво ще следи?Създава се нов лицензионен режим за доставчици на социални услуги. Те могат да бъдат и общини, НПО и търговски дружества. Няма да има разлика между режима за организации, които работят с деца или възрастни. Целта на агенцията е да провери, преди да даде лиценз на един доставчик, дали той отговаря на всички стандарти и изисквания и впоследствие да гарантира качеството чрез постоянни проверки.Какви санкции са предвидени?Санкциите са глоби, спиране на финансиране, отписваме от регистъра, невъзможност в рамките на две години за възстановяване на правото. Особен акцент е контрол върху качеството на всяка една услуга.", "date": "2019.03.25", "title": "Ще затворим всички домове за деца, когато отворим сърцата си"}
{"url": "https://news.bg/euronews/glasuvat-dali-paketat-makron-da-vleze-v-plenarnata-zala-na-ep.html", "text": "Днес се очаква да стане ясно дали пакетът \"Мобилност\" ще влезе в дневния ред на депутатите от Европейския парламент.Припомняме, страната ни настоява решението за пакета \"Мобилност\" да се вземе от следващия състав на Европейския парламент.Припомняме, Пакетът \"Макрон\" може да влезе в дневния ред на пленарната сесия на ЕП по предложение на председателя на Алианса на либерали и демократи за Европа (АЛДЕ) Ги Верхофстад. Ако това стане, превозвачи от България, Румъния, Латвия, Литва, Полша и Унгария излизат на. Очаква се камиони да блокират улиците, а хората да направят жива верига около Европарламента.Това, което най- много притеснява нашите превозвачи, е изискването автомобилите и шофьорите да се прибират на 20 дни в страната си, а фирмите да плащат европейски ставки.. ", "date": "2019.03.25", "title": "Гласуват дали Пакетът \"Макрон\" да влезе в пленарната зала на ЕП"}
{"url": "https://news.bg/society/feldsheri-sashto-protestirat-s-palatka-pred-mz.html", "text": "Фелдшерите излизат на протест пред Министерство на здравеопазването (МЗ).След като , днес по обяд недоволството им ще бъде подкрепено и от фелдшери. Основното им искане е за , която да даде възможност различните направления специалисти по здравни грижи да имат отделни съсловни организации.Пред БНР председателят на Сдружението на фелдшерите в България Александър Александров заяви, че протестът им ще подкрепи и всички искания на медицинските сестри.\"Да се спазва колективният трудов договор, който се подписва; да се изплащат заплатите и то да са регламентирани и достойни; да са обвързани с минималната работна заплата; да има регламент и заплащане на всяка дейност. Отговорно заявявам, че този път нещата трябва да се доведат до край, защото вече търпението е изчерпано. Ще има палатка на фелдшерите пред МЗ\", посочи Александров.По думите му ако се наложи, ще има спиране на работата на спешните центрове поетапно, докато управляващите не обърнат внимание по наболелите въпроси.", "date": "2019.03.25", "title": "Фелдшери също протестират с палатка пред МЗ"}
{"url": "https://news.bg/politics/radev-v-egipet-s-predstaviteli-na-30-balgarski-firmi.html", "text": "Държавният глава Румен Радев отива на официално посещение в Египет по покана на колегата си Абдел Фатах ас Сиси.Предвидено е утре в столицата на страната Кайро Радев да коментира Сиси задълбочаването на политическия диалог между България и Египет. Очаква се в хода на разговорите двамата да коментират и активизирането на търговско-икономическото сътрудничество, както и партньорството в областта на културата, науката, образованието и туризма.Възможностите за сътрудничество на София и Кайро в сферата на отбраната и военната промишленост също ще бъде във фокуса на разговорите.В делегацията на президента има представители на 30 български фирми от различни сектори. Те ще обсъждат с бизнес партньори от Египет общи проекти.Предвидено е и срещата да доведе до създаването на Българо-египетски бизнес съвет.Освен това се очаква Радев до разговаря и с премиера на арабската република и с председателя на Парламента.", "date": "2019.03.25", "title": "Радев в Египет с представители на 30 български фирми"}
{"url": "https://news.bg/health/medik-ot-kazanlak-zapochna-gladna-stachka.html", "text": "Лекар от Казанлък обяви, че започва гладна стачка, информира bTV.Д-р Захари Стойчев е акушер-гинеколог. Основната причина за решението му е апел към управляващите за по-добро финансиране в родното здравеопазване.Пред телевизията той се позова на данни, според които България е на последно място в ЕС по процент на разходите за здравеопазване от БВП на държавата.\"Все още не можем да стигнем мечтата ни от 2000 г. поне 5% от БВП да се заделя за здравеопазване. В най-бедните държави от ЕС този процент е 6-7%, в развитите държави е 10-12%, а в САЩ е 16-17%\", обясни протестиращият.В следващите дни д-р Стойчев ще продължи да работи въпреки гладната стачка.\"Това е сигнална гладна стачка, която ще продължи 3 дни. Целта ѝ е да запознае обществото с проблемите в здравеопазването\", коментира лекарят.\"От създаването на НЗОК досега има съвсем малко мърдане на цената на клиничните пътеки, по които работим, а вече около 10 г. няма никакво. Ако има мърдане нагоре на някои клинични пътеки, други се свалят. По този начин след последната промяна в цените нашата болница ще получи със 100 000 лв. по-малко при същия обем работа, отколкото миналата година\", допълни още медикът.По думите му цялата болница се крепи благодарение на работещи пенсионери. \"Във всички сектори работят по трима професионалисти по здравни грижи. Те не могат да си ползват отпуск, да направят график. Всичко това е следствие от недофинансирането на здравната система\", категоричен е докторът.Стойчев е на мнение, че ако управляващите не променят отношението си към здравеопазването в страната, е възможно след 10 години такова в България да няма. Всички малки болници щели да фалират, а качественото медицинско обслужване - да изчезне.\"Хората ще умират по пътищата към големите болници, защото няма да получат навреме медицинска помощ\", подчерта протестиращият.", "date": "2019.03.25", "title": "Медик от Казанлък започна гладна стачка"}
{"url": "https://news.bg/politics/dzhambazki-otkazva-da-nastapva-edna-motika-dva-pati.html", "text": "Евродепутатът Ангел Джамбазки отказва да прави една и съща грешка два пъти или както той сам се изрази - \"Тази мотика сме я настъпвали и ние. Знаеш какво ще се случи - тя ще те удари по носа.\" Позицията на Ангел Джамбазки се отнася както за явяването на Обединените патриоти на евроизборите, така и по отношение на последния скандал сред управляващите - имотния скандал в ГЕРБ и фигурата на Цветан Цветанов.Според Джамбазки няма никакви причина Обединените патриоти да не се явят заедно на изборите, като така ще имат възможността да изпратят повече от един представител в Европейския парламент. Представителят на ВМРО не пожела да коментира в детайли думите на Валери Симеонов, че му е писнало да играе ролята на храст. Като цяло Джамбазки смята, че всички партии в момента се надпреварват да загубят изборите и то с вътрешни скандали. Това се отнася и за ОП и ГЕРБ.Според Джамбазки всеки един политик, включително Цветан Цветанов, трябва да понесе своята политическа отговорност при едни такива постъпки. Евродепутатът не може да разбере какво налага в момент, в който си на изборна длъжност, да прави успешни имотни сделки.Подобен скандал разклаща ценностите и доверието в политическата система. Такива постъпки вредят на цялата политическа система, това е щета за всички, те внушават на хората, че политиците, които избират, решават лични, собствени проблеми, а не проблеми на обществото, заяви Ангел Джамбазки.И в този си свой коментар войводата употреби израза за мотиката, подчертавайки, че Цветан Цветанов влиза в такъв скандал за втори път.", "date": "2019.03.25", "title": "Джамбазки отказва да настъпва една мотика два пъти"}
{"url": "https://news.bg/int-politics/zaharieva-pokani-vanshniya-ministar-na-yaponiya-u-nas.html", "text": "Вицепремиерът и министър на външните работи Екатерина Захариева се срещна в Токио с японския си колега Таро Коно, информираха от пресслужбата на Външното министерство.На срещата Захариева покани Таро Коно да посети страната ни, като той е приел поканата на първия ни дипломат.Повод за визитата на Захариева е, че тази година се навършват 110 години от първите официални двустранни контакти между България и Япония. Също така се навършват 80 години от установяването и 60 години от възстановяването на дипломатическите отношения. И трите годишнини ще се отбелязват с прояви в двете страни.В хода на срещата двамата са обсъдили как да засилят двустранния политически диалог и възможностите за увеличаване на българския износ към Япония. Тема на разговор е било и привличането на японски инвестиции, технологии и туристи у нас.\"Поздравявам ви за страхотната организация на Петата световна среща на жените. Надявам се да приложим нови идеи, които се родиха по време на дискусиите за това как да насърчим овластяването на жените и равнопоставеността на половете\", заяви Захариева.От своя страна Коно е заяви, че външното ведомство на Япония има какво да заимства от опита на българското такова в равнопоставеността между половете в дипломатическата служба. Коментарът му дошъл, след като той разбрал, че половината от българските дипломати са дами.От Министерството на външните работи припомнят:Дипломатическите отношения между България и Япония са установени на 12 октомври 1939 г. и са прекъснати в периода 7.11.1944 г. - 12.09.1959 г. Първият български посланик в Япония Христо Здравчев връчва акредитивните си писма на 7.07.1964 г. Япония открива посолство в България през 1966 г. За периода януари-ноември 2018 г. стокообменът възлиза на 199.53 млн. щ.д. (ръст от 32.8% на годишна база; българският износ е 45.9 млн. щ.д.). България е известна в Япония с маслодайната роза, киселото мляко, което се продава във всички големи вериги супермаркети.Досега японската страна е отпуснала над 500 стипендии за обучение в Япония на български студенти и специализанти (около 15 годишно). Японското правителство насърчава и подпомага финансово и с изпращането на преподаватели и учебни материали развитието на японистиката у нас. Изучаващите в България японски език са над 1 400 души.През финансовата 2017 г. БВП на Япония възлиза 4.87 трилиона щ.д., отбелязвайки ръст от 1.7%; селското стопанство дава 1% от БВП; промишлеността - 29.7%, а услугите - 69.3%.", "date": "2019.03.25", "title": "Захариева покани външния министър на Япония у нас"}
{"url": "https://news.bg/economics/da-blamirame-i-brekzit-zaradi-paketa-mobilnost-zove-dzhambazki.html", "text": "Можем да използваме всички механизми, за да спрем приемането на пакета \"Макрон\" от този европарламент, включително и да поставим свои изисквания към сделката Брекзит.За пълен отпор от страна на България и българските представители в ЕС призова отново евродепутатът Ангел Джамбазки в студиото на Нова телевизия., където отново ще се опитат да прокарат предложенията по пакета Мобилност. Те трябва да минат на две четения и гласувания и това може да стане тази и другата седмица, поред на два пъти.Ангел Джамбазки отново изказа възмущението си от начина, по който отделни групи и страни се опитват да прокарат своите интереси точно в разрез с основополагащи принципи, на които е изграден самият Европейски съюз.Предложенията по пакета Мобилност удря директно нашите интереси и ние можем да им се противопоставим напълно, посочи Джамбазки.Организира се протест от страна българските превозвачи в Страсбург и \"ние ще бъдем там, с или без разрешение\", заяви категорично евродепутатът..", "date": "2019.03.25", "title": "Да бламираме и Брекзит заради пакета Мобилност, зове Джамбазки"}
{"url": "https://news.bg/int-politics/turskiyat-glaven-prokuror-e-na-poseshtenie-u-nas.html", "text": "Главният прокурор на Турция Мехмет Акарджа простигна на посещение у нас, уведомиха от пресслужбата на прокуратурата.Акарджа е в България на двудневно официално посещение по покана на своя колега Сотир Цацаров.Визитата на турския главен прокурор е в рамките на подписаното през 2014 г. Споразумение за сътрудничество между Главната прокуратура към Касационния съд на Република Турция и Прокуратурата на Република България.До момента са разменени 5 визити между главните прокурори на двете страни. Провеждани са и обучения на прокурори от двете държави.Главната тема на разговора обаче ще бъдат терористичните заплахи, борбата с организираната престъпност и международното сътрудничество по наказателноправни въпроси.В рамките на посещението също така е предвидено Акарджа да се срещне с премиера Борисов и МВР-шефът Младен Маринов. обясняват от пресцентъра на държавното обвинение.", "date": "2019.03.25", "title": "Турският главен прокурор е на посещение у нас"}
{"url": "https://news.bg/politics/mariya-pirgova-reketat-za-biznesa-e-stilat-na-gerb.html", "text": "Като рекет и престъпление към бизнеса определи политологът Мария Пиргова случаят с апартаментите, закупени на драстично по-ниски цени от председателя на ПГ ГЕРБ Цветан Цветанов и още някои представители на властта. Тя смята, че подобен рекет към бизнеса е стилът на управление на ГЕРБ.Пред bTV тя и колегата й Димитър Ганев коментираха как ще се отрази скандалът върху изборните резултати на евровота.Според Пиргова няма нищо лошо в предсрочни избори. Има процедура за служебно правителство. Възможно е да останем само с тези две оставки, смята тя.Заедно с Цветанов на много по-ниски цени в столичния кв. \"Изток\" апартаменти са закупили , бившият зам.-министър на спорта Ваня Колева и депутатът Вежди Рашидов. Цачева и Колева подадоха оставки.Според Мария Пиргова ГЕРБ сигурно ще калкулират загуби на евровота заради този скандал. За нея по-важно е страната ни да отговори на докладите на Държавния департамент на САЩ за инвестиционния климат и Доклада за 2018 г.\"В докладите има корупция,  в лицето на държавата (държавата плаща стотици хиляди евро заради \"брилянтните акции\", извършени когато Цветанов бе вътрешен министър). ГЕРБ трябва да вземе политическо решение и в този случай. Цветанов може да подаде оставка\", каза Пиргова.Припомняме, в доклада за инвестиционния климат се казва, че корупцията е ендемична, а в т.Като не реагираме на тези доклади жертваме икономика и сигурност. Борисов трябва да отговори на тези доклади, заяви Пиргова.Според политолога Димитър Ганев сега сме в епицентъра на скандала. Според него, за да има обективна оценка, е нужно да се отделим от ситуацията. След връщането на Цветанов от САЩ ще можем да говорим, смята той и подкрепя мнението на вицепремиера  може да донесе политически дисонанси.Пиргова смята, че това е недопустима политика, не може скандалът да бъде отминат. Цветанов избяга в САЩ на един американо-еврейски конгрес, който не го спасява от нищо. Въпросът е в рекета на фирмите, рекет, на който са подложени много производители в България - представяте ли си 4 т месо на депутат.За Мария Пиргова този скандал е рекет върху бизнеса, който продължава в един и същи стил. \"Министър Банов - как ощети със 700 000 лв. Министерството на културата - закъснява фирмата, парите отиват в друга линия - това е стила на ГЕРБ и трябва да се приключи - дали с оставка на Цветанов, или на правителството\", каза Пиргова.Ганев е по-обран в оценката си за ефекта от поредния политически скандал. \"Чак правителството да се раз клати от този скандал -каквото и развитие да се стигне управляващата коалиция, 26 март е последната дата, (на която ще има ефект - б.р.). Дори да има предсрочни парламентарни избори, те ще зависят от евровота. Сега е трудно да изчислим мащаба на имиджовата щета в ГЕРБ\", каза Ганев.Водещият описа действията на Цветан Цветанов във връзка с купуването на седмия му апартамент.  (столичният кмет Йорданка Фандъкова - б.р.) проверка и 4 дни по-късно той си купува апартамент, каза водещият - фирмата е в грешка, тази грешка се поправя с лобистки закон. Натопена е и г-жа Цачева.Пиргова отново повтори тезата си, че изпращането на питане към столичния кмет изглежда като рекет и 4 дни след това като престъпление покупката на този апартамент на толкова ниска цена - това щеше да е частна сделка, ако не беше последвал лобисткия закон.За Димитър Ганев (вторият в ГЕРБ) Цветанов е ключова фигура. Обществена поръчка за нов политически проект има - този скандал допринася за тази умора (на избирателите от досегашните политици - б.р.). Политически предприемачи ще има, категоричен е той.", "date": "2019.03.25", "title": "Мария Пиргова: Рекетът за бизнеса е стилът на ГЕРБ"}
{"url": "https://news.bg/economics/absurdno-e-zaradi-edna-sgrada-da-promenish-tsyal-zakon-ubedeni-ot-bransha.html", "text": "\"Абсурдно е заради една сграда да успееш да промениш цял закон\". Да продаваш на политици се оказва проблем. Проблемът е предизборен. Това заяви Георги Шопов, председател на Национална асоциация на строителните предприемачи пред bTV. В асоциацията членува и фирма \"Артекс\", която беше замесена в скандала с евтините апартаменти на властта.Според Шопов, поправката чрез Закона за устройство на територията са искали промяната да важи за всички обекти, но това не се е случило.\"Едно строитело разрешение важи 5 години, но заради кризата много строителни разрешения не бяха реализирани и бяха изтекли. Когато пак се появи съживяване на пазара, това означаваше, че на нас ни трябват 1-2 г. отново да ги извадим. Затова искахме и смятахме, че е нормално и за обществото, да се продължи тяхната валидност. Това обаче не беше прието. За жилищни кооперации срокът си остана 5 години. Той беше удължен на 10 години заради общинските инфраструктурни обекти, които са по-високата категория\", каза Шопов.Повод за обсъждане на промените в Закона е изключително висока сграда, строена от Артекс. \"Тази сграда, понеже е висока, попада, но това е инцидент и случайно\", изтъкна Попов. По думите му поправката се е направила заради инфраструктурните общински обекти, на които заради забавяне на финансирането са им изтекли строителните разрешителни.Неговото лично усещане и становище като гражданин е, че поправката в закона не е направена с политическа протекция.Запитан кога е чувал за цени от 600-700 евро на квадрат в столичния квартал \"Изток\", той призна, че това са цени от преди повече от 10 години. Цените там са доста по-високи, каза председателят на асоциацията. Когато се говори за цена на жилище, трябва да се има предвид, че тя зависи и от това кога се дават парите.\"Хората купуват \"на зелено\" от нас на база предварителен договор, без никакво обезпечение. Голяма част от цената е функция на това кога се дадат парите. Ако отидете при финансова институция и тя ви даде парите в самото начало без обезпечение, цената е една. Когато се дават разсрочено или накрая, цената е съвсем друга\", каза Шопов.В ценообразуването огромната тежест се пада на терена, като в луксозен търсен район стойността на терена може да стигне до 65%. В отговор на въпрос той заяви, че като собственик на строителна фирма към него не е имало политически натиск.\"Притеснени сме, че се пренася върху един от работещите сектори на нашата икономика\", коментира Шопов. Според него проблемът е главно предизборен. \"Зависим от нормативната база, която до голяма степен зависи пък от политиците\", коментира още Георги Шопов.\"Не смятам, че с есемес може да се постигне нещо\", каза Шопов по повод записа от среща с протестиращи, на който главният архитект на София Здравко Здравков заявява, че е притискан от собствениците на \"Артекс\". \"Есемесите, които съм получил от семейство Мирянови, мога да ви ги покажа. Убеден съм, че този разговор и преговорите, които водим, са изключително тежки и неприятни, защото зад всеки един квадратен метър стои огромен финансов интерес\", казва на кадрите Здравков.\"Аз не съм адвокат на семейство Мирянови и не познавам случая в детайли\", допълни Георги Шопов.", "date": "2019.03.25", "title": "Абсурдно е заради една сграда да промениш цял закон, убедени от бранша"}
{"url": "https://news.bg/world/rusiya-stovari-35-tona-voenna-tehnika-vav-venetsuela.html", "text": "Два руски самолета кацнаха в столицата на Венецуела Каракас, съобщават световните медии. Информацията не е потвърдена официално от руските служби.Самолетите пренасят тонове военна техника. При кацането на самолетите с руски флаг, те били охранявани от контингент на националните гвардейци на Венецуела, информира The Guardian.По данни на Sputnik става въпрос за техническо и военно сътрудничество. Властите в Каракас също обясняват военната техника с обучение.Венецуелският журналист Хавиер Майорка публикува пост в социалната мрежа Twitter, в който пише, че в руският товарен самолет имало около 100 войници. Те били предвождани от генерал Василий Тонкошкуров, който е началник на мобилизационния отдел на руския въоръжени сили.Според журналиста от самолетите са свалени около 35 тона военно оборудване.Припомняме, Русия застана зад президента на Венецуела Николас Мадуро, който категорично отказа да подаде оставка като такъв, след натиска от САЩ и още десетки други страни, обвинен в манипулиране на изборите в страната.Основни съюзници на Венецуела след разразяването на международния скандал са Русия и Китай. И двете страни са отпуснали милиарди долари на богатата на петрол латинска държава, подкрепяйки антиамериканското правителство на Мадуро.", "date": "2019.03.25", "title": "Русия стовари 35 тона военна техника във Венецуела"}
{"url": "https://news.bg/crime/vatreshna-sigurnost-vleze-v-mvr-blagoevgrad.html", "text": "Спецакция на Прокуратурата и отдел \"Вътрешна сигурност\" на МВР се провежда в ОДМВР-Благоевград.Извършват се процесуално-следствени действия в сградата на Областната дирекция на полицията, където се помещава и Първо РПУ. Служители на прокуратурата и службите с качулки и въоръжение претърсват части от сградата.От пресцентъра на вътрешното ведомство потвърдиха за news.bg, че в районното управление в областния град се извършват следствени действия. Повече информация за случващото се ще бъде изнесена по-късно, когато работата по случая приключи.По неофициална информация акцията е насочена срещу дознател от районното управление. Става въпрос за жена, която е оказвала помощ на криминалния контингент с вътрешна информация, а баща ѝ е началник на сектор в ОДМВР-Благоевград,Малко по-късно стана ясно и че униформени са нахлули и в апартамент в благоевградския квартал \"Еленово\", където въпросното лице живеело.Акцията е срещу служител на дирекцията, потвърди говорителят на главния прокурор Румяна Арнаудова, но без да конкретизира.По данни на БНР специализираната акция е на отдел \"Вътрешна сигурност\" към МВР с участието на Националната следствена служба и Бюрото за защита на свидетели. Тя се извършва под ръководството на Районната прокуратура в Благоевград.По данни на наблюдаващия прокурор Борислав Ковачки, който е на място, проверката е срещу служител на управлението.Подробности около разкритията ще бъдат оповестени утре на пресконференция.Припомняме, в края на януари тази година прокуратурата и служители на \"Вътрешна сигурност\" към МВР  в квартал \"Лозенец\". Тогава бяха арестувани 5 полицаи от сектор \"Икономическа полиция\" за това, че се рекетирали и изнудвали местни търговци.Полицаите се самозабравили, както обясни временният шеф на Специализираната прокуратура Димитър Петров. Те .По данни на властите по случая в \"Лозенец\" има много доказателства. Били разпитани и множество свидетели.", "date": "2019.03.25", "title": "Вътрешна сигурност влезе в МВР-Благоевград"}
{"url": "https://news.bg/energy/cheshko-izdanie-pishe-za-treti-kandidat-za-chez-toy-otricha.html", "text": "Българският публичен холдинг \"Еврохолд\" е третият потенциален кандидат за българските активи на чешката ЧЕЗ, съобщава БНР, цитирайки \"Лидове новини\".От компанията обаче отказват да коментират слухове. Холдингът разпространи съобщение, в което се посочва, че \"следвайки своята корпоративна политика и правила, \"Еврохолд България\" АД не коментира слухове или спекулативни информации, особено, когато това засяга трети страни\".По данни на общественото радио от централата на ЧЕЗ в Прага са заявили, че имат споразумение за конфиденциалност и очакват обвързващи оферти през април. Припомняме, за  се разбра миналата седмица, като информацията беше съобщена от Томаш Плескач от Надзорния съвет на дружеството.БНР допълват и че финансирането най-вероятно ще бъде осигурено от руски и английски банки.От ЧЕЗ-Прага посочват, че докато не получат обвързващи оферти, не могат да коментират търговски преговори. Все още \"Инерком\" и индийската \"Индия пауър\" са потенциални купувачи на българските активи, съобщават от Прага.След излизането на новината акциите на \"Еврохолд\" поскъпнаха с 5.71% на българската борса, като така пазарната капитализация достигна 345 милиона лева. Дружеството се търгува и във Варшава.За 2018 г. холдингът отчете приходи от 1.3 милиарда лева и нарастване на стойността на активите до 1.4 милиарда лева. Миналата седмица \"Еврохолд\" съобщи, че обмисля увеличаване на капитала. Предложението е да се емитират близо 80 млн. нови привилегировани акции, всяка с номинал 1 лв. и емисионна цена 1.95 лв. Увеличението на капитала на \"Еврохолд\" ще се счита за успешно, ако бъдат записани и изцяло платени поне 25.3% (20 милиона) от новите акции. При успех холдингът ще набере между 39 и 156 млн. лв.Увеличаването на капитала трябва да бъде гласувано на 22 април тази година.Първоначалната сума, за която се бяха споразумяли \"Инерком\" и ЧЕЗ за активите в България, беше 320 милиона евро.News.bg публикува пълната позиция на \"Еврохолд\" без редакторска намеса:", "date": "2019.03.25", "title": "Чешко издание пише за трети кандидат за ЧЕЗ, той отрича"}
{"url": "https://news.bg/society/patriarh-neofit-shte-napravim-vsichko-za-palnata-radost-na-bratyata-ni-v-makedoniya.html", "text": "Важното беше да се уточни името на държавата. Вярвам, че постепенно ще се върви към каквото е необходимо и с Божия помощ ще го направим, за да бъде .Това заяви българският патриарх Неофит пред журналисти, в отговор на въпрос продължава ли българската църква да помага на своите.В старинния столичен храм \"Света София - Премъдрост Божия\" патриарх Неофит отслужи Архиерейска света Литургия, възглавена от Белоградчишкия епископ Поликарп за празника Благовещение.\"Да почувствате, че Благата вест е за всички, повярвали в Христа. Ви живота ни трябва да бъдем честити с тази светла радост, с която ни удостоява Небесния ни отец. С радост да празнуват този светъл празник и всички повярвали в Христа Иисуса да бъдат радостни на тоя ден с много надежди и благи намерения. За много години!\", пожела Негово Светейшество патриарх Неофит.", "date": "2019.03.25", "title": "Патриарх Неофит: Ще направим всичко за пълната радост на братята ни в Македония"}
{"url": "https://news.bg/society/balgariya-e-v-parvite-deset-po-natsionalisticheski-nastroeniya.html", "text": "Хората по света поставят националните интереси на първо място и не са убедени в ефективността на международните санкции, показва международно изследване \"В края на годината\" на \"Галъп интернешънъл\", проведено в 58 страни.Крайъгълният камък на предишната предизборна кампания на президента Тръмп е лозунгът \"Да направим Америка велика отново\". Последното глобално проучване на \"Галъп интернешънъл\" показва, че гражданите по света решително предпочитат националните интереси - 70% пред международното сътрудничество и глобализацията - 21%.Африка - 87% отговарящи, че националните интереси са за предпочитане пред международното сътрудничество, Близкият изток - 78% и Латинска Америка - 75% в най-голяма степен подкрепят националните приоритети, като етиопците - 92%, са най-големи привърженици на национализма. На другия край на скалата е само Япония, където мнозинството предпочита интернационализма - 42% пред национализма (30%).В ЕС двама от трима гласоподаватели обръщат гръб на глобализацията и подкрепата за нея е по-висока от 30% само във Финландия и Германия.Темата със санкциите като международен инструмент става отново актуална със скорошното задържане на директора на Huawei и санкциите, наложени от САЩ върху Иран.Проучването, проведено сред 45 935 пълнолетни граждани на 57 страни, показва, че светът не вижда санкциите като ефективен инструмент за постигане на промени в политиката.Почти всеки втори - 47% смята, че санкциите не предизвикват промяна, а един от всеки трима души (33%) твърди, че санкциите успяват.Мненията обаче се различават в отделните страни - в Саудитска Арабия (65%), Индия (59%) и Бразилия (55%) хората са по-благосклонни към механизма на санкциите.Европейските граждани са най-критични по отношение на санкциите - 52% твърдят, че са неефективни и не предизвикват промяна), а Австрия, Франция и Германия са водещи в това отношение - около две трети от избирателите в тези страни не са убедени, че санкционирането на страни като Китай и Русия носи положителни резултати.За българите, националните интереси са на първо място.Мнозинство от 81% от пълнолетните български граждани смятат, че националните интереси на страната са на първо място. Едва 9% от интервюираните смятат, че глобализацията е по-важна. Останалите нямат мнение.Данните от България сочат, че страната влиза в рамките на световните тенденции.България е в първите десет по националистически настроения.Пред нас са Етиопия, Албания, Саудитска Арабия, Сърбия, Нигерия, Индонезия, Република Корея и Еквадор.На въпрос за ефекти от санкциите срещу страни като Китай и Русия, 44% смятат, че са неефективни, а една четвърт са на мнение, че имат ефект.34% не могат да преценят, което показват немалък дял на неразбиране на темата.България е сред страните с ниски дялове на доверие към санкциите.След нас се нареждат обаче страни като Швейцария, Германия, Франция и Австрия, които в по-голямата си част смятат санкциите за неефективни.Коментар на Кънчо Стойчев: \"Мнозинството от гражданите по света едновременно се отказват отглобализацията и отхвърлят политиката на налагане на санкции. Светът се отдалечава от еднополюсната система на международни отношения, в която имаше \"един полицай в града\". Изглежда, че след няколко десетилетия на \"Ние, светът\", господстващото настроение все повече се определя от \"Аз, светът\". Историята ни казва, че такъв подход често поражда големи катаклизми.\"Данни по региони:", "date": "2019.03.25", "title": "България е в първите десет по националистически настроения"}
{"url": "https://news.bg/int-politics/za-bryuksel-brekzit-bez-sdelka-e-vse-po-veroyaten.html", "text": "Европейската комисия (ЕК) обяви, че сценарий за Брекзит без споразумение става във все по-вероятен вследствие на най-новите развития около споразумението за оттегляне на Великобритания от Европейския съюз. Това се изтъква в официално съобщение за медиите от пресслужбата на ЕК.Комисията отбеляза, че Обединеното кралство може да излезе от Европейския съюз без споразумение на 12 април и че вече е готова за подобно развитие.\"Въпреки че Европейският съюз продължава да се надява, че това няма да се случи, ако Споразумението за оттегляне не бъде ратифицирано до 29 март (петък), сценарият \"без споразумение\" може да се случи на 12 април\", се подчертава в изявлението.От Европейската комисия добавят: \"Тъй като е все по-вероятно Обединеното кралство да излезе от Европейския съюз без споразумение на 12 април, Европейската комисия днес приключи подготовката си за вариант \"без споразумение.\"Разглеждайки възможните резултати от Брекзит, Лондон може да напусне ЕС на 12 април без споразумение, да поиска ново удължаване преди 12 април при условие, че ще се проведат избори за Европейски парламент във Великобритания, и накрая, да върне споразумението през тази седмица пред парламента, за да бъде одобрено и да може Великобритания да излезе от ЕС на 22 май.Междувременно еврокомисарят по икономиката Пиер Московиси заяви, че Великобритания все още може да избегне Брекзит без сделка. На срещата си в Брюксел в петък лидерите на Европейския съюз дадоха на британския премиер Тереза Мей последен шанс да избегне хаотичния Брекзит.", "date": "2019.03.25", "title": "За Брюксел Брекзит без сделка е \"все по-вероятен\""}
{"url": "https://news.bg/int-politics/obarkvane-v-tayland-vav-vrazka-s-rezultatite-ot-parlamentarnite-izbori.html", "text": "Двата противникови лагера, които се изправиха един срещу друг в първите парламентарни избори в Тайланд след военния преврат през 2014 г., заявиха, че се опитват да сформират коалиционно правителство, съобщават световните осведомителни агенции.Предварителните резултати дават на провоенната партия Паланг Прача Рат по-голям дял от народния вот.В същото време основната опозиционна партия Pheu Thai понастоящем има най-много места в парламента.Но са налице нарастващи оплаквания за нередности по време на вчерашните избори, а преброяването беше помрачено от объркване.Избирателната комисия също среща силни критики за решението си да отложи публикуването на пълните резултати, без да дава каквото и да е обяснение.Сложната избирателна система на Тайланд разпределя някои места в парламента според броя на получените гласове.Критиците твърдят, че промените в избирателния закон, направени от военните през 2017 г., главно имат за цел да задържат подкрепящите военната хунта сили на власт.По-рано днес Избирателната комисия обяви, че партията Pheu Thai, която е свързана с бившия премиер Таксин Шинаватра, е спечелила 138 места в 500-местната долна камара на парламента.Партията Паланг Прача Рат, която подкрепя сегашния държавен ръководител на Тайланд ген. Прают Чан-оча, е на второ място с 96 места.Няколко други партии получиха между 30 и 39 места всяка от тях.Но кой е спечелил 150 места все още е неясно, добавиха от Избирателната комисия.В същото време комисията по-рано заяви, че при над 90% преброени бюлетини, Паланг Прача Рат е спечелила 7,6 млн. от гласовете. Това е половин милион повече от Pheu Thai.На фона на объркване във връзка с преброяването на гласовете, Избирателната комисия се очакваше да изясни предварителните резултати на пресконференция в понеделник.Но вместо това комисията отново отложи обявяването на предварителните данни. Тя също така заяви, че няма да има официални резултати до 9 май.Повече от 50 млн. души имаха право на глас в дълго отлаганите избори, първите след като ген. Прают Чан-оча извърши преврат, при който преди пет години от власт беше свалена сестрата на Таксин Шинаватра - Инглук Шинаватра.Но отчетената избирателна активност беше неочаквано ниска - едва 64 на сто. Мнозина поставиха под въпрос тази цифра, както и несъответствията в преброяването на гласовете.Говорейки пред журналисти, генералният секретар на Избирателната комисия хвърли вината върху \"човешка грешка\", като уточни, че хората, които вписват броя на гласовете, са просто обикновени хора.По-късно Избирателната комисия заяви, че медиите са информирали погрешно за данните, които им е предоставила, и че сървърите им са били атакувани от неуточнени хакерски атаки.Военните приеха нова конституция през 2017 г., за която опонентите им казват, че е предназначена да остави на власт силите, подкрепящи военния режим.Гражданите на Тайланд гласуват само за 500-местната долна камара на парламента. Членовете на 250-местната горна камара се назначават от военните. Но комбинираните гласове от двете камари ще изберат бъдещия премиер.Изборите се разглеждаха предимно като състезание между партиите, подкрепящи военната хунта, и съюзниците на Таксин Шинаватра, който беше свален от власт с преврат през 2006 г. и живее в самоналожено изгнание в чужбина, за да избегне присъда за злоупотреба с власт. Ала той все още има значително влияние, предимно сред селското и по-бедното население.По време на преврата през 2014 г. военните заявиха, че искат да възстановят реда и стабилността и да сложат край на уличните протести, които многократно избухваха през годините.Но хунтата беше обвинена в предприемане на авторитарен подход към властта, стриктно контролиране на медиите и произволно използване на закони като този за обида на държавния глава, който забранява всякакви критики към монархията, да смълчи опонентите.", "date": "2019.03.25", "title": "Объркване в Тайланд във връзка с резултатите от парламентарните избори"}
{"url": "https://news.bg/int-politics/avstraliyski-profesor-vidya-priznanie-za-makedonski-ezik-v-prespanskoto-sporazumenie.html", "text": "\"Една от чертите на споразумението от Преспа (забележителен документ, защото и двете страни бяха готови да приемат някои неща, с които биха са се борили горчиво в миналото) беше, че езикът на Република Северна Македония може да бъде признат за официален език, наречен \"македонски\", обяснява Джон Мелвил-Джоунс, почетен професор и старши научен сътрудник по класическа и древна история в Университета на Западна Австралия, цитиран от \"Катимерини\".\"Доволен съм, че Гърция и Северна Македония работят заедно, за да развият добри отношения, въпреки че, както често казвах, ще са необходими поне едно поколение, преди старите спорове да изчезнат\", коментира австралийският професор.\"В този случай обаче мисля, че би било възможно да се подобри ситуацията, като се опрели езикът, който е оформен в Северна Македония през последния век и половина \"съвременен македонски\", допълва той.\"Казвам това, защото това ще го отличава от древния македонски диалект (който на свой ред трябва да се нарича \"древен македонски\"). Това е диалект, който не може да бъде реконструиран, защото древните македонци, както някои други народи в една и съща област, като цяло не виждаха нужда да записват нещата\", обяснява професорът.\"Така че това, което имаме, е списък от около 150 думи, цитирани от по-късни автори и може би не всички написани правилно, и няколко имена. От тях е видно, че \"древният македонски\" е бил един от редица диалекти, които се говорели в северната и западната част на съвременна Гърция и сега се наричат ​​\"северозападен гръцки\" диалект. Те се припокриват и имат много общи неща, така че е обичайно да ги наричаме \"диалекти\", а не пълни езици\", коментира Мелвил-Джоунс.Според него, \"по време на Александър Велики, атическият диалект, предпочитан от македонската аристокрация, също както френският език е предпочитан от аристократите в Европа до сравнително модерни времена, става стандартен език не само в Гърция, но и в по-широкия гръцки свят, който неговите завоевания създават\".\"Поради тази причина въпросът, който толкова често се задава - \"Говорят ли македонците гръцки?\" - е зле формиран, защото преди времето на Александър няма такова нещо като гръцки език. Дотогава гърците са използвали различни диалекти на различни места. Поради тази причина е уместно да се говори за \"древен македонски\", а гърците да използват този израз и да използват \"съвременен македонски\", когато се отнасят до езика на северната им съседка\", обяснява австралийският професор.", "date": "2019.03.25", "title": "Австралийски професор видя признание за македонски език в Преспанското споразумение "}
{"url": "https://news.bg/politics/ot-aikb-iskat-programa-za-investitsionna-imigratsiya.html", "text": "От Асоциация на индустриалния капитал в България (АИКБ) предлагат на Националния икономически съвет да обсъди българската програма за инвестиционна имиграция, съобщиха от работодателската организация.С нея се предлага граждани на трети страни да придобиват разрешение за пребиваване или гражданство чрез инвестиции.Припомняме, преди дни от Министерството на правосъдието предложиха . С приемането на новите текстове ще отпадне възможността чужденците, получили статут на постоянно пребиваващи у нас срещу инвестиции, да получават впоследствие гражданство при значително облекчени условия. Даваха пример за липсващи инвестиции, които са станали основа за придобиване на гражданство.Работодателската организация вече е изпратила до Министерство на икономиката и Министерство на правосъдието концепция за развитие на програмата, както и необходимите изменения и допълнения в нормативната уредба.Сред предложенията, изпратени до двете министерства от работодателската организация за подобряване на програмата са актуализация на инвестиционните опции съгласно икономическите нужда на България, разглеждане на молбите на инвеститорите за гражданство по отделен ред, въвеждане на минимални изисквания и лицензиране на лицата, предоставящи услуги на инвеститори. Предлага се и оптимизация на административните процеси и контрол.От АИКБ уверяват, че предложенията им съответстват на препоръките на Европейската комисия, отправени през януари т.г. Според тях държавите опериращи инвестиционни програми трябва да предприемат допълнителни мерки с цел намаляване на рисковете, свързани със сигурността, прането на пари, корупцията, заобикалянето на законодателството на ЕС и избягването на данъчното облагане.Според АИКБ от края на 2018 г. над половината от държавите в световен мащаб (105) прилагат такъв тип икономически инструменти. От тях 18 са държави-членки на ЕС, като тенденцията в Европа е техния брой да продължава да расте. Сред страните, предоставящи подобна възможност са Обединеното кралство, Ирландия, Кипър, Малта, Португалия, Литва, Латвия, Естония, Германия, Испания, Гърция, Румъния и Франция.За последните десет години българската програма е успяла да привлече над 327 млн. евро инвестиции, като затова е издала 530 разрешения за пребиване и 46 разрешения за гражданство. От АИКБ считат, че успешният път за програмата е нейното оптимизиране и при системна държавна подкрепа и избор на орган за координация и управление тя може да постигне далеч по-задоволителни резултати.За сравнение само за 2018 г. чрез имиграционната си програма Гърция е успяла да привлече 1,09 млрд. евро, Испания - 1,014 млрд. евро, а Португалия - 839 млн. евро.От АИКБ припомнят, че страната е въвела на нормативно ниво икономическа политика тип \"златна виза\" преди повече от 20 години.Към настоящия момент програмата предоставя възможност за придобиване както на право на пребиваване, така и на гражданство. Въпреки подчертано силните си страни, липсата на системна държавна подкрепа и на определен орган за координация и управление на програмата, както и смесването на процедурите и реда за кандидатстване на инвеститорите и всички останали кандидати за пребиваване и гражданство, води до постигането на незадоволителни резултати. Тези данни поставят България на едно от последните места по представяне в класацията на инвестиционните програми в ЕС, пишат от организацията до икономическия министър Емил Караниколов и до правосъдния му колега в оставка Цецка Цачева.От АИКБ дават пример, че са необходими и инвестиции в администрацията за административно обслужване и управление. Такива процедури и процеси са например предварителна проверка на кандидатите, разглеждане на молби, удостоверяване на инвестиции и като цяло удостоверяване изпълнението на всички законови изисквания. Този тип административно-правни действия биват възлагани или на специално създадени за целта органи или бива определен отделен ред за административно обслужване в съответен публичен орган с комплексни функции, дават пример от АИКБ.", "date": "2019.03.25", "title": "От АИКБ искат програма за инвестиционна имиграция"}
{"url": "https://news.bg/world/stoltenberg-gruziya-shte-se-prisaedini-kam-nato-rusiya-nishto-ne-mozhe-da-napravi.html", "text": "Генералният секретар на НАТО Йенс Столтенберг заяви, че Грузия ще се присъедини към Алианса и Русия нищо не може да направи, информира радио Свободна Европа.Столтенберг направи коментара по време на посещение в Тбилиси, където превежда разговори с грузинските власти и ще присъства на военни учения НАТО-Грузия. Той се срещна с премиера Мамука Бахтадзе.29-те страни членки на НАТО \"ясно заявиха, че Грузия ще стане член на НАТО\", обяви шефът на Алианса. \"Ще продължим да работим заедно, за да подготвим членството на Грузия в НАТО\", поясни той и добави, че нито една държава няма право да влияе върху политиката на отворени врати на НАТО.Не можем да приемем Русия или друга сила да решава кои членове могат да се присъединят към НАТО, подчерта Столтенберг. По думите му \"членството в НАТО е изборът на грузинския народ\".На срещата на върха в Букурещ през 2008 г. НАТО се съгласи един ден Грузия да стане член на организацията.В Тбилиси Столтенберг също проведе разговори с грузинския президент Саломе Зурабишвили.Шефът на НАТО повтори подкрепата на Алианса за териториалната цялост и суверенитета на Грузия.До 29 март НАТО и Грузия провеждат 12-дневни учения, в които участват 350 военнослужещи от 24 натовски и партньорски държави.", "date": "2019.03.25", "title": "Столтенберг: Грузия ще се присъедини към НАТО, Русия нищо не може да направи"}
{"url": "https://news.bg/int-politics/hamas-otricha-uchastie-v-raketnata-ataka-sreshtu-izrael.html", "text": "\"Хамас\" заяви, че няма нищи общо с , коментираха техни представители пред \"Ал Арабия\", цитирани от ТАСС.\"Ракетните атаки не са в интерес на съпротивителното движение в Газа\", обясняват от ръководството на Хамас.В допълнение, служители на египетското разузнаване, които действат като посредници между палестинци и израелци, съобщават, че са провеждали телефонни разговори с представители на фракциите в Газа, за да определят точно кой стои зад нападението.\"Ракетите могат да бъдат изстреляни по погрешка\", обясняват те. Междувременно войнствени палестински фракции обявиха готовността си да отговорят на израелските действия в Газа.Израел държи Хамас под отговорност за ракетната атака миналата нощ, в резултат на която една от ракетите удари къща в Мишмерет в централен Израел на север от Тел Авив.Седем израелци бяха ранени при нападението.Израелските отбранителни сили изпратиха две допълнителни бригади в ивицата Газа, обявиха ограничена мобилизация на резервисти и напълно затвориха границата със сектора, обявявайки граничните зони за военна зона.", "date": "2019.03.25", "title": "Хамас отрича участие в ракетната атака срещу Израел"}
{"url": "https://news.bg/world/pompeo-smamri-lavrov-za-podklazhdanoto-ot-rusiya-naprezhenie-vav-venetsuela.html", "text": "Държавният секретар на САЩ Майк Помпео призова Русия да \"прекрати неконструктивното си поведение\" с подкрепата си за президента на Венецуела Николас Мадуро, информира \"Ройтерс\".Помпео е отправил призива по време на телефонен разговор с руския си колега Сергей Лавров, съобщава Държавният департамент. Той е провел разговор с Лавров за Венецуела.\"Секретарят заяви пред руския външен министър Лавров, че САЩ и регионалните държави няма да стоят безучастно, докато Русия изостря напрежението във Венецуела\", подчертал Помпео и осъдил руската военна подкрепа за \"нелегитимния режим на Николас Мадуро\".Според държавния секретар действията на Москва в подкрепа на Мадуро само удължават страданието на венецуелците, които предимно подкрепят временно изпълняващия длъжността Хуан Гуайдо.По-рано стана ясно, че руски военнослужещи са пристигнали във венецуелската столица Каракас за участие в консултации с представители на правителството в сферата на отбранителната индустрия.Венецуела е в политическа криза през последните два месеца, след като ", "date": "2019.03.25", "title": "Помпео смъмри Лавров за подклажданото от Русия напрежение във Венецуела"}
{"url": "https://news.bg/world/veganizmat-e-choveshka-zhestokost-protestirasht-yade-prase-do-festival-na-veganite-na-ostrova.html", "text": "\"Веганизмът е човешка жестокост\": протестиращ яде сурова глава на прасе до фестивал на веганите на Острова, съобщава \"Скай нюз\".Протестиращият, който е известен в YouTube като Sv3rige, беше обграден от провеган активисти, докато отхапваше от главата на прасе. Демонстрантът е следван от 65 000 души на платформата.Той организира демонстрация на VegFest в Брайтън, където провегани носиха плакати като \"Месото е убийство\".Организаторите на фестивала съобщиха, че мъжът е бил част от планирана демонстрация на месоядни.Sv3rige, който също е известен като Гатис, коментира, че е отхапал от главата на прасе като протест срещу веганизма, защото е \"човешка жестокост\".Той обясни действията си пред британската медия: \"Ние го направихме, бяха осем от нас, защото веганизмът е недохранване, не можете да си набавите 15 хранителни вещества от растенията, някои от нас бяха вегани, които се разболяха заради това\".", "date": "2019.03.25", "title": "Веганизмът е човешка жестокост - протестиращ яде прасе до фестивал на веганите на Острова"}
{"url": "https://news.bg/crime/12-godishno-dete-postrada-udareno-na-peshehodna-pateka-v-sofiya.html", "text": "Шофьор удари 12-годишно дете на булевард \"Александър Малинов\" в столичния квартал \"Младост\".Инцидентът е станал на пешеходна пътека, съобщава Фейсбук групата I see you KAT, цитирана от . Сигналът е подаден към 16 часа в МВР.Шофьорът съдейства на полицията, веднага е изпратена и линейка.Детето е транспортирано към противошокова зала в \"Пирогов\", но първоначална информация състоянието му е тежко.", "date": "2019.03.25", "title": "12-годишно дете пострада, ударено на пешеходна пътека в София"}
{"url": "https://news.bg/regions/vse-oshte-nyama-kompensatsii-za-prevozvachite-ot-strandzha.html", "text": "Два месеца след като превозвачи предупредиха, че ще престанат да осъществяват транспорт между малките населени места, заради големите загуби, продължава да няма адекватна държавна субсидия.Припомняме, че през януари месец за това алармираха превозвачи от Бургаско, а проблемът засяга в най-голяма степен община Малко Търново.Там оставането без транспортни връзки между селата - общинския и областния център би задълбочило проблема с обезлюдяването на района.За съжаление, въпреки срещите на местно и национално ниво и поетите ангажименти,  увеличение на субсидиите също.\"До този момент не сме получили никакви средства. Доколкото знаем компенсациите са разпределени към общините, като в тях отново са предвидени 8 стотинки на километър\", заявява управителят на \"М-Бус\" Румен Христов. Транспортната фирма продължава да обслужва направленията за собствена сметка, загубите продължават да се трупат и когато станат твърде големи, ще бъде принудена да спре.Той предлага на държавните институции да отделят същите средства за транспортните разходи на ведомствата си и сами да се убедят докъде биха им стигнали.В момента се работи по промяна в наредбата, която регламентира компенсациите за автобусните превози, но Румен Христов е обезпокоен от темпото, с което се работи.\"Ако загубим цяла година с оправданието, че е необходимо технологично време на администрацията да се подготви и да заработи по нови правила, ще се стигне до катастрофа и хората ще останат без транспорт\", по думите на Христов.Промяна е нужна и в Наредба № 14 от 2003г., според която слабонаселени райони са само високопланинските и граничните.\"Крайно време е законотворецът да проумее, че проблемът с обезлюдяването е повсеместен и демографската картина не е същата както преди 16 години. В страната има огромни обезлюдяващи се райони и транспортът в тях трябва да бъде обезпечен\", категорични са от транспортния бранш.", "date": "2019.03.25", "title": "Все още няма компенсации за превозвачите от Странджа"}
{"url": "https://news.bg/int-politics/vrashtat-granichnite-proverki-v-es-za-britantsite-pri-brekzit-bez-sdelka.html", "text": "Пътуващите британци ще получават печат в паспортите си всеки път, когато влизат и излизат от Европейския съюз в случай на Брекзит без споразумение. Това потвърдиха от Европейската комисия, цитирани от \"Гардиън\".Съобщението за граничните проверки беше обявено няколко дни след като британското правителство си осигури кратко удължаване, което премества крайния срок за Брекзит до 12 април.Плановете на ЕС за Брекзит без споразумение \"не могат да са точно копие на ползите от членство в ЕС\" и не са \"миниспоразумения или договорена липса на споразумение\", а едностранни мерки за избягване на проблеми от страна на ЕС, коментира официален представител в Брюксел.В съобщение за медиите Европейската комисия потвърди, че гражданите на Обединеното кралство ще имат право на безвизово пътуване за кратки престои в ЕС (максимум 90 дни в рамките на 180-дневен период), ако Великобритания гарантира реципрочни ангажименти за гражданите на всички страни членки на ЕС.\"Вашият паспорт ще бъде подпечатван както когато влизате в ЕС, така и когато го напускате, така че този период от 90 дни, който е безвизов, може да бъде изчислен\", отбелязаха от администрацията в Брюксел.В друго завръщане към отминали времена и порядки, пътуващите британци могат да бъдат молени от граничните служители да предоставят информация за целта на тяхното посещение и дали имат достатъчно пари за съществуване по време на престоя си. Багажът им ще подлежи на митнически проверки.Брекзит без споразумение също така би означавал завръщане на безмитните магазини и правото на британските пътуващи да искат възстановяване на ДДС, платен за стоки по време на престоя им в ЕС, при условие, че разполагат с необходимите документи.", "date": "2019.03.25", "title": "Връщат граничните проверки в ЕС за британците при Брекзит без сделка"}
{"url": "https://news.bg/int-politics/tri-promeni-za-brekzit-glasuvat-v-britanskiya-parlament.html", "text": "Британските депутати ще имат възможност днес да гласуват по три предложени промени в следващите стъпки на премиера Тереза Мей в процеса на Брекзит, съобщи Ройтерс, цитирана от БТА.Председателят на Камарата на общините Джон Бъркоу заяви, че е подбрал три поправки. Една от тях предлага да се променят парламентарните правила в сряда, , да обсъдят и да гласуват за алтернативни пътища към Брекзит - процес на т.нар. ориентировъчни гласувания.Бъркоу е подбрал и предложената от лейбъристите поправка, която призовава правителството да даде на депутатите време да постигнат мнозинство за различен подход за Брекзит.Третата поправка, подбрана от председателя на камарата гласи, че ако се окаже, че на Великобритания й остава една седмица до напускане на ЕС без споразумение, правителството трябва да попита парламента дали би одобрил  или то трябва да търси по-нататъшно отлагане.Гласуването на поправките една по една ще започне от 22,00 ч. по Гринуич, предаде Ройтерс.", "date": "2019.03.25", "title": "Три промени за Брекзит гласуват в британския парламент"}
{"url": "https://news.bg/int-politics/dzhambazki-provalihme-se-v-nay-vazhnoto-glasuvane.html", "text": "Точно два гласа не ни достигнаха, за да  от дневния ред на тази сесия. Точно два. Само два. С тези два гласа заплахата за хляба на над половин милион българи щеше да е отхвърлена. Щеше и можеше.Това написа във \"Фейсбук\" евродепутът Ангел Джамбазки.Гласуването беше поименно. Всеки може да провери дали и как е гласувал \"неговият\" европейски представител. И да го попита какво по-важно задължение го е принудило да отсъства от това най-важно гласуване за България в този мандат на Европейския парламент.Това беше най-важното българско гласуване в този мандат. Ако се окаже, че има български представители, които не са гласували,Аз лично не мога да намеря такова за никого, но това си е моето мнение, отбелязва Джамбазки.Поздравявам българските колеги, които си направиха труда да бъдат на работните си места, за да оправдаят присъствието си в политиката и да защитят интереса на българските граждани.", "date": "2019.03.25", "title": "Джамбазки: Провалихме се в най-важното гласуване"}
{"url": "https://news.bg/disasters/v-siriya-sa-ubiti-trima-ruski-voynitsi.html", "text": "В Сирия са били убити трима руски войници, потвърдиха от военното министерство в Москва. Първите информации, че трима руснаци са изчезнали в края на февруари. Първоначалната информация беше, че автомобилът, с който са пътували, е бил нападнат от терористи.Веднага след изчезването им е започнала широкомащабна издирвателна акция. В нея са участвали хеликоптери и разузнавателни взводове.Операцията е довела до намирането и връщането в Русия на труповете на тримата военни. Близо 30-тина ислямисти, за които се предполагало, че са участвали в нападението са били убити.", "date": "2019.03.25", "title": "В Сирия са убити трима руски войници"}
{"url": "https://news.bg/int-politics/jotova-za-mobilnost-es-pokazva-dvoyni-standarti.html", "text": "Двойните стандарти не напускат европейските институции дори и в навечерието на европейските избори. Това показа гласуването в Европейския парламент днес за пакета \"Мобилност\".Това написа в профила си във \"Фейсбук\" вицепрезидентът на България Илияна Йотова.Все още не всичко е загубено. Има възможност в сряда да бъде оттеглен пакетът за разглеждане поради недопустимост.Документът има 1600 изменения, с които не всички депутати в #ЕП са успели да се запознаят поради краткия срок, а и поради липса на превод на всички официални езици. Когато се прави опит за прокарване на толкова важно решение в \"12 без 5\", няма как да се проведе същински дебат.А дебат е повече от необходим, защото въпросът засяга стотици хиляди европейски граждани, припомня Илияна Йотова.", "date": "2019.03.25", "title": "Йотова за \"Мобилност\": ЕС показва двойни стандарти"}
