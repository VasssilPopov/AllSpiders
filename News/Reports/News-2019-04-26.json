{"url": "https://news.bg/world/iskat-obezshteteniya-ot-rusiya-za-zamarseniya-neft-ruskite-vlasti-vodyat-razsledvane.html", "text": "Руската компания \"Транснефт\" заяви, че петролът за Беларус, който се транспортира през тръбопровода \"Дружба\" от Русия за Европа, е бил умишлено замърсен, предаде Би Би Си. Изялението беше направено от Игор Демин - съветник на президента на \"Транснефт\".Вечерта на 19 април беларуският държавен концерн \"Белнефтехим\" съобщи, че петролът в тръбата е замърсен. Беше уточнено, че съдържанието на хлорорганични съединения е десетки пъти над допустимите норми.Два дни по-късно \"Транснефт\" призна, че по тръбопровода \"Гомелтранснефт Дружба\" - южния участък на \"Дружба\", наистина се подава замърсен петрол. Източникът на замърсяването е бил локализиран край руския град Самара.Телевизионният канал \"Беларус 1\" съобщи, че в резервоарите на беларуския участък на \"Дружбъ\" има около 1 милион тона замърсен петрол.Заради замърсяването на суровината беше спряна работата в Мозирския нефтопереработвателен завод в Беларус. Управата на завода съобщи, че заради критично ниското качество на петрола е аварирало скъпо оборудване. За да избегне аварии, друга рафинерия - \"Нафтан\", в Новополоцк, в северната част на страната - намали обема на производството си.Заради свиването на производството Беларус временно спря износа на гориво в Украйна, Полша и балтийските страни.Игор Демнин съобщи, че в Русия е образувано дело по случая със замърсяването. В руския Самара, където е било локализирано замърсяването, се водят следствени действия.Припомняме, на 24 април Полша престана да приема руски петрол от тръбопровода \"Дружба\" заради замърсяването, с цел да предпази рафинериите си от аварии.Вноса на руско гориво прекратиха и Чехия, Словакия, Германия. Агенция \"Ройтерс\" съобщи, че трите страни може ди ще поискат компенсации за нанесени щети. По-рано Беларус обяви, че ще иска обезщетение.Руският вицепремиер Дмитрий Козак днес заяви, че в рамките на две седмици работата на тръбопровода \"Дружба\" ще бъде стабилизирана. Първоначално руската страна обещаваше това да стане до 22 април.Минск в началото на годината обяви, че ще търси диверсификация на енергийните доставки чрез балтийските пристанища и Одеса.", "date": "2019.04.26", "title": "Искат обезщетения от Русия за замърсения нефт, руските власти водят разследване"}
{"url": "https://news.bg/bulgaria/vaksinite-prichinyavat-tezhki-nezhelani-stranichni-efekti-vyarvat-41-ot-balgarite.html", "text": "41% от българите вярват, че ваксините често причиняват тежки нежелани странични ефекти.Това става ясно от ново  за ваксините в Европа.На въпрос \"Ваксините могат ли често да доведат до сериозни странични ефекти\", 41% от българите отговарят, че е истина, а 25 на сто са на мнение, че не е вярно. 34% не знаят.На ниво ЕС 48% от респондентите смятат, че, което се опровергава от науката. Начело са Кипър (65%), Унгария (64%), Малта (62%) и Франция (60%), където мнозинството анкетирани са убедени, че ваксините имат сериозни странични ефекти.Запитани кои заболявания все още причиняват смърт в ЕС, 50% от българите посочват грип; 44% - морбили; 17% - полиомиелит; 34% - хепатит; 45% - менингит и 20% - тетанус. 36% от българите вярват, че горепосочените заболявания \"определено\" могат да бъдат предотвратени с ваксини; 34% смятат, че \"вероятно\" може, а под 5% са на мнение, че не е възможно.На въпрос дали сте ваксиниран или някой от вашето семейство през последните 5 г., 25 на сто от българите казват, че самите те са ваксинирани, 27% - децата им, а 10% - някой друг от семейството. 46% от анкетираните българи отговарят, че не са ваксинирани през последните 5 г.Като причина защо не са се ваксинирали през последните пет години, 29% посочват, че все още покриват старите ваксини, 21% смятат, че ваксините са необходими само за децата, 17% са на мнение, че няма нужда от ваксина и 24% посочват като причина, че не са им предложени от личните лекари.44% от българите нямат картон за имунизация.На въпрос дали \"Ваксините натоварват и отслабват имунната система\", 25% смятат, че това е вярно, а 39% са на противоположното мнение. 36% не знаят.25% от българите вярват, че ваксините могат да причинят заболяването, срещу което са предназначени, а 37% не мислят така. 38% не знаят.Като цяло 77% от българите са съгласни, че е важно всеки да преминава през рутинна ваксинация. 69% смятат, че ако не бъде поставена ваксина, може да доведе до сериозни здравословни проблеми. 77% са съгласни, че ваксините са важни, за да защитят здравето на всички. 73 на сто от анкетираните българи биха се обърнали за информация за ваксините към личния лекар. Под 10% биха потърсили информация в социалните мрежи (6%) и в интернет (8%).", "date": "2019.04.26", "title": "Ваксините причиняват тежки нежелани странични ефекти, вярват 41% от българите"}
{"url": "https://news.bg/int-politics/skandinavskite-aviolinii-sas-otmenyat-nad-600-poleta-zasegnati-sa-72-000-patnitsi.html", "text": "Скандинавската авиокомпания SAS отмени стотици полети по цял свят, засягайки хиляди пътници, тъй като пилотите в Норвегия, Швеция и Дания стачкуват, съобщава БиБиСи.Според SAS, 673 полета ще бъдат отменени, което ще засегне 72 000 пътници. Компанията заявява, че \"дълбоко съжаляващ\" за отрицателното въздействие върху клиентите.Стачката на пилотите е следствия на провалени преговори за заплащане и работни графици, които започнаха миналия месец.Повечето вътрешни, европейски и всички полети на дълги разстояния са отменени. Стачката не засяга полетите, извършвани от партньорите на SAS, които съставляват приблизително 30% от всички полети.На клиентите, които имат резервиран полет, се препоръчва да проверят дали полетът им е засегнат от стачката.SAS заяви, че иска да \"постигне споразумение за прекратяване на стачката възможно най-скоро\", но предупреждава, че ако изискванията на пилотите бъдат изпълнени, ще има \"много негативни последици\" за авиокомпанията.Пилотите се опитват да осигурят 13% увеличение на заплатите. Понастоящем те печелят средно около 9 000 евро на месец.SAS Pilot Group, профсъюз, представляващ 95% от пилотите на авиокомпанията в Дания, Норвегия и Швеция, заявява, че работните графици, а не заплатите, са основният фокус на преговорите.\"Много пилоти на SAS нямат контрол над това кога и колко време трябва да работят. В най-лошия случай те рискуват да работят седем уикенда поред\", се казва в изявление на профсъюза.Стачката на пилотите е на фона на тежка бизнес ситуация за SAS. Понастоящем са в средата на обновяване на застаряващия си самолетен флот и са изправен пред нарастваща конкуренция от страна на бюджетни превозвачи като Norwegian, Ryanair и Easyjet.Авиокомпанията отчете по-голяма от очакваната загуба за първото тримесечие през февруари, но коментира, че все още се очаква да отбележи печалба за годината.", "date": "2019.04.26", "title": "Скандинавските авиолинии SAS отменят над 600 полета, засегнати са 72 000 пътници"}
{"url": "https://news.bg/regions/dzhip-blasna-peshehodka-v-asenovgrad.html", "text": "Джип блъсна пешеходка на ул. \"Васил Левски\" в Асеновград, информира От полицията съобщават, че жената е откарана в болница. Все още няма информация за състоянието й.Инцидентът е станал около 13 часа.От КАТ предупредиха водачите да бъдат внимателни и да спазват правилата за движение. И през четирите почивни дни ще дежурят екипи на пътна полиция. Проверките ще са за скорост, колани, употреба на алкохол и наркотици.", "date": "2019.04.26", "title": "Джип блъсна пешеходка в Асеновград"}
{"url": "https://news.bg/int-politics/vseki-deseti-evropeets-e-tvardo-krayno-desen.html", "text": "Всеки десети европейски избирател е убеден поддръжник на крайнодесните партии, според проучване на 12 страни от ЕС, публикувано в петък преди парламентарните избори през май, съобщава ДПА.Проучването, проведено от агенция за онлайн проучвания YouGov от името на германската фондация \"Бертелсман\", установи, че 10,3 на сто от гласоподавателите се идентифицират положително с популистки или крайно десни партии.Проучването установява, че 6,2% положително се идентифицират с радикалната левица и 4,4% с Зелена партия. Но крайно десните партии също имат и най-високите отрицателни стойности, като 52,8% отхвърлиха радикалните десни, малко над 52,2%, които никога не биха гласували за радикалната левица.\"Популистките партии успяха да създадат стабилна избирателна база в сравнително кратък период от време. Но техните едновременно високи ценности на отхвърляне показват и колко опасно би било за други партии да имитират популистките партии\", коментира Робърт Веркамп, автор на изследването.Като цяло анкетата установява много по-високи отрицателни, отколкото положителни стойности, което предполага, че повечето граждани на ЕС ще гласуват против, вместо да декларират себе си за някакво конкретно политическо движение.Като цяло, едва 6,3% от анкетираните заявяват, че имат положителна политическа идентичност, докато 48,8% посочват партия, за която \"никога\" не биха могли да гласуват.От положителна гледна точка, проучването установява интерес към изборите в ЕС през май, като 68% от анкетираните казват, че ще вземат участие. В Германия тази цифра е 73%.\"Много граждани вече не избират партия, а гласуват срещу онези партии, които те най-силно отхвърлят\", допълва Веркамп.Проучването установява, че 50,7% отхвърлят либералните партии, 47,8% отхвърлят Християндемократите или консерваторите, 47% никога не биха гласували за Зелените, а 42% отхвърлят социалдемократите или социалистите.Изследването твърди, че хората са най-възприемчиви към екстремните партии, когато чувстват, че техните възгледи не са представени от мейнстрийм.\"Бертелсман\" тества тази идея чрез представяне на платформи на партиите на участниците в изборите за ЕС.Тези, които не могат да намерят обща основа с платформите, е по-вероятно да обявят подкрепа за популистка партия, дори и да не са го направили в преди това.", "date": "2019.04.26", "title": "Всеки десети европеец е твърдо крайно десен"}
{"url": "https://news.bg/int-politics/fbr-opredelya-kitay-za-nay-golyamata-zaplaha-za-sasht-v-shpionazha.html", "text": "Китай е най-значителната шпионска заплаха за Съединените щати и полага значителни усилия да открадне интелектуалната собственост. Това съобщи в петък директорът на ФБР Кристофър Рей в реч във Вашингтон, съобщава ТАСС.\"Никоя страна не представлява по-голяма заплаха в областта на шпионажа от Китай. За първи път Китай прилага социален подход към кражбата на иновативни технологии по всички възможни начини от голям брой компании, университети и организации\", обяснява той.По-рано, министерство на правосъдието на САЩ съобщи, че бивш служител на Държавния департамент, обвинен в , се признава за виновен по обвинение в заговор за измама в САЩ.\"Това излиза извън рамките на свободната икономическа конкуренция. Тя е незаконна и заплашва нашата икономическа и национална сигурност. Те се стремят да постигнат икономическо развитие за наша сметка, а САЩ не са единствената им цел\", допълва Рей.Както заявява по-рано шефът на Националния икономически съвет на Белия дом Лорънс Кадлоу, приоритет е кражба на интелектуална собственост, за която САЩ обвиняват Китай, както и практиката, като условие за достъп до пазар, чуждестранни инвеститори да прехвърлят права за използване на техни технологии на китайски партньори.В същото време, директорът на ФБР вярва, че Русия е \"изключително значителна\" заплаха за Съединените щати в областта на разузнаването. \"Русия е изключително важна контраразузнавателна заплаха за Съединените щати\", отбелязва той.\"Разбира се, това се отнася за киберпространството и за това, което наричаме злонамерено чуждестранно влияние, както и тяхната дейност в нашата страна.\"\"Наблюдавахме много активно злонамерено чуждестранно влияние по време на предизборната кампания през 2016 г.\", допълва той.\"Това е отразено в  и тези действия продължават. Става дума за използването на социални мрежи, пропаганда, фалшиви акаунти, за да ни противопоставят едни срещу други и така да подкопаят американската вяра в демокрацията.\"\"Такава заплаха не съществува само по време на предизборни кампании. Тази заплаха съществува постоянно и тази дейност продължава\", коментира той.", "date": "2019.04.26", "title": "ФБР определя Китай за най-голямата заплаха за САЩ в шпионажа"}
{"url": "https://news.bg/crime/zadarzhaha-brakonier-retsidivist-kray-yazovir-batak.html", "text": "Бракониер-рецидивист е задържан край язовир Батак, съобщи \"24 часа\", позовавайки се ИАРА в Пазарджик.Георги Т. от Ракитово е спрян от полицейски автопатрул за рутинна проверка в района на туристическия комплект Цигов чарк.При проверката полицаите откриват в колата два чувала с около 25 кг. жива риба - червеноперка и костур, надуваема лодка, ел. двигател с акумулатор.Униформените уведомили служителите на ИАРА. Пристигайки на място риболовните инспектори установили, че задържаният е бракониер-рецидивист, който е заловен неколкократно с мрежи и незаконен улов.На същия ден след подаден сигнал е била извършена проверка на язовир Батак за хвърлени бракониерски мрежи във водоема.Открити са две мрежи с обща дължина 250 метра. В тях са били уловени над 100 кг. риба - шаран, каракуда, костур и червеноперка. Рибата е върната във водата.На задържания бракониер са съставени 2 акта по ЗРА, а откритото оборудване и мрежите са конфискувани.", "date": "2019.04.26", "title": "Задържаха бракониер-рецидивист край язовир Батак"}
{"url": "https://news.bg/int-politics/putin-i-si-dzinpin-koordinirat-deystviya-za-kndr-i-venetsuela.html", "text": "Руският президент Владимир  по време на разговорите в петък обсъдиха широк кръг от въпроси и се съгласиха тясно да координират позициите си за  и , съобщава от министерство на външните работи на Китай, цитирано от ТАСС.\"Двамата държавни глави обмениха мнения за положението на Корейския полуостров и обърнаха внимание на венецуелския проблем, като изразиха взаимна готовност да се координират тясно по международни и регионални въпроси въз основа на многостранни механизми\", се казва в изявление министерството.Си Дзинпин подчертава, че Китай и Русия допринасят за запазването на съществуващите правила и разпоредби в света и допринасят за демократизацията на международните отношения.Той отбелязва, че Пекин е заинтересован от сътрудничеството с Русия в областта на търговията и икономиката, енергетиката, науката и технологиите, аерокосмическата технология, културата и засилване на взаимодействието на ниво отделни региони в двете страни.\"Ние трябва да се подкрепяме взаимно и да използваме взаимните ползи\", коментира китайският лидер.", "date": "2019.04.26", "title": "Путин и Си Дзинпин координират действия за КНДР и Венецуела"}
{"url": "https://news.bg/int-politics/tramp-privetstva-izyavleniyata-na-putin-za-severna-koreya.html", "text": "Президентът на САЩ Доналд Тръмп приветства коментарите на руския президент Владимир Путин относно Северна Корея, след , съобщават \"Ройтерс\" и ТАСС.\"Оценявам изявленията на президента Путин, направени от него вчера относно КНДР\", обясни Тръмп на репортери пред Белия дом, преди да отлети за Индианаполис.Тръмп добави и че Китай помага с усилия, насочени към ядрено разоръжаване на Северна Корея.\"Мисля, че ситуацията около Северна Корея напредва добре, отбеляза значителен напредък \", допълва президентът.\"Оценявам, че Русия и Китай ни помагат. Мисля, че Китай ни помага, защото не желае една страна с ядрени оръжия да бъде техен съсед\", обяснява Тръмп.\"Смятам също, че Китай ни помага, защото иска да сключи търговско споразумение, преговорите по които вървят добре\", коментира президентът на САЩ.", "date": "2019.04.26", "title": "Тръмп приветства изявленията на Путин за Северна Корея"}
{"url": "https://news.bg/crime/mestan-zavezhda-delo-za-kleveta-sreshtu-prokuraturata.html", "text": "\"Аз ще си потърся правата в съда. Ще заведа дело за квалифицирана клевета.\" Това заяви на пресконференция в Кърджали председателят на ДОСТ Лютви Местан по повод на твърдения на говорителя на главния прокурор Румяна Арнаудова относно негови пътни нарушения. Като особено скандално и преднамерено Местан определи твърдението на Арнаудова, че от пътна полиция към СДВР са ги уведомили \"че в периода от 2013 г. до настоящия момент Лютви Местан има в сила едно наказателно постановление, 1 акт и 13 фиша, всичките за превишена скорост. Всички те са платени, като глобите и са били в размер от 100 и 300\".\"Изграден е образът на рецидивиста, който кара с превишена скорост\", изтъкна лидерът на ДОСТ.Местан обясни, че е подал молба до КАТ, за да му бъдат представени всички наказателни постановления и фишове, за който Арнаудова говори, че са му издадени на него като извършител.По думите му най-вероятно от КАТ са засекли нарушения на коли, собственост на ДПС.\"Залагам си авторитета не само на политик, но и на човек в това предложение\", подчерта Местан.Той разясни още, че на това основание е издадено прокурорско постановление за повторно отнема на книжката му, но се окаже прав в предложението си, ще си търси правата в съда.По думите му няма друго обяснение освен това да са засечени нарушения от партийни коли на ДПС с други водачи.Той уточни, че персонални коли тогава в ДПС са имали тогавашният главен секретар и настоящ председател на партията и зам.-председателят.По отношение на катастрофата, в която загина 6-месечно бебе, заедно с негово участие, той коментира, че е решил да проговори заради огромния брой лъжи и квалифицирани клевети по негов адрес, разпространени както от медиите, така и от българската прокуратура.Местан обясни, че до днес е избрал мълчанието като израз на съпреживяване на огромната мъка на родителите и близките на загиналото бебе.\"Аз или трябваше да мълча, или да кажа истини за отговорността на бащата, водач на БМВ-то, което удари колата ми\", призна лидерът на ДОСТ.Той подчерта, че лъжите и клеветите са набрали такава скорост, че мълчанието му вече било недопустимо.\"Не мога да стана съучастник в добре премислен сценарий за изграждане на образа на злодея, убиец на дете, само защото това би обслужило нечии политически интереси с оглед на статута ми на председател на партия ДОСТ\", отбеляза Местан.По думите му продължава да страда по своему за смъртта на детето, но нямало да поеме върху себе си чужд грях.\"Единственото нещо, което искам е честно и обективно разследване, което да установи истината за катастрофата и на тази основа да се определи отговорността\", посочи Лютви Местан.Според него обаче, че за сега се наблюдава точно обратното. Той уточни, че не е направил нито едно нарушение на закона за движение по пътищата. Спрял е на стопа, погледнал е и в двете посоки и като се убедил, че нямало коли, е завършил маневрата в своята дясна лента в посока Кърджали без да отнема ничие предимство.Той допълни още, че там е бил ударен от водач, който вместо да продължи в своето свободно платно, е пресякъл непрекъсната линия и маркиран остров, навлязъл в чуждото платно и е ударил колата му.Местан посочи, че причината защо Хюсеин е напуснал своята лента, ще установят експертите.\"Коментирам само факти, които са очевидни, няма да коментирам нищо от съдебно-медицинската експертиза\", подчерта той.За него нещата били ясни, но ще изчака експертите да си свършат работата, като изрази надеждата си те да не бъдат подложени на натиск.Припомняме, че вчера стана ясно, че Тя му беше наложена от Окръжната прокуратура в Кърджали заради причинената катастрофа, при която загина 6-месечно бебе.Ден по-рано пък му беше Лютви Местан е обвинен за причинена  при  на разклона за село Загорско край Кърджали. Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му.Главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.", "date": "2019.04.26", "title": "Местан завежда дело за клевета срещу прокуратурата"}
{"url": "https://news.bg/regions/kon-prepuska-na-am-hemus.html", "text": "Кон се включи в движението по магистрала \"Хемус\", информира bTV.В натоварения трафик животното е забелязано да препуска в насрещното платно в посока Шумен.В първия от празничните дни колона от автомобили се образува при тунел \"Витиня\". Екипи на Пътна полиция са на мястото и регулират трафика.Движението е блокирано допълнително и заради катастрофа.  ", "date": "2019.04.26", "title": "Кон препуска на АМ \"Хемус\""}
{"url": "https://news.bg/crime/blizkite-na-6-mesechnoto-bebe-ot-katastrofata-s-mestan-iskat-sledstven-eksperiment.html", "text": "\"Ще поискаме възможно най-бързо да бъде проведен и следствен експеримент с участието на двамата шофьори\". Това обяви Станимир Сталев, адвокат на семейството на загиналото при катастрофата 6-месечно бебе, цитиран от .Адвокатът подчертава, че не знае каква е целта на Местан, но не е редно да се правят каквито и да било изявления.Според него вината за произшествието може да установи само разследващият орган.\"Това ще стане ясно в един определен етап, когато имаме събрани достатъчно данни за целия случай. В момента е несериозно да се обвинява когото и да било\", категоричен е Сталев.Той поясни още, че провежда собствено паралелно разследване. Целта му била когато бъдат предявени материалите по делото да се прецени дали ще имат допълнителни искания.По-рано днес Лютви Местан обяви, че  Той уточни още, че няма да поема чужда вина за катастрофата. Припомняме, че вчера стана ясно, че Лютви Местан е Тя му беше наложена от Окръжната прокуратура в Кърджали заради причинената катастрофа, при която загина 6-месечно бебе.Ден по-рано пък му беше Лютви Местан е обвинен за причинена  при  на разклона за село Загорско край Кърджали. Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му.Главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.", "date": "2019.04.26", "title": "Близките на 6-месечното бебе от катастрофата с Местан искат следствен експеримент"}
{"url": "https://news.bg/world/hilyadi-bebeta-imperatorski-pingvini-zaginaha-v-antarktika.html", "text": "Хиляди малки на императорски пингвини са удавени, след като ледът, на който са отглеждани, е унищожен от тежки климатични условия. Катастрофата е в морето Уедел в Антарктика, съобщава БиБиСи.Учените твърдят, че възрастните пингвини в колонията, на ръба на ледения шелф Брунт, който е срутен, не показват никакви признаци и опити да възстановят популацията.И вероятно би било безсмислено да се опитват, тъй като гигантският айсберг е на път да разруши мястото. Драматичната загуба на младите императорски пингвини е докладвана от екип от \"Британското антарктическо проучване\" - БАП. Д-р Питър Фретуел и Фил Тратан забелязват изчезването на т.нар. колония Хели Бей на сателитни снимки.Възможно е дори от 800 км да се забележат екскрементите на животните, или гуано, върху белия лед и след това да се оцени вероятният размер на всяка колония. Но колонията на Брунт, която е поддържала средно от 14 000 до 25 000 гнездящи двойки в продължение на няколко десетилетия (5-9% от световната популация), по същество изчезна за една нощ.Императорските са най-високият и най-тежкият от видовете пингвини и се нуждаят от надежден лед, на който да се размножават, и тази ледена платформа трябва да се запази от април, когато птиците пристигат до декември, когато малките се оглеждат.Ако ледът се разпадне твърде рано, младите птици няма да имат правилните пера, които могат да им позволят да плуват. Трагедията вероятно се е случила през 2016 г.Силните ветрове издълбават морския лед, който е встрани от по-дебелия шелф Брунт в неговите потоци и никога не се възстановява, нито през 2017 г., нито през 2018 г.Д-р Гретуел коментира: \"Морският лед, който се е образувал от 2016 г., не е толкова издръжлив. Бурните събития, които се случват през октомври и ноември, ще го издухат рано, така че стабилна и надеждна някога повърхност сега е просто не е такава.\"Екипът на БАП смята, че много възрастни или са избягвали размножаването или са се преместили на нови места за размножаване. Колония, която е на около 50 километра, близо до ледника Доусън-Ламбтън, е увеличила броя си.Не е ясно защо ледът на ръба на Брунт не се възстановява. Чувствителността на тази колония към променящите се тенденции в морския лед илюстрира, влиянието, което бъдещото затопляне в Антарктида може да окаже върху императорските пингвини.Изследванията показват, че между 50% и 70% от световната популация може да изчезне до края на този век, ако морският лед намалее до степента, която компютърните модели предвиждат.Това ще има последствия извън самите императорски пингвини, коментира д-р Мишел ЛаРу, еколог в Университета на Кентърбъри, Нова Зеландия.\"Те са важна част от хранителната мрежа, те са това, което наричаме мезопредатор. Те са жертви на животни като леопардовите тюлени, но също така ловуват риба и видове крил. Така че те играят важна роля в екосистемата\", допълва тя.Д-р Тратан обяснява: \"Това, което е интересно за мен не е, че колониите се движат или че можем да имаме големи провали в размножаване - знаем това. Това е, че говорим тук за дълбоко заобикаляне на морето Уедел, което потенциално едно от спасителни пояси от климатичните промени за тези студено приспособени видове като императорски пингвини\".\"И така, ако видим големи смущения, където не сме виждали промени от 60 години, това е важен сигнал.\" Въпросът, дали колонията наистина имаше бъдеще, е спорен, но Брунт сега се разделя от разширяваща се пукнатина.Тази пропаст в крайна сметка ще откъсне айсберг с размерите на Лондон в морето Уедел и всеки лед по ръба може да се разпадне в процеса. Колонията можеше да бъде обречена независимо от това, което се случи през 2016 година.", "date": "2019.04.26", "title": "Хиляди бебета императорски пингвини загинаха в Антарктика"}
{"url": "https://news.bg/int-politics/sasht-osadi-ruskiya-agent-butina-na-18-mesetsa-zatvor.html", "text": "Руският агент, Мария Бутина, която се опита да проникне в американски политически групи, е осъдена на 18 месеца затвор и обяснява пред съда, \"Аз унищожих собствения си живот\", съобщава БиБиСи.Бутина се опита да се намеси в Националната асоциация по стрелба в опит да въздейства на американските политики в полза на Москва. След като първоначално не се признава за виновен, тя по-късно промени позицията си, признавайки, че през декември е имало само един заговор.30-годишната рускиня е  2018 г.Тя е изправена пред депортиране веднага след изтърпяването на присъдата. Бутина коментира пред съда: \"Родителите ми разбраха за ареста по сутрешните новини, в селската къща в сибирско село. Обичам ги скъпо, но ги нараних и морално, и финансово. Те страдат от всичко това\".\"Аз унищожих живота си. Дойдох в Съединените щати не по някаква заповед, а с надежда и сега нищо не остана, освен покаяние.\" Въпреки твърденията на прокурора, че е навредила на националната сигурност на САЩ, Бутина заявява, че няма намерение да навреди на американския народ.Съдията не откликва на извинението на Бутина, заявявайки, че нейните действия \"застрашават националната сигурност на страната ни\", съобщават американски медии.\"Това не е просто недоразумение на чуждестранен студент. Вие сте млада жена, умна сте, работите усилено. Желая ви всичко най-добро и късмет\".коментира съдия Таня Чуткан.Федералният прокурор Ерик Кенерсън описва Бутина като агент на чуждестранно правителство с \"несъмнено сериозни\" намерения, макар че не назовава нейната дейност - шпионаж. \"Макар че със сигурност е вярно, че обвиняемата е американски студент. Тя направи това в полза на Руската федерация\", допълва прокурорът.Като част от сделката за признание на вина, Бутина се съгласява да сътрудничи на разследващите. Съдия Чуткан отбелязва в петък, че Бутина е предоставила \"съществена помощ\" на правоприлагащите органи. Прокурорите заявяват, че очакват сделката да предостави информация за усилията на Русия да се намеси в американската политика.Прокуратурата допълва, че Бутина е ръководена от висш руски служител, за да проникне в консервативни политически групи, включително неназована организация, лобираща за оръжията, за която се предполага, че е гореспоменатата национална асоциация, която е в съюз с републиканската партия на Тръмп.Случаят няма връзка с  за предполагаемата намеса на Русия в президентските избори през 2016 г.В изявление, прочетено в съда, един от прокурорите заявява, че през март 2015 г. Бутина е изготвила документ, наречен \"Проект дипломация\", който призова за неофициални комуникационни връзки между високопоставени американски служители и Русия.Тя признава, че работи с двама американци и руски служител, по-рано руското правителство описа случая като \"измислен\".", "date": "2019.04.26", "title": "САЩ осъди руския агент Бутина на 18 месеца затвор"}
{"url": "https://news.bg/society/normalizira-se-trafikat-kam-turtsiya-na-kapitan-andreevo.html", "text": "По информация на генералното ни консулство в Одрин към 18:30 ч. трафикът към входа за Турция на ГКПП Капъкуле - Капитан Андреево се нормализира, а турските гранични власти работят на максимален капацитет.При проведените срещи със служители на ГК-Одрин и българските гранични власти, турските гранични и митнически органи са заявили, че са отстранили срива на компютърната информационна система на турските митници. Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни.По-рано днес по информация на турските гранични власти, потвърдена и от посещение на дипломатически служител от ГК Одрин, ситуацията с трафика на ГКПП \"Капъкуле\" към входа за Турция бе усложнена поради срив на компютърната информационна система на турските митници. В следствие се образуваха опашки от изчакващи автомобили и автобуси, като бяха блокирани на входа към Турция, както турският, така и българският пункт.Генералното консулство в Одрин е в непрекъсната връзка с турските гранични и митнически власти и при необходимост има готовност да реагира.При необходимост от съдействие българските граждани могат да се обадят в генералното ни консулство в Одрин на телефон: 0090 284 214 06 17.Дежурен телефон в извънработно време в работни дни: 0090 533 7396140. Дежурен телефон в почивни и празнични дни: 0090 533 6298164 .", "date": "2019.04.26", "title": "Нормализира се трафикът към Турция на \"Капитан Андреево\""}
{"url": "https://news.bg/crime/ahmed-musa-saden-po-deloto-sreshtu-13-te-imami-e-v-pazardzhishkiya-zatvor.html", "text": "Върховният касационен съд - ВКС потвърди присъдата от 1 година затвор за  за радикален ислям, съобщава Окръжната прокуратура в Пазарджик, цитирана от \"Фокус\" и НоваТВ.Присъдата за Муса става 4 години, той има и предишна 3-годишна условна присъда.Прокуратурата допълва, че Муса е задържан от служители на съдебна охрана, за да бъде изпълнение наложеното му наказание и той вече е в пазарджишкия затвор.Припомняме, на  на прокурор Попова пред пловдивския сайт Трафикнюз, с който тя предупреждава за опасни тенденции в българското общество. От Главното мюфтийство последва незабавна реакция, като бе .Прокурор Попова е един от обвинителите по в, който беше и един от обвиняемите по делото за  срещу 13-те имами от Пазарджик, което започна през 2010 година.. В края на миналата година съдът в Пазарджик реши да пусне под гаранция Ахмед Муса - подсъдим за разпространение на радикален ислям. През декември 2017 г., .Срещу Муса бяха повдигнати , религиозна \" и след като имамът прекара 3 години в ареста, неговият защитник представи бележка, че неговата гаранция е платена.Тогава, .", "date": "2019.04.26", "title": "Ахмед Муса, съден по делото срещу 13-те имами, е в пазарджишкия затвор"}
{"url": "https://news.bg/int-politics/2-chasa-na-4-ochi-za-kakvo-govoriha-putin-i-kim.html", "text": "Както и се очакваше, за срещата между Владимир Путин и севернокорейския диктатор Ким Чен Ун не научихме много. Двамата разговаряха два часа на четири очи. А това си е доста време, така че срещата явно не е била протоколна, а наистина делова.Всички знаем от какво се нуждае държавният глава на Северна Корея. След безуспешната февруарска среща с Доналд Тръмп във Виетнам Ким търси възможност не само да напомни на американците за себе си, но и да покаже, че разговорите му с президента на САЩ не са единственият му път за контакти със света.Ревността на Путин към двойката Ким-ТръмпПреговорите обаче бяха по-важни за Путин, отколкото за пхенянските комунисти. От изявленията на руския президент във Владивосток се разбира, че Кремъл иска да попречи на Белия дом, който се опитва еднолично да реши проблема с ядреното оръжие на Северна Корея. Путин каза, че на Северна Корея трябва да бъдат дадени гаранции за сигурност, ако тя се реши на едностранно ядрено разоръжаване, но това всъщност беше завоалирано предложение към Ким: \"Поставете условия на американците и не се страхувайте! Москва е с Вас!\"Не че влиянието на Кремъл в Пхенян е особено голямо. Главен спонсор на корейския режим си остава Пекин. Но думата на Москва все пак се чува - точно толкова, колкото да вгорчи живота на Доналд Тръмп. Путин призова да бъдат възстановени шестстранните преговори с Пхенян, в които участва и Русия - заедно с Китай, Япония, Южна Корея и САЩ. Точно както в баснята \"Орел, рак и щука\", участниците в тези преговори досега не успяха - и никога няма да успеят - да се договорят за каквото и да е било. Точно това се харесва на руските управници. Тяхната логика гласи: След като не можем сами да го постигнем, ние ще се погрижим никой друг да не намери решение на севернокорейския въпрос. Същото важи с пълна сила и за израелско-палестниския проблем и за конфликтите в Мали или в Афганистан. С опитите си да торпилира дипломацията на американците на Корейския полуостров, Кремъл не допринася за сигурността на света. Но руското ръководство изобщо не се вълнува от тази сигурност. Както обикновено.КНДР е само част от геополитическата мозайка на КремълАко съдим по острите реакции на руския режим след президентските избори в Украйна, по решението да се раздадат руски паспорти на жителите на самопровъзгласилите се Донбаска и Луганска народни републики, а и по острите антиамерикански изявления на секретаря на Съвета за безопасност Николай Патрушев в официоза \"Российская газета\", Путин планира ново мащабно антизападно настъпление, за да мобилизира гарнизона \"Крепост Русия\", който сякаш проявява признаци на умора.Първо настроението му развали Украйна, после пък Путин допълнително се ядоса от визитата на съветничката на американския президент по въпросите на Русия Фиона Хил преди десетина дни. Путин явно очакваше от гостенката нова информация за инициативи на Доналд Тръмп с цел да бъдат размразени отношенията с Кремъл. Още повече, че специалният прокурор Робърт Мълър приключи темата за предполагаемия сговор на президента с руските власти. Но очакванията на Путин не сбъднаха и той реши изцяло да провали това посещение. Според мои източници, Фиона Хил е разговаряла с представители на Съвета за сигурност на Русия и на министерството на външните работи и си е заминала разочарована от безуспешната визита.С други думи, включително и чрез \"побратимяването\" си с Ким Чен Ун, Путин показва и на Белия дом, и на Конгреса, че не се страхува от нови санкции и ще действа така, както му изнася. Същото се отнася и до новата псевдопатриотична истерия, която е тръгнал да разпалва в страната. А за всеки случай президентът подготвя и създаването на новата \"държава на всички руснаци\", в която ще се включат и източните части на Украйна.Игра на троновеОколо преговорите във Владивосток имаше и още един намаловажен детайл. Известно е, че Доналд Тръмп тръпне от радост по повод предложението да бъде удостоен с Нобеловата награда за мир - в случай на успех при разоръжаването на Северна Корея. А Владимир Владимирович ще направи всичко възможно да лиши президента от тази перспектива - и вероятно ще успее.", "date": "2019.04.26", "title": "2 часа на 4 очи: За какво говориха Путин и Ким?"}
{"url": "https://news.bg/society/sledete-tsenite-na-stokite-po-praznitsite.html", "text": "Председателят на Комисията за защита на потребителите Димитър Маргаритов препоръчва потребителите да следят дали има разминаване на цените на стоките при пазаруването по Великден.Разминаване между обявени и прилагани цени най-често се среща при промоции и кампании за намаления. То може да се дължи, както на умишлено поведение, но също и на небрежност от страна на представители на търговеца, пояснява Маргаритов.Той подчертава, че при проблем е важно потребителите да подадат сигнал към контролен орган.Според председателя на КЗК има два възможни случая за разминаване на цените. Единият е по-скоро небрежност и става дума за административно нарушение, тогава се санкционира търговеца с глоба от 500 до 3000 лв. При другият случай ако пък бъде установено, че това е масова практика, намалени стоки да не са чак толкова намалени, тогава случая се определя като нелоялна търговска практика и глобата може да достигне до 30 000 лв.Димитър Маргаритов е категоричен, че никой няма право да анонсира фалшиви намаления или да подменя информация, която касае цената на стоката.\"Спазването на правилата при обявяването цените на стоките в търговските обекти е основна характеристика на коректния и лоялен пазар\", допълва председателят на КЗП.", "date": "2019.04.26", "title": "Следете цените на стоките по празниците"}
{"url": "https://news.bg/society/stotitsi-avtomobili-zadrastiha-kapitan-andreevo.html", "text": "Огромни опашки от автомобили се образуваха на граничен пункт \"Капитан Андреево\", информира bTV.Стотици автомобили чакат да преминат българо-турската граница.Задръстването се е образувало не само заради пътуващите за празниците, а и заради тръгналите на пазар до съседна Турция.По-късно от Министерството на външните работи съобщиха, че ситуацията с трафика на на ГКПП \"Капъкуле\" към входа за Турция се усложнява заради срив в системата на турските гранични власти. Предприети са мерки за отстраняване на проблема. Отворени са всички трасета на влизане в страната за леки автомобили и 3 трасета за автобуси.Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем.При необходимост от съдействие българските граждани могат да се обадят на 0090 284 214 06 17, 0090 533 7396140 или на 0090 533 6298164. Тапи са се образували и на пътя Е-79 към ГКПП \"Кулата\". Причината са десетки пътуващи за празниците към Гърция.", "date": "2019.04.26", "title": "Стотици автомобили задръстиха \"Капитан Андреево\""}
{"url": "https://news.bg/comments/balgarskite-notr-dam.html", "text": "Безмилостните езици на огъня погълнаха един от символите на Франция - катедралата \"Нотр Дам\" в Париж.Привечер на 15 април всички информационни агенции съобщиха, че гори Парижката Света Богородица. Огромният пожар срути кулата с форма на стрела и обхвана цялата горна част на величествения храм. Самият покрив на Нотр - Дам е произведение на архитектурното изкуство.Парижката Света Богородица е един от най - посещаваните исторически обекти в цяла Франция. Годишно да видят храма отиват 13 милиона туристи.Строежът на \"Нотр Дам\" започва през 1163 г., по време на управлението на крал Луи VII и приключва през 1345 г. Реставрации и допълнения към основната структура са правени през XVII и XVIII век. Катедралата е една от първите в готически френски стил. В храма може да се види статуята, известна с името \"Парижката Света Богородица\", а зад главния олтар е невероятната скулптурна композиция на Никола Кусту \"Пиета\". На същото място са и статуите на великите френски крале Луи XIII и Луи XIV. Величествената постройка е обявена за световно културно наследство на ЮНЕСКО през 1991 г. Цели 850 години тя е символ на Париж, на Франция и на християнския цивилизационен код на Европа.Погледът на всеки посетител първо потъва в необятната гледка на кораба на църквата, зашеметен от историята, културата и символиката, които носи тази сграда. Тя е вдъхновител на не един писател и творец през стотиците години на своето съществуване. Един от върховете във френската литература носи името на катедралата - романът \"Парижката Света Богородица\" от Виктор Юго.Всичко гореизброено е известно на широката публика и на всеки средноинтелигентен човек. Възмущението, съжалението и болката, както на французите и католическия свят, така и на голяма част от световната общественост, са напълно разбираеми.Да бъдеш съпричастен към нещастието на други хора е основно качество на човещината, която все по - рядко виждаме в съвременното общество. Да цениш културно - историческото наследство от световен мащаб, е белег на интелект и лична ценностна система. Сред най-високите критерии за гражданска позиция и самосъзнание са доброволчеството и дарителството.В същото време, разбираема е и реакцията на част от нашите съграждани, изразена главно в социалните мрежи. Тя е проникната от гняв и ирония за разрушените български културни ценности, за които отговорните институции не полагат никакви грижи години наред, за погребаните под асфалт древни артефакти, за купените от състоятелни хора архитектурни шедьоври, но оставени умишлено да се съсипят. Примери много: миналата година пламнаха Царските конюшни в центъра на София и властта се разбърза да обещава да ги \"дари\" със статут на паметници на културата; древният град Скаптопара край Благоевград, още не напълно разучен дори, ще се озове под пластове асфалт заради строежа на АМ \"Струма\"; \"Къщата с ягодите\", частица от стара, аристократична София, стои потънала в забравата на времето, което обаче не я жали.Споменатите обекти не са част от световното културно наследство, нямат оргомната историческа и символна стойност за всички християни по света, дори и за православните, както катедралата на \"Парижката Света Богородица\". Но те са наше, българско историческо наследство и в това време на бездуховност е нормално да изпитваме все повече гняв срещу разрухата.Царските конюшни някога са се простирали на внушителната площ от 8 декара на ъгъла на бул. \"Александър Докдуков\" и бул. \"Васил Левски\". Първоначално там са били действително царските конюшни, а по-късно помещенията са пазели автопарка на цар Фердинанд и семейството му. Сградата става част от имотите на короната по времето на княз Александър Батенберг. Гаражът е изпълнявал и функциите на музей до 1944 г. Сред изложените превозни средства са били ландото на Алеко Богориди, управител на Източна Румелия, златна каляска от XVIII век, файтонът на княз Батенберг, две каляски \"Виктория\", едната от които е била използвана специално за сватбата на цар Борис III и италианската принцеса Йоанна Савойска. Мерцедесът и майбахът на цар Фердинанд също са били част от колекцията.През лятото на 2018 г. пламна част от сградата на бившите Царски конюшни в София. Два дни след пожара министър-председателят, кметът на София и министърът на културата спорят кой по-напред да \"защити\" конюшните. Бойко Борисов нарежда по най-бързия начин да бъдат обявени за културна ценност. Впрочем, сградата е била такава до 1986 г. Днес тя е с неясна собственост, плод на обичайните бюрократични неразбории и за съжаление - на съмнителни сделки. Изгорялата постройка, част от Царските конюшни е наполовина собственост на Министерство на вътрешните работи, други части от сградата също са собственост на държавата. Накратко, последната и до сега е могла да защити, реновира и опази Царските конюшни, но не го е направила. Неяснота около сделки и заменки между бизнесмени и министерства внася още повече смут относно статута на бившите Царски конюшни.А те ще си стоят във вида от след пожара през юли 2018 г., ние ще четем какво сме имали някога, а децата ще ги водим на разходка в МОЛ - а.Другият български Нотр Дам - древният град Скаптопара попада под ударите на магистралната треска, обхванала страната последните 10 години.Близо до благоевградското село Покровник археолози откриха непокътната римска гробница, част от древна вила, датирана от III в. сл. Хр. Иде реч за тракийското селище Скаптопара, предшественик на днешен Благоевград. След разкриването на църква, баня и канализация, става ясно и откриването на цял мавзолеен комплекс. Обектът е проучен с ускорени темпове през 2017 и 2018 г., а целта е премахването на архитектурните останки и освобождаване на мястото, за да премине през него АМ \"Струма\". Местни хора и организации протестират и търсят съдействие от властта за съхраняването на древната история. Не толкова зли езици обаче говорят, че трасето на магистралата е изместено, за да мине през Скаптопара и да не засегне парцел на инвеститор, близък до управляващите. Така ще се погребат останки от хилядолетна цивилизация, защото... какво е паметта за миналото пред едно ново игрище или пък някой хотел?В София има място, което пази духа на аристократизма на отминали времена, място, което сякаш излъчва магическа светлина. Това е \"Къщата с ягодите\", красива постройка на архитект Георги Кунев, строена през 20-те години на XX век в стил сецесион за банкера Димитър Иванов. Намира се в един от най-добрите райони на София - около Докторската градина. Общата й площ е 500 кв.м., има сутерен и три входа, като главният представлява виеща се колонада с външно стълбище, а друг е специално пригоден за вход на карети. Името си \"Къщата с ягодите\" сградата получава от декоративните ягоди, засадени в двора.През 1944 г. прекрасната къща е национализирана и последователно служи за румънско посолство, търговско представителство на Съветския съюз, щаб на тогавашните служби за сигурност и др. През 1978 г. Къщата с ягодите е обявена за паметник на културата. Реституцията я връща на наследници на банкера Иванов, а през 2004 г. е купена от фирма \"Агрохолд\", свързана с \"Лукойл България\". Официалното изявление на директора Валентин Златев е, че иска да запази това архитектурно бижу за софиянци и гости на столицата.13 години по - късно (през 2017 г.), вероятно заради големите грижи, полагани за къщата, част от оградата й пада. До ден днешен тя стои така - като замък от вълшебна приказка, толкова красива, но западаща, линееща... Може би там, в този ултраскъп район на столицата няколко пентхауса биха стояли по - добре.Собствениците на културни ценности са длъжни да се грижат за тях и нямат право да променят вида им, според Закона за културното наследство. Но явно спокойно могат да ги оставят да се разрушат. Та в предните описани случаи самата държава оставя на времето, дъжда, слънцето, но и на вятъра историческото си наследство. Защо тогава друг да не го направи?Три емблематични случая на български Нотр - Дам. Но тук няма да се съберат столици милиони евро само за два дни и то от частни лица. Ако държавата, евентуално, реши да ги възстанови, или ще бъде парче по парче, или ще се проточи като \"Гафа\", простете \"Графа\".", "date": "2019.04.26", "title": "Българските \"Нотр Дам\""}
{"url": "https://news.bg/world/armenski-deputati-prizovaha-transpolova-zhena-da-bade-izgorena-zhiva-sled-istoricheska-rech.html", "text": "Първата регистрирана трансполова жена в Армения получи смъртни заплахи след историческа реч пред парламента на страната, пише \"Гардиън\".Лилит Мартиросян се превърна в първия член на ЛГБТ общността в страната, който застана на парламентарната трибуна. Мартиросян говори срещу дискриминацията на заседание на Комисията по правата на човека.Видео с речта й е споделяно по света.Трансполовата жена изрази солидарност с общност, която е \"изтезавана, изнасилвана, отвличана, обект на физическо насилие, изгаряна, жертва, нападана с нож, обект на опит за убийство, убийство, емиграция и грабеж\". Тя отбеляза, че трансджендър хората в Армения са обект на \"опозоряване и дискриминация в социалната, здравната, правната и икономическата сфера...оставени са без работа, бедни и морално изоставени\".Речта й по-рано този месец предизвика враждебна реакция в държавата, където хомосексуалността e декриминализирана, но дискриминацията срещу ЛГБТ общността е широко разпространена. Имаше анти-ЛГБТ протести пред парламента и вербални атаки от страна на депутати по адрес на Лилит Мартиросян, включително и че трябва да бъде изгорена жива.Премиерът и основната опозиция се обвиняват взаимно за решението да се позволи речта на Мартиросян.Тя заяви в интервю за британското издание, че за първи път трансполова жена говори пред парламента за насилието срещу трансполовите хора. Мартиросян разказа, че мъж с нож е отишъл пред парламента и е обявил, че иска да я убие. Тя добави, че е получила много съобщения със смъртни заплахи.В постреволюционна Армения няма място за омраза, категорична е тя, имайки предвид народните протести през миналата година, които изведоха страната до нова ера под управлението на Никол Пашинян.ЕС и ООН изразиха безпокойството си от използвания език на омразата в Армения.Мартиросян, първият арменец, сдобил се с паспорт под ново име през 2015 г., каза пред парламента, че най-малко 283 престъпления срещу трансполови хора са регистрирани до миналата година.Депутат от опозицията призова \"перверзните\" да бъдат изгонени от Армения, да бъдат изпратени в Холандия.Искаме жените да бъдат жени и мъжете да бъдат мъже. Не може да смесват жените с мъжете. Това е позор, коментира Вартан Гукасян.", "date": "2019.04.26", "title": "Арменски депутати призоваха трансполова жена да бъде изгорена жива след историческа реч"}
{"url": "https://news.bg/crime/obviniha-18-godishen-za-ubiystvoto-na-dyado-mu-vav-vrachansko.html", "text": "Обвиниха 18-годишен младеж за убийството на дядо му, съобщи  59-годишният мъж от врачанското с. Крива Бара е пребит с бухалка от внука си.Младежът е криминално проявен и осъждан. Той се скарал с дядо си и при разправията му нанесъл два удара с дървена бухалка в областта на главата.От побоя 59-годишният мъж изпаднал в кома, заради счупен череп и с кръвоизлив в мозъка, а малко по-късно починал.Обвиняемият е познат на полицията от акция за отглеждане на канабис в двора на баба си и дядо си в Крива бара.Тогава са изкоренени 43 стръка с канабис, всеки с дължина около два метра, като е иззет и плик с готова продукция. Иззетото количество било с общо тегло над килограм и половина и на обща стойност 6 429 лв.Тогава все още непълнолетният Александър сключил споразумение с прокуратурата и бил осъден на пробация за срок от шест месеца.", "date": "2019.04.26", "title": "Обвиниха 18-годишен за убийството на дядо му във Врачанско "}
{"url": "https://news.bg/world/bolsonaru-braziliya-ne-tryabva-da-se-prevrashta-v-turisticheski-ray-za-geyovete.html", "text": "Жаир Болсонару, крайнодесният президент на Бразилия и самообявил се хомофоб, е обвиняван в подклаждане на омраза към ЛГБТ общността, след като обяви, че южноамериканската държава не трябва да се превръща в \"туристически рай за гейовете\".\"Ако искате да дойдете тук и да правите секс с жена, направете го. Но не можем да позволим това място да е известно като туристически рай за гейовете. Бразилия не може да бъде страна на гей света. Имаме семейства\", казал Болсонару пред журналисти в столицата Бразилия, пише бразилското списание Exame, цитирано от \"Гардиън\".Коментарите, направени по време на закуска с бразилски репортери, предизвикаха незабавна реакция от активисти, които се борят за правата на ЛГБТ общността.\"Това не е държавен глава - това е национален позор\", коментира Давид Миранда, конгресмен и защитник на правата на ЛГБТ общността. Според Миранда коментарите на президента едновременно заплашват членовете на бразилската ЛГБТ общност и насърчават сексуалната експлоатация на бразилските жени.Той опетнява имиджа на нашата страна по всеки възможен начин, продължи Миранда.Ренан Куиналха, адвокат от Сао Пауло и активист, коментира, че това е катастрофален коментар от гледна точка на правата на човека и международния имидж на Бразилия. Той смята, че изявлението на президента \"дава зелена светлина за вече тревожните нива на насилие срещу LGBT общността\", като намеква, че само хетеросексуалните семейства са истинските семейства.Болсонару, бивш капитан от армията, се прочу и с хомофобските си коментари. Веднъж той заяви: \"Да, аз съм хомофоб, гордея се с това\". В интервю през 2013 г. Болсонару коментира, че \"хомосексуални фундаменталисти\" промиват мозъците на хетеросексуалните деца, за да ги \"превърнат в гейове и лесбийки, за да се задоволяват сексуално в бъдеще\". Според него \"бразилското общество не харесва хомосексуалистите\".", "date": "2019.04.26", "title": "Болсонару: Бразилия не трябва да се превръща в „туристически рай за гейовете”"}
{"url": "https://news.bg/world/daesh-stoi-zad-atentatite-izdirvame-140-dushi-razkri-prezidentat-na-shri-lanka.html", "text": "Президентът на Шри Ланка Маитрипала Сирисена заяви, че ДАЕШ (\"Ислямска държава\") е отговорна за  през миналата неделя, съобщават медии.\"Имаше огромно унищожение, причинено от тази атака на \"Ислямска държава\", Съветът за сигурност се срещна през последните четири дни, операциите продължават и те са успешни\", каза той., при които Държавният глава каза още, че полицията издирва 140 души, които се вярва, че са свързани с ДАЕШ и извършените атаки. Сирисена поясни, че от 2013 г. някои младежи са се присъединили към екстремистката групировка.Той добави, че военният министър и шефовете на полицията не са споделили информация с него за предстоящи нападения.  Президентът обвини правителството на премиера Ранил Викремесингхе за отслабването на разузнавателната система заради фокусирането върху преследването на военнослужещи за военни престъпления по време на гражданската война с тамилските сепаратисти.Повечето от загиналите са граждани на Шри Ланка. Най-малко 38 чужденци са убити, включително британци, американци, австралийци, турци, индийци, китайци, датчани, холандци и португалци.Полицията е задържала общо 76 души, включително и сириец.", "date": "2019.04.26", "title": "ДАЕШ стои зад атентатите, издирваме 140 души, разкри президентът на Шри Ланка"}
{"url": "https://news.bg/society/izborat-na-izpalnitel-za-mashinnoto-glasuvane-e-zakonosaobrazen-uveryava-aleksandar-andreev.html", "text": "Спазени са всички изисквания както на Закона за обществените поръчки, така и нашите решения с приетите технически спецификации и условия за машинното гласуване. Не би следвало нашето решение да бъде отменено. Но все пак нека оставим преценката на съда - да реши дали всичко е спазено като процедура или не\". Това коментира пред БНР говорителят на ЦИК Александър Андреев относно по избор на изпълнител на машинното гласуване.По думите му към 30 април договорът все още няма да е подписан. Той е сигурен в процедурата, но чак след като ВАС даде своето становище, тогава може да се сключи договорът. Според него това няма да повлияе на срока за доставяне на машините.Андреев отбеляза, че нито при използването на машинно гласуване, нито при обработката на резултатите от хартиените бюлетини няма предаване на данни по интернет.Той е категоричен, че отчитането на резултатите и целият изборен процес не са подложени на влиянието на интернет средата и възможността от евентуални намеси.Говорителят на ЦИК допълни още, че към момента ЦИК не е сигнализирана от районните избирателни комисия за проблеми с липса на предложения от партии и коалиции за попълване на съставите. Той подчерта, че до последния момент е възможно тези хора да бъдат сменяни в определени ситуации.", "date": "2019.04.26", "title": "Изборът на изпълнител за машинното гласуване е законосъобразен, уверява Александър Андреев"}
{"url": "https://news.bg/world/sasht-rusiya-i-kitay-tryabva-da-se-otkazhat-ot-yadrenite-orazhiya-vyarva-tramp.html", "text": "Президентът на САЩ Доналд Тръмп счита, че Съединените щати, Русия и Китай трябва да се откажат от ядрените оръжия, информира ТАСС.Американският лидер изрази мнението си в интервю за телевизионния канал Fox News, излъчено в четвъртък вечерта.Днес видях  с Ким Чен-ун и Северна Корея. Искаме да се отървем от ядрените оръжия, длъжни сме. Русия трябва да се избави от своите, Китай трябва да се избави от своите, каза президентът на САЩ.Американски медии съобщават, че  за контрол над въоръжението с Русия и Китай.", "date": "2019.04.26", "title": "САЩ, Русия и Китай трябва да се откажат от ядрените оръжия, вярва Тръмп"}
{"url": "https://news.bg/world/amerikantsite-sa-sred-nay-stresiranite-hora-na-sveta.html", "text": "Американците са сред най-стресираните хора на света и това е само началото, показва проучване на Галъп, цитирано от \"Ню Йорк Таймс\". Миналата година американците съобщават че чувството им на стрес, гняв и безпокойство е в най-високите нива за последното десетилетие.\"Това, което наистина се откроява за САЩ, е увеличаването на негативните преживявания. Това беше изненада за нас, когато видяхме, че цифрите се насочват в тази посока\", коментира Джули Рей, управляващ редактор на Галъп.За годишното проучване, започнало през 2005 г., Галъп пита хората дали са преживели няколко положителни или отрицателни чувства в деня преди интервюто. В САЩ около 55% от възрастните казват, че са изпитват стрес в продължение на \"много дни\" преди интервюто, в сравнение със само 35% в световен мащаб. Статистически, това поставя страната наравно с Гърция, която води класирането по стрес от 2012 г.Около 45% от анкетираните американци твърдят, че са се чувствали много \"тревожни\" предишния ден, в сравнение със средно 39% за света. В същото време делът на американците, които съобщават, че са се чувствали \"много\" гняв в деня преди да бъдат интервюирани, е същият като средния за света: 22%.Проучването установява, че тези по под 50 години, печелейки ниски доходи и с мрачен поглед за дейността на президента Тръмп, са с негативен опит сред възрастните в Съединените щати. Но все още няма достатъчно данни, за да се каже със сигурност дали някой от тези фактори стои зад чувствата на стрес, тревога и гняв.Констатациите не са съвсем мрачни за Съединените щати. Въпреки широко разпространените негативни преживявания, американците като цяло съобщават за по-положителни преживявания средно, отколкото останалата част от света.В световен мащаб само 49% от интервюираните казват, че са научили или са направили нещо интересно предишния ден. В Съединените щати обаче 64% от възрастните са казали същото.Двете групи с въпроси, за отрицателните и положителните преживявания, не са свързани. Например, човек може да се чувства стресиран и добре отпочинал през по-голямата част от даден ден. \"Ако мислите за това как сте се чувствали вчера, то не е било по един и същи начин цял ден\", обяснява Рей.Отрицателните преживявания се оценяват и чрез въпроси за физическа болка, тревога, тъга, стрес и гняв. Положителните преживявания са измерени чрез запитване дали хората се чувстват добре отпочинали, уважавани, усмихнат или се смеещи се, дали са научили или правили нещо интересно и чувстват ли удоволствие.В световен мащаб негативните преживявания са също толкова широко разпространени миналата година, колкото през 2017 г., което е най-мрачаната година за човечеството за повече от десетилетие, според Галъп. Докато в световен мащаб стресът намалява, гневът се увеличава.Тревогата и тъгата достигнат нови висоти, а чувството на физическа болка е непроменено. За първи път Чад оглавява списъка като страна с най-високо усещане за негативни преживявания в света. \"Общата оценка на страната поне отчасти отразява насилието, разселването и колапса на основните услуги в части от Чад, които засягат хиляди семейства\", се казва в доклада на Галъп.Допълнителни страни, които са водещи в света с негативен усещане, са други африкански държави, като Нигер и Сиера Леоне, а в Близкия изток, като Ирак и Иран.Народите в Латинска Америка за пореден път са водещи в списъка на страните, където положителното усещане е най-високо, въпреки факта, че някои от страните, които са начело на списъка, като Ел Салвадор и Хондурас, са с най-високите нива на убийства.", "date": "2019.04.26", "title": "Американците са сред най-стресираните хора на света"}
{"url": "https://news.bg/world/turtsiya-frantsiya-vaorazhava-armentsite-predi-100-g.html", "text": "Говорител на Министерството на външните работи на Турция обвини Франция, че има роля в клането на турци от въоръжени арменци преди повече от 100 г., информира Анадолската агенция.\"Французите имат роля във въоръжаването на арменци и избиването на турци преди век\", каза Хами Аксой на пресконференция в столицата Анкара.Позицията на Турция за събитията през 1915 г. е, че смъртта на арменците в Източна Анадола е в резултат на това, че някои са застанали на страната на нахлуващите руснаци и са се разбунтували срещу османските сили. Последвалото изселване на арменците е довело до жертви. Турция възразява срещу представянето на инцидентите като \"геноцид\", но описва събитията от 1915 г. като трагедия, при която и двете страни са изгубили.Анкара многократно предлага да се създаде съвместна комисия от историци от Турция и Армения и международни експерти за разрешаване на проблема. Френският президент Еманюел Макрон направи 24 април ден на национално отбелязване на арменския геноцид от 1915 г. Това решение разгневи Анкара.", "date": "2019.04.26", "title": "Турция: Франция въоръжава арменците преди 100 г. "}
{"url": "https://news.bg/crime/osadiha-lekarka-na-1-godina-uslovno-za-smartta-na-dete.html", "text": "Осъдиха лекарка на 1 година условно за смъртта на дете, съобщи \"24 часа\". Тя е призната за виновна от Хасковския окръжен съд в немарливо изпълнение на правно регламентирана дейност, довело до причиняване на смъртта на дете.Присъдата на А.Н. е една година условно с тригодишен изпитателен срок.Според присъдата лекарката не е забелязала, че детето е с много ниски нива на тромбоцити, не е назначила съответните за това изследвания и следователно не насочила своевременно болното дете към неонатологично заведение от второ или трето ниво.Лекарката се лишава и от правото да упражнява професията за срок от една година.Присъдата може да бъде обжалвана в Пловдивския апелативен съд.", "date": "2019.04.26", "title": "Осъдиха лекарка на 1 година условно за смъртта на дете"}
{"url": "https://news.bg/world/moskva-kam-vashington-varnete-yadrenite-si-orazhiya-v-sasht.html", "text": "Русия настоява за въвеждане на пълна забрана за провеждане на военни учения с използване на ядрени оръжия в неядрени държави.Това обяви заместник-министърът на външните работи на Русия Сергей Рябков, цитиран от руски медии.\"Трябва да се въведе пълна забрана за провеждане на всякакви учения, свързани с усъвършенстване на уменията за използване на ядрени оръжия от войници от неядрени държави\", призова Рябков.Дипломатът добави, че  на съвместна декларация с обещание за избягване на ядрена война.Рябков подчерта, че предоставянето на ядрени оръжия от страна на САЩ на неядрени държави е в нарушение на Договора за неразпространение на ядрените оръжия.\"Това...създава допълнителни пречки пред ядреното разоръжаване. Този проблем има само едно решение - връщане на всички американски ядрени оръжия в САЩ, забрана за използването им в чужбина и унищожаване на инфраструктурата, която позволява бързо използване на тези оръжия\", призова дипломатът.Политиката на НАТО за ядрено възпиране частично разчита на американски ядрени оръжия в Европа.Рябков разкри, че САЩ са изпратили оправданието си за разгръщането на противоракетен комплекс с подвижно наземно базиране за прихващане на ракети със среден обсег на действие над атмосферата (Terminal High-Altitude Area Defence - THAAD) в Румъния. Проучва се от Москва.Той каза още, че Русия ще анализира всички американски идеи за ново ядрено споразумение, ако и когато получи конкретни предложения от Вашингтон. По думите му Москва е склонна да договори нов ядрен договор със САЩ и Китай.По-рано американски медии съобщиха, чес Русия и Китай.Русия \"би искала да убеди\" САЩ да приемат съвместна декларация, която осъжда всяко използване на ядрени оръжия, отбеляза той.Рябков коментира и КНДР. Той заяви, че Москва ще информира Вашингтон за , след като руската делегация се върне от Китай.", "date": "2019.04.26", "title": "Москва към Вашингтон: Върнете ядрените си оръжия в САЩ"}
{"url": "https://news.bg/society/api-savetva-shofyorite-da-ne-izpolzvat-avariynata-lenta-po-magistralite.html", "text": "От Агенция \"Пътна инфраструктура\" съветват шофьорите да не използват аварийната лента по магистралите за по-бързо придвижване.Те подчертават, че в участъка от км 4 до км 20 на АМ \"Тракия\" в посока Пловдив има интензивен трафик.От Агенцията апелират шофьорите да карат със съобразена скорост.Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата, допълват от АПИ.", "date": "2019.04.26", "title": "АПИ съветва шофьорите да не използват аварийната лента по магистралите"}
{"url": "https://news.bg/world/germaniya-iska-evropa-da-uchastva-v-edin-poyas-edin-pat-na-kitay-kato-grupa.html", "text": "Големите държави от Европейския съюз искат да се подпишат под меморандум за разбирателство относно инициативата \"Един пояс - един път\" като група, а не индивидуално. Този коментар направи икономическият министър на Германия Петер Алтмайер, цитиран от \"Ройтерс\".Европейските държави като цяло сигнализират, че са склонни да участват в програмата на Китай за възраждане на стария Път на коприната, който трябва да свърже Азия с Европа и Африка. Но ключови държави като Франция и Германия заявяват, че в замяна Китай трябва да подобри достъпа на чуждестранни фирми до китайския пазар и да гарантира честна конкуренция.През март  която подкрепи инициативата на Китай.Алтмайер коментира, че Германия, Франция, Испания и Великобритания са показали днес на форума \"Един пояс - един път\" в Пекин, че мнозинството страни членки на ЕС са обединени във вярата си, че \"ние можем да изпълним нашите позиции само заедно\".В големите държави от ЕС ние сме съгласни, че не искаме да се подписваме под никакви двустранни меморандуми, а заедно да направим необходимите споразумения между Европейската икономическа зона и икономическата зона на Китай, отговори германският министър, след като беше запитан дали Германия ще се подпише под подобно двустранно споразумение като Италия.Министърът каза още, че е окуражен от обещанието на китайския лидер Си Дзинпин да се стреми към свободна търговия, мултилатерализъм и устойчивост като част от \"Един пояс - един път\".\"Ние ще приемем това обещание на сериозно\" и ще отправим предложение как да постигнем тези цели в Азия и Европа, продължи Алтмайер.По думите му Китай едновременно е партньор и конкурент, ЕС трябва да определи интересите си.", "date": "2019.04.26", "title": "Германия иска Европа да участва в „Един пояс – един път” на Китай като група"}
{"url": "https://news.bg/world/vms-i-vvs-na-sasht-zapochvat-borba-s-nlo.html", "text": "САЩ разработват специални инструкции за офицерите на флота в случай, че забележат неидентифицирани летящи обекти - НЛО, съобщава \"Политико\", позовавайки се на изявление на американския флот.Отбелязва се, че през последните години в САЩ се появата на неразрешени и неидентифицирани летящи обекти във въздушното пространство над военните бази. Сега пилотите и другите офицери на Военноморските сили ще бъдат задължени официално да докладват за всички забелязани летателни апарати.\"Като част от тези усилия военноморските сили подобряват и формализират процеса, чрез който докладите за подобни предполагаеми прониквания се предават на компетентните органи\", се казва в доклада. Подчертава се, че се разработва нова форма за докладване на срещи с НЛО. Съобщава се, че по-рано в САЩ отново е видяно НЛО близо до военна база.Службата съобщава, че са предоставени поредица от брифинги от висши военнослужещи от военноморското разузнаване, както и от авиатори, които съобщават за опасности в авиационната безопасност.По-рано недекларираният ход е в отговор на поредица от наблюдения на неизвестни, силно напреднали самолети, които нарушават стачките на военноморските сили и други чувствителни военни формирования и съоръжения.\"Има редица съобщения за неоторизирани и/или неидентифицирани въздухоплавателни средства, влизащи в различни контролирани от военните зони и определени въздушни пространства през последните години. Военноморските сили и ВВС приемат тези доклади много сериозно и проучват всеки доклад\", каза коментират военните в отговор на въпроси от \"Политико\".\"Като част от тези усилия военноморските сили актуализират и формализират процеса, чрез който до компетентните органи могат да се правят доклади за подобни предполагаеми нахлувания. Новото послание към флота, което ще уточни стъпките за докладване, е все още чернова.\"За да бъде ясно, ВМС не одобряват идеята, че техни моряци са срещали извънземни космически кораби, но се признава, че е имало достатъчно странни въздушни наблюдения от надежден и добре обучен военен персонал, че те трябва да бъдат записани в официалния регистър и изучени - вместо да бъдат отхвърляни като някакъв причудлив феномен от сферата на научната фантастика.Крис Мелън, бивш служител на разузнаването в Пентагона и бивш служител на Комитета за разузнаване на Сената, заяви, че създаването на по-формално средство за докладване на онова, което военните сега наричат ​​\"необясними въздушни явления - НВЯ\", а не \"неидентифицирани летящи обекти\" - ще бъде промяна.\"В момента имаме ситуация, в която НЛО и НВЯ се третират като аномалии, които трябва да бъдат игнорирани, а не аномалии, които трябва да бъдат проучени. Имаме системи, които изключват тази информация и я изхвърлят\", обяснява той.\"В много случаи военният персонал не знае какво да прави с тази информация - като сателитни данни или радар, когато вижда нещо което стига Мах 3. Сега те ще изхвърлят данните, защото това не е традиционен самолет или ракета.\"Развитието идва на фона на нарастващия интерес от страна на членовете на Конгреса след разкрития на \"Политико\" и \"Ню Йорк Таймс\" в края на 2017 г., че Пентагонът е създал специален офис в Агенцията за разузнаване на отбраната, за да проучи НВЯ при настояване на няколко сенатора, които тайно заделят бюджет за това.Тази служба е похарчила около 25 милиона долара за провеждане на серия от технически проучвания и оценка на многобройни необясними нахлувания, включително и тази, която продължава няколко дни с участието на ударната група на самолетоносача USS Nimitz през 2004 г.В този случай, неидентифициран апарат е маневрирал около изтребители на ВМС, като лети по начини, които изглежда се противопоставят на законите на познатата физика.Службата за разследване на НЛО на Пентагона, известна като \"Усъвършенствана програма за идентифициране на аерокосмическа заплаха\" е спряна през 2012 г. Но вече повече депутати задават въпроси, съобщава ВМС.\"В отговор на искания за информация от членове и служители на Конгреса, служители на Военноморските сили предоставиха поредица от брифинги от високопоставени служители на военноморското разузнаване, както и от авиатори, които съобщиха за опасности за авиационната безопасност\", се казва в изявлението.Военноморските сили отказват да идентифицират кой е информиран, нито биха предоставили повече подробности за насоките за докладване, които се изготвят за флота.Застъпниците за третиране на такива наблюдения като потенциална заплаха за националната сигурност отдавна критикуват военните лидери за това, че придават на феномена относително малко внимание и за насърчаване на култура, в която персоналът смята, че говоренето за това може да навреди на тяхната кариера.Луис Елизондо, бивш служител на Пентагона, който ръководи така наречения офис на ААТИП, се оплаква, след като се оттегля от държавната служба, че подходът на Пентагона към тези неидентифицирани апарати е прекалено слаб.\"Ако сте на оживено летище и виждате нещо, то би трябвало все пак да кажете нещо. С нашите собствени военни е обратното: Ако виждаш нещо, не казвай нищо\", обяснява той.Той допълва, че тъй като тези мистериозни апарати \"нямат номер на опашката или флаг (а в някои случаи нямат дори опашка), това е важно. Какво се случва след пет години, ако се окаже, че това са изключително напреднали руски самолети\".Елизондо ще бъде включен в предстояща документална поредица за разследвания на НЛО от страна на Пентагона, които той наблюдава. ", "date": "2019.04.26", "title": "ВМС и ВВС на САЩ започват борба с НЛО"}
{"url": "https://news.bg/society/razpeti-petak-e-4.html", "text": "Разпети или Велики петък е най-тъжният и страшен ден от седмицата преди Великден, на него извършваме възпоминание на бичуването, поруганието, разпъването и страшната смърт на Спасителя.В този ден Светата Църква припомня как разбойникът от кръста изповядвал, че Христос е небесен Цар, както и молбата му Господ да не го забравя в царството Си. На тези събития са посветени и богослужебните песнопения.Сутринта на Велики петък се четат и пеят Великите (или Царски) часове (първи, трети, шести, девети). Наричат се Велики както заради продължителността, така и заради важните събития, които ни припомнят, а Царски, защото през византийската епоха на тях са присъствали и царете.Часовете се пеят и четат в петък сутринта. Те съдържат псалми, тропари, пророчества, апостолски четива, евангелия и молитви.След деветия час се продължава с последованието на вечернята.Вечерта на Велики петък се отслужва утренята за Велика събота, а след песните на канона символично се снема от Кръста Разпнатият, обвива се в плат и се полага в светата кувуклия, символизираща гроба.Тялото на Господа е избродирано или изографисано върху плащаницата и изобразява това снемане.На Велики петък сутринта, в центъра на храма се изнася св. Плащаница.", "date": "2019.04.26", "title": "Разпети петък е"}
{"url": "https://news.bg/press/arnaudova-kashtata-za-gosti-postroena-s-evropari-e-polzvana-samo-ot-manolev-lyutvi-mestan-plati-10-000-leva-garantsiya.html", "text": "Апартаментгейт.\"24 часа\":Арнаудова: Къщата за гости, построена с европари, е ползвана само от Манолев Всички събрани доказателства сочат, че къщата за гости край Сандански, построена с евросредства, е използвана единствено и само от Александър Манолев и неговото семейство. Това съобщи говорителят на главния прокурор Румяна Арнаудова в четвъртък, след като окръжната прокуратура в Благоевград обвини бившия зам.-министър на икономиката в престъпление, засягащо интересите на Европейския съюз.Заедно с него обвиняема е и Ана Димитрова, собственик на ЕТ\"Агротрейд - Ана Димитрова\". Тя е 25-годишна, родена в края на 1993 г. и е дъщеря на гледачката на децата на Манолев. Прокуратурата смята, че младата жена е подставено лице на Манолев, чрез което той е получил европейски пари за изграждане на къщата за гости. Празници. \"Дума\":Голямото пътуване започваГолямото великденско пътуване на българите започва. Още от четвъртък по обед се очаква засилен трафик по републиканските пътища и по границата с Гърция. От МВР и от АПИ обявиха специални мерки и призоваха водачите да карат внимателно, с повишено внимание и по възможност да използват алтернативни маршрути.В най-натоварените часове на пътя на 25 и 29 април камионите над 12 тона няма да могат да се движат по магистралите и част от главните пътища на страната.В последния работен ден преди четирите почивни за Великден, движението на тировете ще бъде ограничено от 16.00 часа до 20.00 часа. Тежкотоварните камиони ще бъдат спрени и в последния почивен ден 29 април от 14.00 часа до 20.00 часа. Целта на мярката е да се повиши безопасността на пътищата и да се увеличи пропускателната им способност.Забраната не важи за камиони, които превозват бързоразвалящи се хранителни продукти и товари на температурен режим, живи животни и опасни товари. Избори. \"Монитор\":Рекламата на \"малките\" във вота ни струва 582 бонаСпоред Изборния кодекс на такива средства имат право формациите извън парламента, които ще вземат по 40 000 лева. Партиите и коалициите, с представители в НС, ще ползват за медийно отразяване и агитация държавната си субсидия. Средства обаче ще получи и коалицията \"Воля - Българските родолюбци\". Причината е, че в нея, освен партията на Веселин Марешки, влизат още пет извънпарламентарни политически сили. Вместо 40 000 лева обаче те ще получат 32 000 лева. Инициативни комитети, които излъчват независимите кандидати, пък ще приберат по 5000 лева. Така сметките показват, че държавата ще даде за реклама на \"малките\" участници във вота близо 582 000 лева. Сред тях са Движение 21\" на Татяна Дончева, дясната коалиция \"Демократична България\", Движение \"Презареди България\" и \"Коалиция за България\", в която влизат АБВ. Спорен документ. \"Сега\":Борисов спря работата по проекта за Националната стратегия за детето заради обществен натискРаботата по проекта на Националната стратегия за детето (2019-2030 г.) е спряна по нареждане на премиера Бойко Борисов заради създалите се негативни обществени реакции, съобщи Нова тв.От Министерството на труда и социалната политика подчертават, че целта на документа никога не е била да отнема децата от техните семейства и да противопоставя интересите на децата и техните родители. От ведомството обаче породилите се страхове заради спекулативни интерпретации на мерките, заложените в проекта на стратегията. Местан. \"24 часа\":Лютви Местан плати 10 000 лева гаранцияЛидерът на партия ДОСТ Лютви Местан плати паричната гаранция от 10 000 лева, която окръжната прокуратура в Кърджали му наложи, съобщиха от държавното обвинение.Политикът е обвинен в причиняване на смърт по непредпазливост на 6-месечно бебе при тежка катастрофа, която стана на 14 април на международния път за ГКПП \"Маказа\". Мярката за неотклонение беше отменена веднъж от окръжния съд в Кърджали, защото прокуратурата не беше събрала данни за имущественото състояние на Лютви Местан.Веднага след съдебното определение прокуратурата пак наложи на политика мярка за неотклонение \"парична гаранция\" от 10 000 лева. ", "date": "2019.04.26", "title": "Арнаудова: Къщата за гости, построена с европари, е ползвана само от Манолев; Лютви Местан плати 10 000 лева гаранция"}
{"url": "https://news.bg/weather/slanchev-petak-zatoplya-se.html", "text": "През деня ще преобладава слънчево време. След обяд на Централна и Западна България ще се развие купесто-дъждовна облачност. Над планинските райони ще превали краткотраен дъжд, придружен с гръмотевици. Ще духа до умерен югоизточен вятър. Максималните температури ще са между 22 и 28 градуса. Повишението им ще продължи през днешния ден. Атмосферното налягане ще бъде малко по-ниско от средното за месеца. През следващите дни не се очаква съществена промяна в температурите, но ще превалява в цялата страна. ", "date": "2019.04.26", "title": "Слънчев петък, затопля се "}
{"url": "https://news.bg/world/sasht-padaneto-na-maduro-ot-vlast-e-neizbezhno.html", "text": "Падането на венецуелския президент Николас Мадуро от власт е неизбежно. Това заяви американският посланик в страната. Елиът Адамс призова подкрепящите все още Мадуро да премислят позициите си. По думите му, все повече венецуелци виждат какви тежки проблеми има страната и разбират, че това управление няма да ги реши. Според него, Мадуро руши с политиката си страната, вместо да работи за възстановяването ѝ. Както е известно, САЩ подкрепят и признават за легитимен временен лидер председателя на парламента Хуан Гуайдо, а на администрацията на Мадуро наложиха серия от санкции. Самият Мадур обвини няколко пъти САЩ в саботажи срещу него. САЩ имат намерение да сменят властта във Венецуела с помощта на Колумбия, а също така да признаят Каракас за спонсор на международен тероризъм.Това заяви вицеадмирал Игор Костюков, ръководител на Главната дирекция на Генералния щаб на въоръжените сили на Руската Федерация, цитиран от руски медии.По-рано началникът на Службата за външно разузнаване Сергей Наришкин предупреди, че Русия вижда признаци на подготовка от страна на САЩ за провеждане на военни операции срещу Венецуела.Русия е съюзник на Мадуро. ", "date": "2019.04.26", "title": "САЩ: Падането на Мадуро от власт е неизбежно "}
{"url": "https://news.bg/society/sotsialnata-pensiya-s-5-7-nagore-ot-1-yuli.html", "text": "Социалната пенсия за старост да се повиши с 5,7 процента от 1 юли. Така тя ще стане 132,74 лв. месечно. Това предлага правителството, съобщиха БНТ и \"Сега\".Със същия процент от 1 юли ще се актуализират размерите на всички пенсии, отпуснати до 31 декември 2018 година. През септември миналата година стана ясно, чена средния размер на пенсиите от юли догодина.От министерството на социалната политика заявиха, че процентът на увеличение на пенсиите ще е по-висок от заложения в тригодишната средносрочна бюджетна прогноза и ще достигне 5,7 на сто вместо планираните 4,7 процента.", "date": "2019.04.26", "title": "Социалната пенсия - с 5,7 % нагоре от 1 юли "}
{"url": "https://news.bg/world/tramp-se-zakani-da-publikuva-klasifitsirani-dokumenti.html", "text": "Да извади \"на светло\" класифицирани досега документи. За това се обяви американският президент Доналд Тръмп в интервю за \"Фокс'.Това заяви той в отговор на въпрос дали би разсекретил такива документи. Да, всичко ще бъде разсекретено, отсече Тръмп. Според него, сега е точният момент. Държавният глава има предвид приключването на разследването по \"руската афера\" на спецпрокурора Робърт Мълър. Той се радва, че е изчакал до този момент. Припомняме, че  след натиск на демократите в Конгреса. Не бяха намерени улики за работата на Тръмп за Кремъл, но и стана ясно, че той не може да бъде оневинен напълно.В доклада се изброяват близо дузина случая, при които Тръмп се е опитал да спре разследването или да повлияе на свидетели.Главният прокурор на САЩ Уилям Бар заяви, че и американският лидер не е възпрепятствал правосъдието. Тръмп отново се нахвърли върху Хилъри Клинтън, негов съперник в битката за Белия дом през 2016 година. Сега той я атакува заради това, че е \"разбила\" живота на неговия предизборен екип. Според него, случилото се е огромен скандал, опит за преврат. То е сравнимо с \"Уотъргейт\", според Тртъмп. Тръмп коментира и други теми, сред които ядреното разоръжаване на Корейския полуостров. Той отново се обяви за пълно разоръжаване. Както е известно, текат преговори със Северна Корея, но те очаквано се оказват много трудни. ", "date": "2019.04.26", "title": "Тръмп се закани да публикува класифицирани документи "}
{"url": "https://news.bg/world/kim-chen-un-mirat-v-regiona-zavisi-ot-sasht.html", "text": "Мирът в региона зависи от политиката на САЩ. Това заяви севернокорейският лидер Ким чен Ун. Той направи изявлението по време на посещението си в Русия,  където се срещна с президента Владимир Путин. Там бяха обсъдени актуални въпроси, като отношенията със САЩ и ситуацията на Корейския полуостров. Ким очаквано обвини САЩ за последната среща с американския президент Доналд Тръмп, считана за провал. Въпреки това обаче, той се надява на трета среща и очаква предложението на САЩ. По-рано този месец Северна Корея настоя , обвинявайки го в \"говорене на глупости\" и искайки някой \"по-внимателен\" да го замести.Срещата също така беше възможност за Пхенян да покаже, че нейното икономическо бъдеще не зависи само от САЩ.", "date": "2019.04.26", "title": "Ким чен Ун: Мирът в региона зависи от САЩ "}
{"url": "https://news.bg/bulgaria/startira-predizbornata-kampaniya-1.html", "text": "Днес официално стартира предизборната кампания. Изборите за членове на Европейския парламент са насрочени за 26 май. 13 партии и 6 коалиции са регистрирани за участие в изборите.Одобрен е окончателният текст на договора с изпълнителя на обществената поръчка за машините.По-рано беше определен и , коалициите и независимите кандидати, регистрирани в ЦИК.По този повод, вчера, че трябва да декларират разходите си в кампанията. Съгласно Изборния кодекс участниците в изборите - партии, коалиции от партии и инициативни комитети, са длъжни да представят в Сметната палата в 5-дневен срок от откриване на предизборната кампания, до 2 май 2019 г. данни за включването им в ЕРИК.Ето и подредбата по номер на бюлетината, с който 27 партии, коалиции и независими кандидати ще се явят на изборите на 26 май 2019 г. според жребия, изтеглен от ЦИК.№ 1 Патриоти за Валери Симеонов (НФСБ И Средна европейска класа)№ 2 Път на младите (НДСВ и Новото време)№ 3 ПП ВМРО - Българско национално движение№ 4 Ваня Руменова Григорова - независим кандидат№ 5 партия на Зелените№ 6 ПП ВОЛТ№ 7 Николай Нанков Ненчев - независим кандидат№ 8 Венислава Пламенова Атанасова - независим кандидат№ 9 Възход№ 10 КП Коалиция за България№ 11 Десислава Петрова Иванчева - независим кандидат№ 12 ПП ГЕРБ№ 13 Демократична България - Обединение (Да, България и ДСБ)№ 14 ПП \"Атака\"№ 15 Минчо Христов Куминев - независим кандидат№ 16 ПП ДОСТ№ 17 ПП \"Пряка демокрация\"№ 18 БСП за България№ 19 ПП \"Глас народен\"№ 20 Движение за права и свободи - ДПС№ 21 Движение Заедно№ 22 Българско национално обединение№ 23 \"Воля\" - Българските Родолюбци№ 24 Движение 21№ 25 Христо Симеонов Симеонов - независим кандидат№ 26 ПП Движение \"Презареди България\"№ 27 ПП \"Възраждане\"", "date": "2019.04.26", "title": "Стартира предизборната кампания "}
{"url": "https://news.bg/bulgaria/podavame-danachni-deklaratsii-do-30-april-1.html", "text": "Подаваме данъчни декларации за доходите на физически лица до 30 април. Това означава, че остава само един работен ден, за да направим това, тъй като петък и понеделник са неработни дни, припомнят от НАП.От приходната агенция очакват повече от 50 000 формуляра в следващите дни.  Досега са получени малко над 450 000 формуляра. Запазва се тенденцията повече от половината данъчни декларации за доходите на физическите лица да са подадени по интернет с ПИК на НАП или електронен подпис. До момента ПИК имат близо 600 000 лица, като данъчните очакват за пръв път през тази година броят на подалите документите си онлайн да е повече от този на избралите хартията.И подаването на декларацията, и плащането може да стане електронно с банкова карта и без такси чрез електронна услуга на НАП, достъпна на сайта .Също до края на април се декларират авансовите данъци за първото тримесечие на 2019 г. най-често от упражняващи свободни професии, земеделци и наемодатели. Също до края на април самоосигуряващите се трябва да подадат осигурителната декларация 6, с която се определят окончателните вноски за социално и здравно осигуряване, припомнят още от НАП.И през тази година от приходното ведомство предлагат възможност за клиентите си да проверят всички изплатени им суми извън трудов договор през 2018 г. чрез електронна услуга с ПИК или е-подпис. В справката се виждат всички хонорари, възнаграждения по граждански договори и други, които могат просто да бъдат преписани в декларацията. Така, според данъчните, рискът от пропуски и грешки значително намалява.", "date": "2019.04.26", "title": "Подаваме данъчни декларации до 30 април "}
{"url": "https://news.bg/world/bolsonaru-otmeni-lyatnoto-chasovo-vreme-v-braziliya.html", "text": "Президентът на Бразилия Жаир Болсонару се подписа под указ за отмяна на лятното часове време в южноамериканската страна, където е годишна практика от 80-те г. на миналия век стрелките на часовниците да се преместват с един час напред през лятото като мярка за спестяване на енергия, информират местни медии.Президентът отбеляза, че основава решението си на технически изследвания, които показват, че лятното часово време вече не спомага за спестяване на енергия. Той също посочи като проблем негативния ефект от смяната на часовото време върху здравето на бразилците.Това е желание на бразилското население, каза Болсонару и цитира социологически проучвания, които показват, че 55% от хората не одобряват промяната на часа.Аз също не го харесвам много, добави той по време на официална церемония по подписване на указа.Бразилското енергийно министерство обяснява, че смяната на часовото време не носи ползи, тъй като са се променили навиците на хората и заради модернизацията.Лятното часово време е прието в Бразилия за първи път през 1931 г. и започва да се прилага ежегодно от средата на 80-те г. на XX век.", "date": "2019.04.26", "title": "Болсонару отмени лятното часово време в Бразилия"}
{"url": "https://news.bg/bulgaria/patnata-obstanovka-e-spokoyna.html", "text": "В първия почивен ден от великденските празници пътнотранспортната обстановка в цялата страна е спокойна, увери инспектор Петър Соколов от \"Пътна полиция\" пред БТВ.За изминалото денонощие има възникнали 20 катастрофи с 28 ранени и с нито един загинал човек. Тази сутрин е получена е информация, че на АМ \"Тракия\" на 46 км при разклона за град Костенец е паднала гъста мъгла. Към настоящия момент мъглата се е вдигнала и в района е абсолютно нормално.От полицията предупреждават хората, които ще пътуват рано сутрин да имат готовност за реакция при паднала мъгла.Останалото движение по автомагистралите, където се извършват ремонтни дейности, има създадена организация от служителите на Агенция \"Пътна инфраструктура\" и Пътна полиция, като при необходимост тунелът на АМ \"Хемус\" в посока Варна ще бъде отворен за движение и в двете ленти, за да не се получава задръстване.По-късно от Агенция \"Пътна инфраструктура\" съобщиха, че временно движението по АМ \"Хемус\" през тунел Витиня в посока Варна е в две ленти, а в посока София е в една лента. Товарните автомобили над 12 т временно се спират при изхода на София в посока Варна.Временната организация е за подобряване на пропускливостта и облекчаване на интензивния трафик.", "date": "2019.04.26", "title": "Пътната обстановка е спокойна "}
{"url": "https://news.bg/world/edin-poyas-edin-pat-ne-e-chasten-klub-obyavi-si-dzinpin-pred-37-svetovni-lideri.html", "text": "Президентът на Китай Си Дзинпин се опита да успокои притеснените държави относно амбициозната инициатива \"Един пояс - един път\". Той обеща Пекин да предотврати дългови рискове и увери, че световният инфраструктурен проект \"не е частен клуб\", информират АФП, \"Ройтерс\" и \"Блумбърг\".Си направи коментара по време на встъпителното си слово в началото на Втория форум \"Един пояс - един път\". Инициативата възражда древния Път на коприната, за да свържи Азия с Европа и Африка чрез огромни инвестиции в морски, пътни и железопътни проекти. Тя предлага така необходимата модерна инфраструктура на развиващите се държави, но критици предупреждават, че предимно облагодетелства китайските компании, нанася вреди върху околната страна и заробва държавите с дългове.Китай отхвърля обвиненията, че \"Един пояс - един път\" е \"дългов капан\" и геополитически инструмент за превръщане на азиатския гигант в глобална суперсила.\"Един пояс - един път\" не е частен клуб\", обяви Си пред 37 световни лидери. Той отбеляза, че трябва да гарантират търговската и фискалната устойчивост на всички проекти, за да се постигнат планираните цели.От финансовото министерство на Китай съобщиха вчера, че страната ще представи на форума работна рамка за \"превенция на дългови рискове\" - ход, приветстван от Международния валутен фонд.Непрозрачността около сделките между китайските компании и местните правителства също буди тревога.\"Всичко трябва да се прави по прозрачен начин и трябва да има нулева толерантност по отношение на корупцията\", призова Си Дзинпин.По думите му Китай ще насърчава \"зелено\" развитие.Според китайския лидер инициативата трябва да доведе до \"висококачествен ръст\" за всички. Той отбеляза, че е необходимо приемането на екологични стандарти за \"защита на общия дом, в който живеем\". \"Ние трябва да се придържаме към концепцията за откритост, зеленина и чистота\", продължи Си Дзинпин.Китайският лидер обеща инициативата да помогне за допълнително отваряне на пазарите на Китай към света.Митата ще бъдат по-ниски и безмитните бариери ще бъдат премахнати, обеща той.Лидерите на 37 държави пристигнаха в Пекин за участие в тридневния форум. Сред тях са руският президент Владимир Путин, премиерът на Пакистан Имран Хан и италианският премиер Джузепе Конте, чиято страна стана първата държава от Г-7, която се присъединява към инициативата.Но европейски сили като Германия и Франция изпратиха министри. САЩ, които изпратиха високопоставен представител на Белия дом на първия форум през 2017 г., този път нямат представители от Вашингтон.Си даде старт на \"Един пояс - един път\" през 2013 г. Китай инвестира 90 милиарда долара в проекти, докато банки предоставиха 300 милиарда долара в заеми.Но има и някои примери за задлъжнели държави. Шри Ланка предаде пристанище на Китай за период от 99 г., след като не може да погасява заемите си. Пакистан се нуждае от международна спасителна програма. Черна гора трябва да вземе трудно решение, след като получава голям заем, за да плати на китайска компания за изграждането на нова магистрала.\"Блумбърг\" представя акцентите от речта на Си Дзинпин:Китайският лидер основно използва речта си, за да отговори на притесненията на САЩ, повдигнати по време на търговските преговори. Той повтори ангажимента на Китай да поддържа стабилен юан, за да се насърчава стабилност на световния пазар, да защитават интелектуалната собственост и да отворят икономиката си за чужди компании.Си обеща да се подобри инфраструктурната програма \"Един пояс - един път\", за да се избегне задлъжняване на участващите държави. Той обеща да се бори с корупцията и призова за приемане на международни стандарти при провеждането на обществени поръчки.Държавният глава съобщи, че Китай ще договори споразумения с висок стандарт за свободна търговия с повече държави, създаване на механизъм за сътрудничество за съвместно изграждане на система за управление и събиране на данъците към инициативата.Си призова да се използват специални заеми, фондове и финанси за инфраструктурни проекти от различни агенции, за да се подкрепят проектите към инициативата. Той обеща Китай да съкрати така наречения \"негативен\" списък, за да се поощрят чуждестранните инвестиции.Междувременно президентът на САЩ Доналд Тръмп обяви, че \"скоро\" президентът на Китай ще му гостува в Белия дом. Американският лидер не разкри кога ще е визитата на Си Дзинпин.", "date": "2019.04.26", "title": "„Един пояс – един път” не е частен клуб, обяви Си Дзинпин пред 37 световни лидери"}
{"url": "https://news.bg/bulgaria/antoaneta-hristova-apartamentgeyt-zapochna-kato-cheren-piar-sreshtu-gerb.html", "text": "\"Апартаментгейт\" започна като черен пиар срещу ГЕРБ, но има и ползи от този скандал.Taка политическият психолог професор Антоанета Христова коментира пред БТВ имотните скандали във властта, придобили повече известност като \"Апартаментгейт\".Проф. Христова изтъкна, че ползата е в това, че ГЕРБ е започнала да се чисти, а думата \"морал\" е станала актуална.Според нея премиерът Бойко Борисов има право да бъде ядосан, защото правителството е направило много.Политическият психолог заяви, че и се иска скандалът с апартаментите да се разпростре, защото тези, които претендират да са опозиция, съща са били на власт. ", "date": "2019.04.26", "title": "Антоанета Христова: \"Апартаментгейт\" започна като черен пиар срещу ГЕРБ"}
{"url": "https://news.bg/world/putin-otiva-v-phenyan-po-pokana-na-kim.html", "text": "Руският президент Владимир Путин прие покана на лидера на КНДР Ким Чен-ун да посети Пхенян, съобщава севернокорейската агенция KCNA.Двамата лидери проведоха . KCNA информира, че Ким е поканил Путин да посети Северна Корея \"в удобно време и поканата е била приета\".Според разпространяваната информация двете страни са се съгласили по-тясно да насърчават взаимното разбирателство и да засилят стратегическото сътрудничество за гарантиране на регионалния мир и сигурност в бъдеще.Междувременно ТАСС съобщава, че по време на посещението си в Китай Путин получи почетното звание \"Доктор хонорис кауза\" от университета Цинхуа, в който е завършил настоящият лидер Си Дзинпин.Голяма чест е да получа званието почетен доктор от един от водещите университети в Китай, коментира руският лидер.От своя страна Дзинпин подчерта, че е \"доволен\" да връчи дипломата за почетен доктор на своя \"най-добър приятел\".", "date": "2019.04.26", "title": "Путин отива в Пхенян по покана на Ким"}
{"url": "https://news.bg/bulgaria/igumen-prizovava-propovedta-da-se-obarne-mnogo-silno-kam-horata.html", "text": "\"Днес е може би най-тъжният ден от гледна точка на православното богословие, но заедно с това и един от най-тържествените и един от дните, в който се влага много надежда и много очакване. След Разпети петък идва славното Христово Възкресение\".Това заяви игуменът на Бачковския и Троянския манастир епископ Сионий в ефира на БТВ.Разпети петък е денят, в който е разпнат Божият син Исус Христос, за да стане изкупителна жертва за греховете на човечеството. На този ден от Страстната седмица постът в Православната църква е особено строг - тогава нито се яде, нито се пие дори вода, обясни епископ Сионий.\"Виждаме, че хората, които остават на литургията, са все повече, че много млади хора и деца се обръщат към вярата. Храмовете постепенно се изпълват с хора, което е най-голямото богатство на една църква - Божият народ\", поясни игуменът.По думите му всеки според своите сили може да съпреживее тези страдания, но за да преживее страданията и да иска да ги преживее, трябва да вярва във Възкресението и да го очаква. Епископ Сионий отбеляза, че народът ни е бил много духовно и църковно ощетен във времето, но по думите му храмовете у нас постепенно се изпълват с хора.За епископ Сионий проповедта трябва да се обърне много силно към хората. \"Храмовете винаги са пълни с хора, особено в неделя, особено на празници. Хората идват в църквите, което значи, че имат доверие към Църквата\", каза още той.По думите му негативните моменти винаги са съпътствали живота на Църквата, но никога не са оставяли трайни следи. Епископ Сионий похвали работата на управляващите и заяви, че българското правителство помага за живота на Църквата с обновяването на десетки храмове и манастири.", "date": "2019.04.26", "title": "Игумен призовава проповедта да се обърне много силно към хората"}
{"url": "https://news.bg/world/svetat-se-nasochva-kam-klimatichna-katastrofa-alarmira-oon.html", "text": "Световните лидери трябва да признаят, че няма друг вариант освен ускоряване и разширяване на действията за борба с глобалното затопляне. Пътят, по който вървим в момента, води към климатична \"катастрофа\".Това предупреди изпълнителният секретар на Рамковата конвенция на ООН за изменението на климата Патрисия Еспиноса в интервю за Associated Press.Еспиноса подчерта, че учените са съобщили, че все още има шанс да се направят правилните неща или \"прозорецът на реализация ще се затвори много скоро\". Тя предупреди, че светът има още 12 години до достигане на въглеродните емисии до \"точка, при която няма връщане назад\".По думите й това означава, че светът трябва да ускори всички усилия, за да избегне достигането до това ниво, да намали въглеродните емисии и да не позволява температурите да се покачват.Тя поясни, че въглеродните емисии се очаква да се увеличат в бъдеще. В допълнение световното население се увеличава и все повече хора се нуждаят от енергия и ресурси, отбеляза експертът.Става ясно, че ако продължим да се разрастваме или да се държим по начин, който поддържа такава траектория, ние няма да можем да постигнем заложените в Парижкото споразумение цели, смята Еспиноса.Парижкото споразумение призовава световните температури да се поддържат на ниво максимално 2 градуса по Целзий до края на столетието в сравнение с прединдустриалните времена и възможно най-близо до 1,5 градуса по Целзий. Светът вече се е затоплил до 1 градус по Целзий, така че целта е да се предотврати още 1 или 0,5 градуса по Целзий отсега нататък.В доклад на Междуправителствения панел за климатични промени от миналата година се заключава, че докато технически е възможно да се поддържа таван на затопляне до 1,5 градуса по Целзий до края на века, това е малко вероятно, защото изисква драматична промяна в световната икономика, включително изоставяне на изкопаемите горива. В доклада учените отбелязват, че по-малко от 2% от изготвените от тях 529 сценария поддържат температура под 1,5 градуса по Целзий.Това, което науката ни показва сега от Париж, е, че 1,5 градуса по Целзий е наистина необходимо, защото последиците ще са много големи, ако останем на 2,0 градуса по Целзий. И второ, също показва, че 1,5 градуса по Целзий е възможно. Изисква повече усилия. Изисква по-голяма политическа воля, коментира Еспиноса.По думите й учените от панела дават 12 г. на света да ускори и разшири действията, за да намали въглеродните емисии преди всичко да излезе извън контрол.Не означава, че ние трябва да чакаме 12 г. и тогава да започнем, поясни тя.", "date": "2019.04.26", "title": "Светът се насочва към климатична катастрофа, алармира ООН"}
{"url": "https://news.bg/regions/otkriha-pestitsidi-vav-vodata-v-general-toshevo.html", "text": "Открити са пестициди във водата на квартал \"Пастир\" в Генерал Тошево, съобщи БНР.Водата не е годна за пиене и за употреба за битови нужди. Окръжната прокуратура в Добрич е започнала дело срещу неизвестен извършител заради отравянето на водата.Двама са настанени в Спешното отделение на болницата в Добрич. Те са получили кожни обриви, по-късно са изписани за домашно лечение. От ВиК дружеството се очаква да бъде доставена водоноска.По-късно от прокуратурата съобщиха, че водоснабдяването е спряно със заповед на директора на РЗИ в Добрич, а местопроизшествието е било посетено и от окръжния прокурор на Добрич. Установено е, че при доливане на вода в цистерна, съдържаща пестициди, поради ниско налягане на водата се е получило засмукване на течността във водопреносната мрежа.Извършен е оглед на местопроизшествието и са иззети доказателства.Взетите проби от водата ще бъдат изпратени в лаборатория за изследване. До излизане на резултатите от тях водоснабдяването ще остане спряно и ще се извършва с водоноски.", "date": "2019.04.26", "title": "Откриха пестициди във водата в Генерал Тошево"}
{"url": "https://news.bg/world/shefat-na-politsiyata-na-shri-lanka-podade-ostavka.html", "text": "Началникът на полицията на Шри Ланка подаде оставка във връзка с провала на властите да предотвратят  през миналата неделя.Това съобщи държавният глава на страната Маитрипала Сирисена, предаде АФП.Главният инспектор Пуджитх Джаясундара подаде оставка. Той подаде оставката си на изпълняващия длъжността военен секретар. Скоро ще назнача нов главен инспектор, обяви президентът пред журналисти.Вчера Стана ясно, че . По-рано беше съобщено за 350 жертви, но броят бе ревизиран.Маитрипала Сирисена разкри, че екстремистът Захран Хашим от Шри Ланка е извършил самоубийствената атака в луксозния хотел \"Шангри-ла\" в Коломбо с още един атентатор самоубиец. Захран Хашим се появи на видео,  (\"Ислямска държава\"). На видеото той води церемонията по полагането на клетва за вярност на атентаторите.Президентът разкри още, че властите издирват 140 заподозрени за връзки с ДАЕШ.", "date": "2019.04.26", "title": "Шефът на полицията на Шри Ланка подаде оставка"}
{"url": "https://news.bg/regions/rushi-se-nay-starata-tsarkva-v-yambol.html", "text": "Руши се най-старата църква в Ямбол, информира Нова телевизия.Камбанарията на храм \"Света Троица\" се разпада, фасадата е в окаяно състояние, а влага съсипва стенописите.Църквата е раннохристиянска. Датира още от 17 век. По време на Руско-турската война е опожарена. През 1884 г. отново е съградена.Освен от продажба на свещи и богослужения, църквата съществува основно, благодарение на дарители. Група млади хора вече са събрали 17 500 лева.Средствата за ремонт събират от банички. С кулинарен базар в двора на църквата на Цветница успели да съберат 2500 лева.", "date": "2019.04.26", "title": "Руши се най-старата църква в Ямбол"}
{"url": "https://news.bg/world/tramp-naredil-da-se-podgotvi-nov-yadren-dogovor-s-rusiya-i-kitay.html", "text": "Президентът на САЩ Доналд Тръмп е наредил на администрацията си да подготви нови договори за контрол над въоръжението с Русия и Китай, пише \"Вашингтон пост\", позовавайки се на източници.Наскоро държавният глава на САЩ е предприел действия с цел да наложи нови ограничения върху ядрения арсенал на Русия и безпрецедентни ограничения и проверка на програмата на Китай.Директивата идва след решението на Тръмп , който има за цел ограничаване на вероятността от ядрена война в Европа. Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).Американският лидер многократно разкритикува договора преди да извади страната, като твърди, че Русия не изпълнява задълженията си и Китай няма ограничения в разработването на оръжия.Не е ясно дали усилията на Тръмп ще дадат някакъв резултат, също така дали ще търси двустранни споразумения с Китай и Русия или тристранен договор. Ще отнеме години да се постигне споразумение при всеки един от вариантите.Белият дом в момента подготвя разговори между суперсилите, които могат да доведат до споразумение, пише \"Вашингтон пост\".Представители на американската администрация коментираха пред Си Ен Ен, че Белият дом провежда интензивни разговори между ведомствата за разработване на варианти за президента в търсене на ново ядрено споразумение с Китай и Русия, тъй като договорът Нов СТАРТ изтича през 2021 г.\"Президентът заяви ясно, че той смята, че контролът над оръжията трябва да включва Русия и Китай и трябва да включва всички оръжия, всички бойни глави, всички ракети\", разкри високопоставен представител на Белия дом.\"Амбицирани сме да предоставим на президента вариантите възможно най-скоро, за да има възможно повече време в календара\", добави източникът.", "date": "2019.04.26", "title": "Тръмп наредил да се подготви нов ядрен договор с Русия и Китай"}
{"url": "https://news.bg/regions/rektorat-na-vtu-prekrati-pravata-na-dvama-studenti.html", "text": "Ректорът на Великотърновския университет проф. Христо Бонджолов прекрати за една година студентските права на председателя на Студентския съвет Иван Маринов и на председателя на Студентската избирателна комисия Димитър Димитров, съобщи БНР.Изключените студенти ще обжалват заповедите пред Административния съд.По думите на проф. Бонджолов двамата студенти системно не спазвали правилника на университета и са допуснали груби нарушения по организацията и провеждането на изборите за представители на студенти и докторанти в Общото събрание на университета за академичните избори, които били отложени за 10 юни.Двата студенти приемат тези действия на ректора като лична разправа и отбелязват, че ректорските избори за втори път са опорочени.По думите им всичко било една анархия.Националното представителство на студентските съвети определи като безпрецедентно изключването на двамата студенти, заемащи ръководни позиции в студентското самоуправление.", "date": "2019.04.26", "title": "Ректорът на ВТУ прекрати правата на двама студенти"}
{"url": "https://news.bg/int-politics/nezavisimostta-na-sadebnata-sistema-v-balgariya-e-pod-zaplaha-predupredi-bryuksel.html", "text": "Независимостта на съдебната система е под заплаха в страни като България, Унгария, Полша и Румъния. Това предупреди еврокомисарят по правосъдието Вера Йоурова, цитирана от АП.Йоурова алармира, че насоката на развитие може да засегне доверието между страните членки на ЕС.Тя отбеляза, че \"предизвикателствата пред върховенството на закона се увеличават в някои държави в момент, когато необходимите реформи в съдебната система са омърсени с изключително политизирани дебати\".По думите й гражданите и компаниите в държавите, предимно в Източна Европа, са обезпокоени, че политическият натиск и вмешателство се засилват. Според нея това не само възпрепятства провеждането на справедливи съдебни процеси, но и има риск да навреди на бизнеса.\"Ако съдебната система е разбита в една страна, последиците ще бъдат усетени в целия ЕС, защото ние разчитаме на взаимното доверие\", подчерта еврокомисарят.По информация на БНР Вера Йоурова отхвърля възможността мониторингът върху съдебната система на България да отпадне до края на мандата на комисията Юнкер, който приключва наесен. Според нея това е неосъществимо при тази комисия.\"Специално в България, усещането за независимост на съдебната система е третото най-ниско в ЕС според последните проучвания на Евробарометър. Така че хората все още имат доста изразено недоверие към съдебната система\", допълва Йоурова. Тя отбелязва, че все още има конкретни цели, които да бъдат постигнати.Припомняме, че председателят на ЕК Жан-Клод Юнкер бе изразил преди време надежда, че механизмът за сътрудничество и проверка за България и Румъния би могъл да отпадне до края на мандата на тази Европейска комисия.", "date": "2019.04.26", "title": "Независимостта на съдебната система в България е под заплаха, предупреди Брюксел"}
{"url": "https://news.bg/world/48-ot-evropeytsite-neobosnovano-vyarvat-che-vaksinite-imat-tezhki-stranichni-efekti.html", "text": "Близо половината от европейските граждани вярват - необосновано - че ваксините често причиняват тежки нежелани странични ефекти, показва ново социологическо  цитирано от \"Политико\".Изследването е открило, че 88% от анкетираните са съгласни, че ваксините са важни за тяхното здраве и на другите. Но близо половината смятат, че ваксините често са свързани със сериозни странични ефекти, което се отхвърля с научни доказателства.Общо 48% от респондентите приемат необоснованото твърдение в сравнение с 41 на сто от анкетираните, които отговарят, че не са съгласни, че ваксините имат сериозни странични ефекти. В 16 държави е най-малко 50%, включително във Франция, Ирландия, Великобритания и Румъния.Над 1/3 (38%) от анкетираните 27 524 души казват, че ваксините могат да причинят заболяването, срещу което те се ваксинират, което също не е вярно според научни изследвания.Резултатите илюстрират мащаба на предизвикателството да се гарантира, че европейците получават вярна информация за инфекциозни заболявания като морбили на фона на разпространението на вируса на Стария континент.Заместник-председателят на Европейската комисия Юрки Катайнен заяви на брифинг, че ваксинационното покритие намалява и заболяванията се увеличават, което е риск за общественото здраве и безопасността. Комисията предупреди през октомври, че Европа е регионът с най-ниско ниво на доверие към ваксините по света.Повече от 12 000 случая на морбили са регистрирани в Европейската икономическа зона и 35 души са починали през миналата година, предупреди Юрки Катайнен. По-малко от 40% от анкетираните са наясно, че морбили е причина за смъртност в ЕС.Държави като Италия и Франция увеличиха броя на задължителните ваксини през последните години. В Германия се провежда дебат дали ваксините срещу морбили да станат задължителни.Европейският център за профилактика и контрол върху заболяванията съобщава, че ваксините могат да причинят леки странични ефекти като температура или локално подуване на мястото на убождане, но много рядко водят до сериозни реакции.Проучването показва още, че хората не се съмняват в ефективността на ваксините. 85% са съгласни, че ваксините предотвратяват инфекциозни заболявания. Но повече от 1/3 от анкетираните не са ваксинирани през последните пет години, защото не мислят, че е необходимо.38% смятат, че програмите за ваксинация трябва да бъдат координирани на национално ниво; 29% подкрепят координация на ниво ЕС, а 36 на сто на международно ниво.Докато повечето европейци (79 %) се обръщат към личните си лекари за информация за ваксините, около 20% казват, че се консултират в интернет и социалните медии.Анкетираните от Латвия и Литва посочват цените на ваксините като една от причините да не са си били ваксини през последните пет години.", "date": "2019.04.26", "title": "48% от европейците необосновано вярват, че ваксините имат тежки странични ефекти"}
{"url": "https://news.bg/int-politics/polsha-napomnya-na-germaniya-za-850-mlrd-dolara-reparatsii-ot-vsv.html", "text": "Германия може да дължи на Полша повече от 850 милиарда долара обезщетения за вреди, нанесени по време на Втората световна война и бруталната нацистка окупация, заяви старши депутат от управляващата партия, цитиран от \"Ройтерс\".Около шест милиона поляци, включително три милиона полски евреи са убити по време на войната, а Варшава е сравнена със земята след въстанието от 1944 г., в което загиват около 200 000 цивилни.В момента Германия е един от най-големите търговски партньори на Полша, член на ЕС и НАТО и коментира, че всички финансови претенции, свързани с ВСВ, са уредени.Дясната партия в Полша \"Закон и справедливост\" възобнови  призивите за компенсации след като пое властта през 2015 г. и популяризира жертвите от войната, като те заемат централно място в призива им към национализъм.Партията все още не е изпратила официално искане за репарации, но нейната агресивна позиция срещу Германия обтяга отношенията. \"Полша е загубила не само милиони от своите граждани, но също е била унищожена по необичайно брутален начин\", коментира Аркадиуш Муларчик, който оглавява полската парламентарна комисия по репарациите.\"Много жертви са все още живи и се чувстват дълбоко обидени\", допълва той.Неговите коментари са  месец преди изборите за ЕП. Полша ще проведе и национални избори по-късно тази година, като партията все още води значително съперниците си в проучванията на общественото мнение.Муларчик обяснява, че размерът на репарациите може да достигне повече от 10 пъти очакваните 100 милиарда евро, които Полша е получила досега от еврофондовете, откакто се присъедини към блока през 2004 година.Германия е най-големият нетен донор в бюджета на ЕС и някои германци считат приноса за щедра компенсация на страните получатели като Полша.През 1953 г. тогавашните комунистически правителства на Полша се отказват от всички претенции за военни репарации под натиска на СССР, който иска да освободи Източна Германия, също съветски сателит, от всякакви задължения.\"Закон и справедливост\" твърди, че споразумението е невалидно, тъй като Полша не е могла да договори справедливо обезщетение. Муларчик обяснява, че неговата комисия се надява да завърши доклада си по въпроса за репарациите до 1 септември, 80-годишнината от нахлуването на Хитлер.Обвинявайки Берлин, че играе \"дипломатически игри\" по въпроса, той допълва: \"Въпросът е заметен под килима от Германия ... докато не бъде изтрит от паметта, от съзнанието на хората.\"Неговите коментари са след като гръцкият парламент гласува този месец и иска милиарди евро репарации от Германия за нацистката окупация в тяхната страна.", "date": "2019.04.26", "title": "Полша напомня на Германия за 850 млрд. долара репарации от ВСВ"}
{"url": "https://news.bg/regions/zhena-ot-veliko-tarnovo-tarsi-reshenie-za-imota-si-pametnik-na-kulturata.html", "text": "Великотърновката Илка Иванчева три години търси решение за имота си със статут със статут на паметник на културата, информира БНР.С помощта на Община Велико Търново през 2015 година тя реновирала къщата си, но на следващата година при самосрутването на съседния имот, който също е културна ценност, върху къщата на Иванчева са нанесени сериозни щети и последвала принудителна мярка от Министерството на културата да събори имота си.\"680 са имотите, обявени за културни ценности във Велико Търново. Състоянието им не е добро\", обяснява арх. Донка Колева от общинската дирекция \"Култура и туризъм\":Една от тези рискови е имотът паметник на културата на 62-годишната Илка Иванчева. Двуетажната къща на ул. \"Велчо Джамджията\" е пред срутване.През 2015 г. къщата се сдобила с нова фасада и дограмата. На следващата година обаче съседната къща се самосрутила.По думите на Илка Иванчева при почистването на отломките са изрязани носещи греди, след което стената се разцепила и се нарушила конструкцията.В началото на 2018 година арх. Милен Маринов, регионален инспектор при Инспектората за опазване на културното наследство към Министерството на културата, издава принудителна административна мярка.С нея се прави разпореждане в едномесечен срок Илка Иванчева да демонтира покрива и втория жилищен етаж на имота и да постави плътна защитна ограда от към улицата, а в срок от три месеца да направи архитектурно заснемане на сградата и инвестиционен проект за възстановяване на недвижимата културна ценност.Според Маринов имотът на Илка Иванчева е в аварийно състояние и вината не е само на съседите. Възрастната жена твърди, че  в началото на този месец е получиала административната мярка на арх. Маринов от миналата година.Собственичката е категорична, че съседите ѝ са виновни за състоянието на имота ѝ и държавата, и Общината не би следвало да имат претенции към нея.През 2016 година Илка Иванчева завежда жалба срещу своите съседи за увреди на имота ѝ в Районната прокуратура във Велико Търново. Жалбата е отхвърлена, това прави и Окръжната прокуратура. През март 2017 година Апелативната прокуратура отменя отказите на по-долните две прокуратури и връща жалбата за ново разглеждане. Едва в началото на тази година Районната прокуратура отново е възобновила проверката.Тодор Зеленков, собственик на самосрутилия се втория етаж на съседния на Иванчева имот, е категоричен, че не дължи обезщетение на съседката си.", "date": "2019.04.26", "title": "Жена от Велико Търново търси решение за имота си -паметник на културата"}
{"url": "https://news.bg/world/33-godini-ot-katastrofata-v-chernobil.html", "text": "На днешния ден преди 33 години се взриви Чернобилската АЕЦ \"Ленин\", на територията на бившия Съветски съюз - една от най-големите технологични катастрофи в историята. При изпитания на една от системите за сигурност в Чернобилската АЕЦ на 26 април 1986 г., в 01:23 ч. московско време, става експлозия в четвърти енергоблок. Централата се намира на 15 км от украинския град Чернобил в Киевска област.Съветските власти мълчат за катастрофата. Първото съобщение за нея е излъчено едва на 28 април вечерта, след като в Европа са засечени анормално високи нива на радиоактивност.Днес в Украйна се състояха траурни церемонии в памет на жертвите на трагедията и на героите, които ликвидираха последиците от аварията, съобщи агенция \"Укринформ\". Много от участниците в операциите на територията на взривената АЕЦ заплащат своя героизъм с живота си, здравето на други е необратимо увредено.Радиоактивният облак от експлозията засяга и България, но Централният комитет на управляващата тогава Българска комунистическа партия решава да не информира населението за опасността. През следващите години у нас се наблюдава скок в честотата на онкологичните заболявания, и заболяванията на щитовидната жлеза.26 април е обявен за Международен ден в памет на Чернобилската катастрофа. Това става с резолюция на Генералната асамблея на ООН от 8 декември 2016 г.В документа се отбелязва: \"Три десетилетия по-късно заради сериозните дългосрочни последици от бедствието в Чернобил, както и продължаващите нужди на засегнатите общности и територии и предлагаме на всички държави-членки, съответните агенции на системата на ООН и други международни организации, както и гражданското общество да отбележат този ден\".Взривът м Чернобилската АЕЦ напълно разрушава активната зона и цялата горна част на реактора, силно поврежда и машинната зала. Унищожени са всички бариери и системи за безопасност. Взривът и възникналия пожар са съпроводени с разпространение на огромна радиоактивност.Всеки ден в околната среда попадат милиони кюри и този процес продължава до 6 май 1989 г., след което емисиите рязко намаляват.Според доклад на \"Грийнпиис\", 13 европейски държави са засегнати от последиците на аварията. Радиоактивността, която носят със себе си заразените облаци от Чернобил, е установена не само в северните и южните части на Европа, но и в Канада, Япония и САЩ.Незаразено остава само южното полукълбо.По международната скала на ядрените събития аварията в Чернобил е оценена от седма степен - най-високата възможна. Тя е призната за най-голямата в историята на атомната енергетика.", "date": "2019.04.26", "title": "33 години от катастрофата в Чернобил"}
{"url": "https://news.bg/disasters/golyam-pozhar-v-ruski-voenen-zavod-proizvezhdasht-raketi.html", "text": "Голям пожар избухна на територията на най-големия завод за производство на ракети в Русия, съобщи Би Би Си. Огънят е обхванал над 20 хиляди квадратни метра площ във военния завод \"Красмаш\" в Красноярск. Той е избухнал в цех за хладилни инсталации. Съобщава се, че покривът на сградата е частично разрушен.Според местните власти, цехът е част от хладилния завод \"Бирюса\", разположен на територията на военния комплекс.В социалните мрежи се появиха снимки и видеозаписи, на които се вижда как над града се разстила гъст черен дим. Очевидци съобщиха, че в целия район се чуват взривове.Според източник на агенция \"Новости\", цехът, в който се сглобяват балистични ракети се намира на около километър от пожара. По думите му, на ракетите не са монтирани бойни глави и няма опасност да се взривят.С гасенето на огъня са ангажирани около 100 души. След съобщението за избухването му на мястото е изпратена подвижна лаборатория която измерва концентрацията на вредните вещества във въздуха.Според съобщения на руските власти, няма загинали и пострадали хора. В социалните мрежи се появиха непотвърдени информации за жертви. Според местни хора, вече не се вижда черният облак от дим.В завода \"Красмаш\" се произвежда ракетна и космическа техника, включително междуконтинентални балистични ракети.", "date": "2019.04.26", "title": "Голям пожар в руски военен завод, произвеждащ ракети"}
{"url": "https://news.bg/crime/33-godishen-mazh-e-ubit-s-bradva-v-troyan.html", "text": "Мъж на 33-години беше убит с брадва тази вечер в Троян, предаде Нова телевизия. Той е бил съсечен от свой съсед след битов скандал.Инцидентът е станал около 21 часа в краен квартал на града.Уточнява се, че е избухнал скандал между мъже от ромски произход, при който по-младият - на 21 години, е извадил брадва и е нападнал 33-годишния мъж.Извършителят е задържан, оръжието на убийството е иззето. В квартала ситуацията е спокойна, но превантивно е засилено полицейското присъствие.", "date": "2019.04.26", "title": "33-годишен мъж е убит с брадва в Троян"}
{"url": "https://news.bg/bulgaria/patriarh-neofit-da-se-vdahnovim-ot-podviga-na-spasitelya.html", "text": "Нека се вдъхновим от подвига на Спасителя и да го имаме за свой пример, призова патриарх Неофит. Православният свят отбелязва Разпети петък - най-тежкия ден от пътя на Христос към Голгота и най-тъжния ден за вярващите.Тази вечер във всички храмове се отслужва Опело Христово. Патриарх Неофит водеше литургията в митрополитската катедрала \"Св. Неделя\", предаде Нова телевизия.След приключването на богослужението плащаницата, с която се обикаля около храма, ще бъде внесена и поставена на Светия Престол в олтара. Там тя ще остане до Възнесение Христово, което отбелязваме 40 дни след Възкресението.\"На Разпети петък си спомняме страданията на Господа Исус Христос и се стараем да следваме Господа в неговия трънлив път към Голгота и Възкресението. Нека да се вдъхновим от Величието на Спасителя и Неговия подвиг, за който сме честити като православни християни да го имаме като пример на живот\", обърна се патриарх Неофит към православните християни.Преди службата за Разпети петък Неофит съобщи, че все още не е обсъждана визита в Македония, но този въпрос предстои да бъде дискутиран.\"Сега мълчим пред страданията Господни. И на вас пожелавам много духовни настроения и светли предстоящи празници\", добави патриархът.На Велика събота църквата възпоменава телесното погребение на Христос.На 27 април за първи път епископ на Македонската православна църква-Охридска архиепископия ще пътува заедно с българския митрополит Киприан до Йерусалим, където вярващите ще очакват слизането на Благодатния. Македонският епископ ще лети заедно с българската делегация с правителствения самолет, който ще пренесе огъня.През тази година Благодатният огън ще бъде донесен от старозагорския владика Киприан, който е и ръководител на Комисията за уреждане на статута на Македонската православна църква-Охридска архиепископия. Решението македонски епископ да се присъедини към нашата делегация беше взето на 3 април по време на среща на митрополит Киприан с министър-председателя Бойко Борисов. За първи път Република Северна Македония получи Благодатния огън от България през миналата година.", "date": "2019.04.26", "title": "Патриарх Неофит: Да се вдъхновим от подвига на Спасителя!"}
