{"url": "https://news.bg/sport/zlato-za-ansambala-ni-po-hudozhestvena-gimnastika-v-sofiya-1.html", "text": "Българският ансамбъл по художествена гимнастика спечели титлата в многобоя на Световната купа в зала \"Арена армеец\" в София.Симона Дянкова (капитан), Лаура Траатс, Мадлен Радуканова, Теодора Александрова и Елена Бинева заслужиха титлата със сбор от 41.250 точки.За втори пореден ден момичетата на Весела Димитрова получиха оценка над 20.000 точки.Възпитаничките на старши треньора Весела Димитрова и помощничката й Михаела Маевска обаче допуснаха грешка в съчетанието си с три топки и две въжета.  Днес сложността на изпълнението отново беше водеща в общата оценка - 12.800 точки. Сребърния медал в многобоя заслужиха японките със сбор от 38.700 точки. Днес те изиграха отново интересно съчетание с три топки и две въжета, за което получиха оценка от 19.200 точки.Италианките, които вчера допуснаха грешка и вървяха пети, успяха да се преборят за бронзовите медали в многобоя със сбор от 38.550 точки.", "date": "2018.03.31", "title": "Злато за ансамбъла ни по художествена гимнастика в София "}
{"url": "https://news.bg/int-politics/turtsiya-vse-po-izolirana-sblizhavaneto-s-rusiya-savsem-ne-e-bezproblemno.html", "text": "Турция в момента прави всичко възможно, за да се скара с всичките си съседи и със западните партньори. Това коментира германският политолог проф. Йоахим Краузе пред БНР.\"Турция в момента е изолирана, а сближаването с Русия съвсем не е безпроблемно. Отношенията с Иран също не са добри. Със Сирия - да не говорим. Така че според мен изолацията на Турция става все по-видима. Турция е една средно голяма политическа, военна и икономическа сила, която в очите на президента Ердоган е значително по-влиятелна, но неговата представа е илюзорна\", изтъкна експертът.По думите му, особено критичен в момента е австрийският канцлер Себастиан Курц, който настоява за прекратяване на преговорите с Турция за членство в ЕС. \"Според мен, зад идеята на австрийския канцлер се крие желанието Европа да покаже на Турция, къде са границите, къде е премината червената линия, че политиката на Ердоган не води доникъде и че тази политика в стил \"слон в стъкларски магазин\" е пагубна за самата Турция. Всъщност това е посланието, което изпращат всички лидери на ЕС - че Ердоган трябва да промени политиката си. Въпросът е, дали трябва да се прилага натиск, както предлага Австрия, или трябва да се върви по пътя на диалога\", подчерта Йоахим Краузе.Докато външната граница на Европейския съюз в Егейско море не се охранява добре, Европа ще зависи от споразумението с Турция за мигрантите, предупреди той.  Запитан дали обещанието на ЕС за нови 3 млрд. евро за Турция може да се разглежда като капитулация, проф. Краузе изтъкна, че \"до известна степен да, но от друга страна Турция също има изгода от това финансиране, защото това е необходима помощ за бежанците на турска територия. Ние също така знаем, че тези пари не се инвестират само в бежанските центрове\".Според него проблемът е в поведението на турския президент, който непрекъснато си позволява провокации и така си навлича гнева на европейските политици.\"Ние в Германия продължаваме да сме притеснени за германските граждани от турски произход, които без съд и присъда са в турските арести. Към това се добавя военната намеса в Сирия. Всичко това е причина Ердоган да бъде приеман много критично в Западна Европа. А чрез поведението си, провокативното си говорене и военната си агресия той продължава да разпалва и конфликта с кюрдите\", обясни политологът.", "date": "2018.03.31", "title": "Турция все по-изолирана, сближаването с Русия съвсем не е безпроблемно"}
{"url": "https://news.bg/regions/evakuirat-sgrada-v-burgas-zaradi-pozhar.html", "text": "Пожарна и полиция евакуират 5-етажна сграда в центъра на Бургас на ул. \"Славянска 5\", където по обед е забелязано силно задимяване, съобщава .Няма данни за пострадали, обитателите на кооперацията са излезли навън, а районът около сградата е отцепен.По първоначални данни причина за пожара е късо съединение в електрическото табло на сградата.Припомняме, през седмицата два отделни пожара възникнаха в блок 25 в \"Студентски град\" в столицата. Това е довело до по-големи материални поражения и затруднения при гасенето.В сградата живеят повече от 100 души. Домовете на живущите са изпепелени, разрушени и наводнени.", "date": "2018.03.31", "title": "Евакуират сграда в Бургас заради пожар"}
{"url": "https://news.bg/society/stolichani-i-gosti-na-grada-uchastvaha-vav-veloshestvie-i-velokarnaval.html", "text": "Хиляди столичани и гости на града се включиха във велошествие и велокарнавал, отбелязвайки фактическото настъпване на пролетта. От сутринта площад Народно събрание е изпълнен с желаещи да участват и да подкрепят колоездачите по пътя им до Южния парк. Участниците са над 1100, а с включилите се към събитието в Южния парк - няколко хиляди.\"Столична община и София - Европейска столица на спорта ще продължат усилията да предоставя повече шансове на гражданите и гостите на града за здравословен и активен начин на живот\", коментира председателя на Столичния общински съвет Елен Герджиков, давайки старт на събитието. Колоната велосипедисти е водена от олимпийските легенди Йордан Йовчев и Евгения Раданова и участничката на Олимпиадата в ПьонгЧанг Теодора Пенчева. До специална озвучената карнавална платформа бе световната и европейска шампионка Християна Тодорова.От площад Народно събрание колоната се изви покрай националния стадион и Перловската река, после по бул. Витоша стигна до голямата поляна в Южния парк. Там колоездачното множество се сля с хилядите столичани излезли на въздух.На специално изградена сцена и покрай нея са организирани забавни игри, състезания за децата с МТБ ХСО, еко надпревари за малчугани и анимация, тестове на велосипеди и на продукти за активен живот, весели състезания, концерти, танци, викторини и забавни игри с награди.Събитието се организира за втора поредна година от София - Европейска столица на спорта, Център за градска мобилност и Столична община под мотото \"София кара колело\".Проявата е част от кампанията на Столична община \"Мисли чисто\", в която известни хора - общественици, спортисти, музиканти, приемат предизвикателството в рамките на ден или седмица да слязат от собствения си автомобил и да се возят с градския транспорт, като междувременно споделят своите впечатления в собствените си социални канали с единен хаштаг.", "date": "2018.03.31", "title": "Столичани и гости на града участваха във велошествие и велокарнавал"}
{"url": "https://news.bg/int-politics/rusiya-nastoya-velikobritaniya-da-si-pribere-oshte-nad-50-diplomati.html", "text": "Русия е настояла пред Великобритания, че трябва да си прибере вкъщи още над 50 свои дипломати във връзка с влошаващия се конфликт със Запада заради отравянето на бившия руски шпионин Сергей Скрипал и дъщеря му Юлия в английския град Солсбъри на 4 март, съобщава \"Ройтерс\".Русия вече предприе ответни реципрочни действия срещу Великобритания и изгони 23-ма британски дипломати заради случая \"Скрипал\". Лондон твърди, че Москва е отговорна за нападението, нещо, което Русия отрича.Британският посланик в Русия Лори Бристоу беше привикан отново вчера от руските власти в Москва, като му е било заявено, че Лондон има един месец да съкрати дипломатите си в Русия до същия размер, колкото е този на руската дипломатическа мисия във Великобритания.Днес говорителката на руското външно министерство Мария Захарова е заявила пред \"Ройтерс\", че това означава, че Великобритания ще трябва да съкрати \"малко над 50\" от дипломатите си в Русия.\"Ние поискахме паритет. Британците имат 50 дипломати повече в сравнение с руснаците\", уточнила Захарова.Запитана дали това означа, че Лондон ще трябва да прибере вкъщи 50 дипломати, тя посочила: \"Малко над 50.\"", "date": "2018.03.31", "title": "Русия настоя Великобритания да си прибере още над 50 дипломати"}
{"url": "https://news.bg/society/manolova-izlezte-ot-mrachnoto-nastroenie-i-napravete-dobro-delo-za-velikden.html", "text": "\"Мисля, че и днешният светъл християнски празник - денят на Възкресението на Лазар, на Възкресението на надеждата и доброто, е повод да подсетим за кампанията \"Великден за всеки\". Както е казал Христос на Лазар \"стани и излез\", така бих се обърнала към българите да станат и да излязат от мрачното настроение, от липсата на перспектива и да погледнат света и нека всеки да направи едно добро дело, със сигурност ще се почувства по-добре.\" Това каза омбудсманът Мая Манолова след празничната литургия, отслужена от отец Лазар, в столичния храм \"Свети Великомъченик Георги Победоносец\" в кв. \"Горубляне\".Манолова раздаде на социално слаби и възрастни хора от енорията 350 пакета с храна, събрани от доброволците на Националната кампания \"Великден за всеки - дари празник на баба и дядо\", която се организира под нейния патронаж за трета поредна година.Омбудсманът обяви, че в началото на седмицата са разпределени първите средства, постъпили по сметката на инициативата, които са в размер на 260 000 лв., а обърнати във ваучери са за 13 000 пенсионери.\"Кампанията е в разгара си. Всъщност, остава последната седмица, в която хората, приближавайки се до светлия християнски празник все повече мислят за близките си и за тези, които живеят в лишения. Това е седмицата, в която очакваме да съберем най-много дарения - по банковата сметка, на SMS-номера 1255, а също и от инициативата \"Купи и сподели\", която се провежда в 50 магазина в 14 български града. Надявам се да постигнем резултата, който постигнахме и миналата година - 30 000 пенсионери с ваучери и поне още толкова с пакети с храна\", коментира Манолова.Тя не може да прецени за кого е по-важна тази кампания - за хората, които няма какво да сложат на масата, за тези, които даряват или за децата, които се опитваме да научим на добро, съпричастност и споделяне.\"Мисля, че кампанията е изключително позитивна. Тя събужда доброто в българина и тази година се надявам да има много по-добри резултати. Събрали сме много храна, защото се включиха много доброволци, на които благодаря\", допълни обществения защитник и напомни, че инициативата \"Купи и сподели\" продължава и този уикенд.\"Много се надявам, че тези, които няма да се включат в кампанията, ще се сетят преди празника, че в блока, на улицата има възрастни хора, които живеят сами и не могат да се справят. Мисля, че всеки може да отдели, за да направи празника на другиго по-добър. Благодаря и на медиите, защото иначе кампанията няма как да стигне до толкова много хора\", допълни Мая Манолова.По думите й, даряват не само хора с по-големи възможности, но и такива, които отделят по пет, десет или двадесет лв., както и фирми. Тя изрази надежда, че след вчерашното й посещение в парламента ще се включат и депутатите.Националната кампания \"Великден за всеки\" набира финансови средства по банкова сметка в УниКредит Булбанк, разкрита конкретно и единствено за целите на кампанията, с титуляр Български Червен кръст:IBAN: BG53UNCR70001522802795; Банков код: UNCRBGSF; Или със SMS 1255 - на стойност 1 лев, освободен от ДДС; Чрез on-line дарения от България и чужбина на сайта на БЧК.", "date": "2018.03.31", "title": "Манолова: Излезте от мрачното настроение и направете добро дело за Великден"}
{"url": "https://news.bg/int-politics/izrael-otstrelva-byagashti-palestintsi-v-grab.html", "text": "Палестинците отбелязват ден на национален траур заради най-малко 16-те души, убити вчера в сблъсъци или застреляни от израелски войници на границата между Ивицата Газа и Израел, съобщават световните информационни агенции.Хиляди хора присъстват на погребенията на убитите. Стотици палестинци бяха ранени в началото на протестите под наслов \"Велик марш на завръщането\", които е предвидено да продължат до средата на май. Палестинците настояват да получат право да се завърнат в бившите домове на семействата си, които сега се намират на територията на Израел.Генералният секретар на ООН Антониу Гутериш призова за независимо разследване на обстоятелствата около убитите вчера палестинци. Той настоя за сдържаност на замесените страни от каквито и да е действия, които биха могли да доведат до още жертви.Израелските власти твърдят, че техните войници са открили огън, след като са избухнали размирици.Вчерашният ден беше най-кръвопролитният в израелско-палестинския конфликт от войната в Газа през 2014 г. насам. Съветът за сигурност на ООН осъди насилието след извънредно заседание.В писмено изявление преди заседанието на Съвета за сигурност посланикът на Израел в ООН Дани Данон хвърли вината за кръвопролитията върху \"Хамас\" - палестинската екстремистка групировка, която контролира Ивицата Газа.Палестинският президент Махмуд Абас от своя страна настоя, че израелските власти носят \"пълна отговорност\" за жертвите.Протестиращите се завръщат в издигнатите лагери от шатри край границата, като се подготвят протестите да бъдат възобновени.Заснето видео от вчерашните сблъсъци показва, че палестинец е бил прострелян в гръб от израелски войници, докато се е отдалечавал от граничната ограда.", "date": "2018.03.31", "title": "Израел отстрелва бягащи палестинци в гръб"}
{"url": "https://news.bg/politics/porozhanov-podkrepya-zarnoproizvoditelite-da-izlyazat-ot-proektozakona-za-gorivata.html", "text": "Румен Порожанов подкрепя искането на зърнопроизводителите да бъдат изключени от проектозакона за търговията с горива, който предвижда по-строги правила за бизнеса на бензиностанциите, съобщава БНР.На извънредна среща проведена в Арбанаси, министърът на земеделието аргументира позицията си в подкрепа на исканията и призова земеделските производители да не протестират на 3 април.\"Не виждам смисъл земеделците да бъдат третирани по начин на регистрация, по обвързване с нивомери и допълнителни разходи. На този етап техен протест би бил малко пресилен, защото има виждане за решаване на въпроса. Самият законопроект тепърва предстои да бъде внесен на първо четене,\" коментира Порожанов.По-рано зърнопроизводителите заявиха, че с протеста с трактори по пътищата искат да покажат на държавата какво би станало, ако трябва да зареждат от обикновените бензиностанции.\"Тези условия са неизпълними. Земеделските производители не са търговци на горива, както сме определени в този закон\", обяви председателят на Асоциацията на зърнопроизводителите Костадин Костадинов.\"Не сме склонни на компромис, защото не можем да изпълним условията на тази свръхрегулация\", обясни той.\"Трябва да изкараме всяка една техника, която се намира на 30, 40, 50 километра, да я докараме на една бензиностанция, която е регистрирана. Това нещо ще доведе до страшен хаос в движение по пътищата\", коментира Георги Георгиев от Попово.Зърнопроизводителите заявиха, че за да изпълнят изискванията за собствени бензиностанции, ще трябва да инвестират между 50 и 60 хиляди лева.", "date": "2018.03.31", "title": "Порожанов подкрепя зърнопроизводителите да излязат от проектозакона за горивата"}
{"url": "https://news.bg/crime/ostaviha-v-burgaskiya-arest-mazh-bludstval-po-internet-s-nepalnoletna.html", "text": "Районен съд - Бургас остави в ареста Андон Х., обвиняем за това, че от 9 до 25 януари в Бургас, чрез Фейсбук и Месинджър, склонявал към блудствени действия лице, ненавършило 18 -годишна възраст.В своите мотиви съдът счита, че престъплението е \"тежко\" умишлено престъпление, за което законът предвижда наказание от 1 до 6 години \"Лишаване от свобода\". От събраните доказателства, може да бъде направено обосновано предположение, че е възможно Андон Х. да е извършил деянието.Съдът преценява и наличието на опасност от укриване или извършване на престъпление от обвиняемия, ако не бъде задържан. Съдебната инстанция отчита и високата степен на обществена опасност на престъплението, в което е обвинен Андон Х., също и продължителната престъпна дейност, отличаваща се с изключителна упоритост и изобретателност.Използването на интернет, социални мрежи и сайтове за запознанства, улесняват до голяма степен извършването на престъпления, което според съда прави броя на евентуалните жертви на престъпни посегателства неограничен, а предотвратяването и разкриването изключително трудно.С оглед на това, ако Андон Х. бъде оставен на свобода, той може да продължи да извършва такъв вид престъпления или да възпрепятства разследването, като унищожи важни доказателства, предвид факта, че за осъществяване на престъплението са използвани профили в интернет пространството, които са онлайн акаунти и информацията в тях може да бъде изменена или изтрита във всеки един момент от лицето, което разполага с данни за достъп до съответния акаунт.Определението на Районен съд - Бургас подлежи на обжалване или протестиране пред Окръжен съд - Бургас в тридневен срок.", "date": "2018.03.31", "title": "Оставиха в бургаския арест мъж, блудствал по интернет с непълнолетна"}
{"url": "https://news.bg/society/zapochva-natsionalna-kravodaritelska-kampaniya-na-tsvetnitsa.html", "text": "На 1 април (неделя), в деня на големия християнски празник Цветница, в цялата страна за 15-и пореден път ще се проведе пролетна кампания за безвъзмездно и доброволно кръводаряване под надслов \"Запалете свещичка, дарете кръв, дарете живот сега!\".Кампанията се организира от Националния център по трансфузионна хематология (НЦТХ), Министерство на здравеопазването и Българския Червен кръст, с подкрепата на Българската православна църква.Временните пунктове за кръводаряване в София ще работят от 9.00 до 13.00 часа в непосредствена близост до столичните православни храмове: \"Света Неделя\" - в аулата на Богословския факултет; \"Свети Седмочисленици\" - в 6-то ОУ \"Граф Игнатиев\", ул. \"6 септември\" № 16; \"Покров Богородичен\" (зад хотел \"Родина\") - в енорийския център на църквата, ул. \"Георги Делчев - Зографина\" № 2; \"Света Параскева\" - в двора на храма, бул. \"Г. С. Раковски\" 58.Екипи на НЦТХ, на регионалните центрове по трансфузионна хематология и доброволците на БЧК ще бъдат на разположение на желаещите да дарят кръв.", "date": "2018.03.31", "title": " Започва национална кръводарителска кампания на Цветница"}
{"url": "https://news.bg/int-politics/rusiya-pochva-obiski-na-britanski-samoleti-ako-nyama-obyasnenie-za-aeroflot.html", "text": "Руското министерство на транспорта съобщи, че Москва ще поиска официално обяснение от страна на Великобритания защо руски пътнически самолет на \"Аерофлот\" е бил подложен на щателно претърсване на летище Хийтроу в петък, съобщава \"Ройтерс\".Искат да знаят какво се е случило: \"Ако няма обяснение, руската страна ще счита действията с нашия самолет за незаконни и също си запазва правото да предприеме подобни действия срещу британските авиолинии\", коментират от министерството.\"Това е рутинна процедура на граничните служители с цел защита на Обединеното кралство от организираната престъпност и от тези, които се опитват да внесат забранени вещества или предмети като наркотици или огнестрелни оръжия\", коментира британският министър по сигурността Бен Уолъс.", "date": "2018.03.31", "title": "Русия почва обиски на британски самолети, ако няма обяснение за \"Аерофлот\""}
{"url": "https://news.bg/int-politics/sauditska-arabiya-e-prihvanala-raketa-ot-jemen.html", "text": "Саудитските сили за противовъздушна отбрана са прихванали ракета, изстреляна от бойците хути в съседен Йемен в южния Саудитски град Наджран, съобщава \"Ройтерс\".В изявление на държавната информационна агенция СПА коалицията коментира, че според първоначалните констатации, един жител е ранен от падащи отломки, след като ракетата е свалена.Агенция \"Сабу\", контролирана от хутите по-рано съобщава, че ракетата е поразила база на саудитската национална гвардия в Наджран и е причинила \"загуби в редиците на врага и във военното им оборудване\".Миналата седмица Саудистка Арабия прихвана няколко ракети, а падащи отломки причиниха смъртта на един човек в столицата Рияд.Саудитска Арабия обвинява Иран, че доставя части и експертна помощ за ракетите на хутите, като и Техеран и хутите отричат ​​обвиненията.", "date": "2018.03.31", "title": "Саудитска Арабия е прихванала ракета от Йемен"}
{"url": "https://news.bg/weather/polovinata-strana-v-zhalto-v-sabota-zaradi-buren-vyatar-i-valezhi.html", "text": "За събота е издадено предупреждение за силен вятър в половината области в страната. Това съобщават от НИМХ на БАН. Още от сутринта ще започнат валежи от дъжд, които ще обхванат цялата страна. Жълтият код е в сила за областите Благоевград, Бургас, Варна, Велико Търново, Габрово, Кърджали, Разград, Русе, Силистра, Сливен, Търговище, Шумен и Ямбол. Ще духа силен и бурен юг-югозападен вятър с пориви до 22-24 м/с. След обяд вятърът ще отслабне и ще се ориентира от запад-северозапад.Максималните температури ще са между 15 и 20 градуса.Атмосферното налягане е по-ниско от средното за месеца. ", "date": "2018.03.31", "title": "Половината страна в жълто в събота заради бурен вятър и валежи"}
{"url": "https://news.bg/int-politics/13-politsai-sa-raneni-v-albanski-protest-sreshtu-tol-taksi.html", "text": "Стотици демонстранти се сблъскаха с полицията по време на протести срещу първия път с тол такси в Албания в близост до тунела Калимаш в северната част на страната, коментира албанският вътрешен министър Фатмир Джафай, цитиран от РТ.Протестиращите са хвърляли камъни, унищожени кутиите на тол системата, събрани са и са запалени. 13 полицаи са ранените в сблъсъците, коментира Джафай, а местни медии съобщават за ранени и сред протестиращите.Въпросният 110 километров път свързва контролно-пропускателен пункт на границата с Косово с Милот, който е туристическа дестинация на Адриатическо море, популярна сред косовски туристи.Международен консорциум, който ще управлява магистралата през следващите 30 години, е определил такси от 2,50 евро до 22,50 евро в зависимост от типа превозно средство.", "date": "2018.03.31", "title": "13 полицаи са ранени в албански протест срещу тол такси"}
{"url": "https://news.bg/world/erdogan-skochi-na-haradinay-zaradi-ekstradirani-turtsi.html", "text": "Гневно реагира турският президент Режеп Ердоган след новината за уволнението на вътрешния министър и шефа на разузнаването на Косово, съобщиха турски медии. е заявил той по адрес на косовския премиер Рамуш Харадинай. Припомняме, че министрите бяха уволнени от премиера заради депортирането на шестима турски граждани.Харадинай не е бил уведомен за това тяхно решение и не е давал съгласието си. Самият той обяви в събота, че случаят се разследва, предаде \"Ройтерс\". Турците са работили с група училища, които са собственост на Фетхуллах Гюлен - проповедник, който е обвиняван от турския президент Реджеп Ердоган, че е организирал опита за преврат преди 2 г.Според турски медии екстрадираните се разглеждат като членове на \"клон на терористичната група на Балканите\".От Хюман райтс уоч критикуваха Прищина за арестите. ", "date": "2018.03.31", "title": "Ердоган \"скочи\" на Харадинай заради екстрадирани турци "}
{"url": "https://news.bg/bulgaria/dogan-evropa-tarsi-svoeto-myasto-ne-e-tolkova-silna.html", "text": "Това е заявил почетният председател на ДПС Ахмед Доган, цитиран от 24rodopi.com. Доган изразил притеснения, че \"Европа търси своето място, Европа не е толкова силна\" и \"светът не отива на добре\".Той е направил изявлението в приветственото си слово към гостите си на рождения ден, който отбеляза на 29 март.Говорил също така за новата роля, която играят Русия, Венецуела, Иран и Китай.\" е коментирал той събитията в Турция. Като гарант за сигурността е определил ролята на ДПС., заявил още Доган.", "date": "2018.03.31", "title": "Доган: Европа търси своето място, не е толкова силна"}
{"url": "https://news.bg/world/hilyadi-se-sboguvaha-sas-stivan-hoking.html", "text": "Хиляди се събраха в Кеймбридж, за да изпратят легендарния британски професор Стивън Хокинг, предадоха световните информационни агенции. Церемонията се проведе в църквата \"Св. Мария\" и на нея присъстваха около 500 души - роднини и близки до светлото.Камбаната на църквата удари 76 пъти, по веднъж за всяка година от живота на професора.По молба на семейството, ковчегът бе носен от шестима приближени до Хокинг, които често са му помагали при публичните му изяви. Сред присъствалите и изнесли слово на церемонията бе актьорът Еди Редмейн, получил Оскар за ролята на Хокинг в \"Теорията на всичко\". Прахът ще бъде положен през юни в Уестминстърското абатство, в близост до гроба на Исак Нютон и Чарлс Дарвин.Световно известният учен физик почина на 76-годишна възраст през март. Неговите проучвания върху черните дупки и Теорията на относителността дадоха нови хоризонти на научната мисъл.Стивън Хокинг спечели не само уважението на научните среди с постиженията си във физиката, но и любовта на милиони хора извън университетите със своята загриженост за бъдещето на света.Той вдъхнови поколения последователи като учен и личност.", "date": "2018.03.31", "title": "Хиляди се сбогуваха със Стивън Хокинг "}
{"url": "https://news.bg/world/kipar-lovi-dzhigitite-s-novi-patni-kameri.html", "text": "Правителството ще обяви търг за камери за контрол на трафика в Кипър, съобщи министърът на правосъдието Йонас Николау.Става дума за 110 камери, като деветдесет от тях ще бъдат стационарни, а други 20 ще бъдат мобилни.Частният инвеститор ще отговаря за внедряването, мониторинга и поддържането на системата. Той също така ще поеме отговорност за издаването на глоби, но това ще става под контрола на полицията.Глобите ще се изплащат както сега - в полицейски участъци, онлайн или чрез банките.Всички дела, които биха се гледали от съда, ще бъдат възложени на адвокати, регистрирани в адвокатската колегия. Те трябва да имат поне едногодишен опит в тази област.Проблемът с камерите за контрол на скоростта се обсъжда от 2015 г. на Острова на Афродита.", "date": "2018.03.31", "title": "Кипър лови джигитите с нови пътни камери"}
{"url": "https://news.bg/bulgaria/lazarovden-e-3.html", "text": "Днес православните християни отбелязват Лазаровден. В основата за празника е библейската притча за възкресението на Лазар от Исус Христос, въпреки че по българските обичаи той се свързва повече с порастването на жената и нейната готовност за встъпване в брак.По традиция Лазаровден се отбелязва на осмия ден преди Великден. Празникът е с подвижна дата, отбелязва се винаги в предпоследната събота преди Великден. В Календара на християнската църква празникът е свързан с един от най-вълнуващите евангелски сюжети - възкресението на Лазар, жител на гр. Витания, близо до Ерусалим.Според евангелието, когато Спасителят е в земите отвъд река Йордан, Лазар се разболява и умира. Когато месията се връща, възкресява покойника на четвъртия ден от неговото погребение в знак на благодарност за проявеното от него гостоприемство. Според средновековните писания Лазар живее още 30 години в строг пост и въздържание и е провъзгласен за първи епископ на град Китион на остров Кипър.На Лазаровден църквата отбелязва с празнична литургия възкресението на Лазар, както и паметта на свети мъченик Лазар Български, измъчван и убит на 23 април 1802 гВ миналото момите излизали нагиздени със сватбени премени и венци. Те пеели песни и играели като подгонен вихър, а после пускали венците по реката. Навсякъде лазарките благославяли труда на работливите стопани, пеели за нивите, за къщата, за стоката - домашните животни.Лазаровден попада във Великденския празничен цикъл, който в митологичното мислене се очертава като преход между зимата и пролетта, между смъртта и живота. Според вярванията на Цветница (Връбница), празник на следващия ден-неделя, \"разпускат, пущат умрелите\" от гробовете. За да засвидетелствуват почитта си към тях, устройва се Лазарската задушница.В навечерието на Лазаровден жените ходят на гробището, прекадяват и поливат с вино гробовете на своите близки и раздават за душите им рангелов кравай, господева прусура (просфорка-малки пшенични хлебчета), куча (варено жито) и стомнички с вода. Освен раздаването на обредни храни, вярването за разпускане на мъртвите, поражда обичая от палене на огън по гробовете-наречен \"греене на покойниците\"Типичен за Лазаров ден е моминския обичай Лазаруване (Боенец, Кумичене), чрез който се осъществява един етап от социализацията на момите.", "date": "2018.03.31", "title": "Лазаровден е"}
{"url": "https://news.bg/world/drebna-sharka-v-pravitelstvoto-na-sarbiya.html", "text": "Двама служителите в правителството на Сърбия страдат от дребна шарка, поради което беше организирано изследване на всички министри и длъжностни лица.Това разкрива сръбският в. \"Блиц\".Изданието не разкрива повече подробности.Според последните данни от Института по обществено здраве \"Милан Йованович Батут\" от октомври 2017 г. в Сърбия са регистрирани 4 292 случая на дребна шарка.От усложненията са починали 12 души.", "date": "2018.03.31", "title": "Дребна шарка в правителството на Сърбия"}
{"url": "https://news.bg/weather/preduprezhdenie-za-silen-vyatar.html", "text": "Днес ще има разкъсана висока и средна облачност. Ще духа слаб до умерен вятър от юг-югозапад, който след обяд и през нощта ще се усили чувствително, особено в Източна България и в районите северно от планините. Максималните температури ще са между 20° и 25°, за София - около 22°, съобщават от БАН.Над планините облачността ще е предимно значителна. Ще духа силен, по билата до бурен южен вятър. Максималната температура на височина 1200 метра ще е около 13°, на 2000 метра - около 5°.По Черноморието ще има разкъсана средна и висока облачност. Ще духа до умерен вятър от юг-югозапад, който в следобедните часове ще се усили. Максималните температури ще са от 10°-11° в северната до 17°-18° в южната част. Температурата на морската вода е 7-8°. Вълнението на морето ще е около 2 бала, след обяд по северното крайбрежие ще се усили.", "date": "2018.03.31", "title": "Предупреждение за силен вятър"}
{"url": "https://news.bg/regions/api-patishtata-sa-suhi-1.html", "text": "Температурите са в интервала от 8° до 22°. Времето над страната е ясно, съобщават от АПИ.Слаб вятър духа в областите Пловдив, Перник, Разград и Смолян.Пътните настилки са предимно сухи, на места мокри, частично заледени и обработени.Състояние на автомагистралите:Област София: до 30.04.2018 г. е ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. СрокОбласт Бургас: от до 31.03 2018 г. км 308+100 до км 359 в участъка граница ОПУ Ямбол - Ветрен се изъвршват частични ремонтни дейности на асфалтовата настилка. Шофьорите да се движат с повишено внимание и съобразена скорост , спазвайки пътната сигнализация.: няма ограничения.област Кюстендил: на 31.03.2018 г. от 8 часа до 17 часа движението преди тунел \"Блатино\" в посока София при км 56+800 е в една лента поради ремонтни работи в аварийна лента. Движението се пропуска последователно в активна лента и в изпреварваща лента. Шофьорите да се движат с повишено внимание, спазвайки въведено ограничение на скороста - до 70 км/ч в участъка от 200 м, и пътната сигнализация. няма ограничения.: няма ограничения.Област София: до 30.06.2018 г. движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно.Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента до 30.06.2018 г.Проходи:- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Котленски\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т - целогодишно;- \"Троянски\" - забранен за МПС над 12 т;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2018.03.31", "title": "АПИ: Пътищата са сухи"}
{"url": "https://news.bg/health/nie-sme-badeshteto-na-balgariya-kakvoto-i-da-pravim-tryabva-da-vlagame-sartse.html", "text": "От 2017 г. България, по примера на много други страни, започна да обучава студенти по специалност \"Военен лекар\". Това стана възможно след тристранно споразумение между Военномедицинска академия, Военноморското училище и Медицински университет-Варна. Какво кара един млад човек да се хвърли в дълбокото и да поеме по трудния и неотъпкан път на това предизвикателство разказва пред news.bg един от кадетите в първия в историята на България випуск военни лекари Петя Петрова.Петя, защо се решихте на това предизвикателство - избрахте специалност, която се въвежда за първи път в България?Изборът да бъдеш военен медик е осъзнато приемане на това лично предизвикателство.Тази специалност е единствената, която ти дава повече от една възможност за реализация. Хареса ми това, че има както медицинско, така и военно обучение, което ще ми е полезно в изграждането ми като личност.Имате ли в семейството и близките военни или лекари? Как приеха те този Ваш избор?В моето семейство няма военни или лекари. То е изключително гордо с мен и с моят избор. Благодарение на старанието, което полагах, и любовта, с която ме обгрижваха родителите ми, за мен периодът на кандидатстването беше много различен от същия за всеки кандидатстващ. В крайна сметка постоянството ми се отблагодари. Кандидатствах само тук по тази специалност - военен лекар, и ме приеха.Преди това обмисляли ли сте възможността да се обучавате и да търсите реализация в чужбина?За мен реализацията в чужбина стои на заден план. Важно е ние - младите хора, да останем в България! Нали сме бъдещето на тази нация!Как Ви се отразява отговорността, която носите - като първи випуск очакванията към Вас са много сериозни?До момента не съм съжалила и за миг за избора си. Имало е моменти, в които съм се питала дали ще се справя, дали не е прекалено трудно за мен, дали наистина това е моето призвание... Това са моментите, които каляват характера.Кое обучение е по-тежко за Вас - военното или медицинското?Определено стартът не е лесен, но пък да следваш медицина и да си във военно училище си е истинско приключение и то за цял живот - да надминаваш и изненадваш себе си постоянно. Когато влагаш старание и сърце в това, в което правиш, няма трудни начинания. Защото няма невъзможна цел, има недостатъчно желание.Предполагам, има моменти, в които натоварването Ви и идва вповече. Какво Ви мотивира и вдъхновява, за да продължите напред?Големите очаквания могат само да ни мотивират да бъдем пример за другите след нас. Хубаво е, че ние даваме старта на толкова отговорна и сериозна професия.Освен дисциплината, какво още се крие зад успеха?Много труд и вяра в себе си.Знаете ли вече какво искате да специализирате?Имам нещо предвид, но все още има време до специализацията. Винаги съм искала да специализирам във ВМА-София и съм много радостна, че ми се отдава тази възможност .Разликата, според Вас, между цивилния и военния лекар е в?Разликата е дисциплината, добрата подготовка не само в учебен, но и в житейски план. Дългът и любовта към Родината. Горда съм, че съм избрала да бъда военен лекар.Какъв апел бихте отправили към младите хора в България, пред които предстои изборът \"у нас или в чужбина?\"Предполагам, че си представят живота си след десет години по следния начин: Бяла престилка, стетоскоп в джоба, табелка с името, започващо с д-р и широка усмивка... Аз също бях така. Затова, нека си изберат професия, която ще ги предизвиква всеки ден, професия, с която ще могат да изразят себе си, професия, която ще ги прави щастливи и доволни. И също където и да се намират, да правят каквото трябва и да влагат сърце. Само, когато нещата се правят с желание, те се получават лесно.", "date": "2018.03.31", "title": "Ние сме бъдещето на България: Каквото и да правим, трябва да влагаме сърце!"}
{"url": "https://news.bg/bulgaria/bdzh-ni-uspokoyava-vlakovete-sa-stari-no-izpravni.html", "text": "Влаковете са на 35-40 години и са технически изправни. Пътниците могат да бъдат спокойни, защото ако влакът не е технически изправен, той няма бъде допуснат да превозва пътници.Това увери пред bTV началникът на \"Пътнически превози\" - Пловдив Ангел Даскалов по повод изгорелия до основи влак София-Бургас на гара Коньово снощи.Даскалов допълни, че компетентните органи ще направят още един преглед на влака през деня, за да се установи причината за изгорялата мотриса.\"Движението е възстановено още от 4:30 часа тази сутрин и всички бързи влакове са пристигнали навреме\", посочи Даскалов на въпрос възстановено ли е движението на другите пристигащи влакове.Комисар Владимир Демирев, началник на Регионална дирекция \"Пожарна безопасност и защита на населението\", заяви, че най-важното, което се е направило, е, че са евакуирани хората и няма загинали.\"Не може да кажем каква е причината за изгорелия до основи влак, тъй като по случая работи специализирано звено на Министерството на транспорта\", каза още той на въпрос какво е довело до пожара във влака.Той поясни, че веднага след подадения сигнал от страна на машиниста са пристигнали служителите на пожарната, които са се заели с гасенето на пожара.Демирев изрази съжаление, че с наличните пожарогасители няма как да бъде изгасен изцяло пожарът.\"Всички излязохме за около 3-4 минути от горящия влак. Мисля, че това е причината, поради която няма пострадали, защото не бяхме много хора в самия влак и пламъкът в начало не беше толкова много\", разказа една от жените пътуващи във влака - Милена.Даниел Тичков, друг пътник във влака, коментира, че за кратко е имало известна паника, но в крайна сметка всички са успели да слязат навреме. Той допълни, че младо момче се опитало да гаси пожара с ръчен пожарогасител и в резултат на това е леко обгазено.Пътниците коментират и различни версии за възникналия пожар във влака. Някои от тях са усетили миризма \"на кабел\", и по този повод заявиха, че не са малко случаите на пожари в старите влакове на БДЖ, причинени от късо съединение.Други посочват, че пламъците са били главно около тоалетната на единия от вагоните и някой може да е пушил цигари там.", "date": "2018.03.31", "title": "БДЖ ни успокоява: Влаковете са стари, но изправни"}
{"url": "https://news.bg/society/vlagat-41-mln-lv-v-74-tsentara-za-grizha-za-vazrastni.html", "text": "Министерството на регионалното развитие и благоустройството (МРРБ) влага над 41 млн. лв. в изграждането на центрове за подпомагане и грижа на възрасти хора в страната.Финансирането се осигурява от Оперативна програма \"Региони в растеж\" 2014-2020 г., уточняват от ведомството. Проектът предвижда изграждането, ремонта, обзавеждането и оборудването на общо 68 центъра за грижа за хора с увреждания и 6 дневни центъра за подкрепа на хора с различни форми на деменция и техните семейства в 29 общини (Варна, Велики Преслав, Велико Търново, Враца, Габрово, Горна Оряховица, Димитровград, Дряново, Казанлък, Кърджали, Кюстендил, Ловеч, Малко Търново, Нови пазар, Перник, Пловдив, Русе, Свищов, Своге, Силистра, Сливен, Смолян, София, Струмяни, Тополовград, Търговище, Хасково, Шумен и Ямбол).Основна цел е да се осигури достъп до качествени социални услуги за хора с увреждания и възрастни хора.Крайният срок за кандидатстване по процедурата е 30 август 2018 г.Пакетът документи за кандидатстване е публикуван на интернет-сайта на ОПРР 2014-2020, в меню: Актуални процедури и в ИСУН 2020, както и .", "date": "2018.03.31", "title": "Влагат 41 млн. лв. в 74 центъра за грижа за възрастни"}
{"url": "https://news.bg/int-politics/papata-zove-horata-da-se-zasramyat-che-sa-zagubili-chuvstvoto-si-za-sram.html", "text": "Папа Франциск призова хората да преоткрият способността да изпитват срам заради ролята си в световните злини, съобщават световните осведомителни агенции.В проповедта си след традиционното шествие Via Crucis около римския Колизеум снощи по повод Разпети петък в католическия свят, папата говори за срама, тъй като толкова много хора, дори някои от служителите на църквата, са позволили да бъдат съблазнени от власт, пари, амбиция и суета.По думите му, много хора по света днес би трябвало да се засрамят, че са загубили чувството за срам. Мнозина трябва да се срамуват, защото нашите поколения оставят на младите хора свят, разпокъсан от противоречия и войни, разяден от егоизъм, в който младежите, децата, болните и възрастните са маргинализирани.Папа Франциск заклейми \"проказата на омразата, егоизма и арогантността\" и похвали онези служители на църквата, които се опитват \"да събудят заспалата съвест на човечеството\" чрез работата си в помощ на бедните, имигрантите и затворниците.", "date": "2018.03.31", "title": "Папата зове хората да се засрамят, че са загубили чувството си за срам"}
{"url": "https://news.bg/crime/motorist-zagina-na-myasto-blaskayki-se-v-parkirana-kola.html", "text": "Мотоциклетист е загинал на място, блъскайки се в паркиран автомобил в района на полиграфията в Пловдив.Сигналът за инцидента е подаден към 09:10 ч., уточниха от МВР. Инцидентът е станал на кръстовището на бул. \"Мария Луиза\" и \"Арчарица\", районът е отцепен. На място има полицейски екип и линейка.Минути след удара, на произшествието се появиха и приятели на загиналия 39-годишен моторист, които коментираха, цитирани от Дарик радио, че заедно са щели да се включат в днешното мотошествие на рокерите, но празникът им вече е помрачен.Според свидетели мотористът е преминал кръстовището на червен светофар и така се е стигнало до фаталната маневра.", "date": "2018.03.31", "title": "Моторист загина на място, блъскайки се в паркирана кола"}
{"url": "https://news.bg/crime/zaginal-motorist-i-dvama-raneni-pri-katastrofa-na-patya-ruse-byala.html", "text": "В деня на откриването на мотосезона, фатална катастрофа стана на главния път Русе-Бяла, на около 20 км преди дунавския град.Моторист е загинал на място, а други двама са ранени, съобщава БНР.Уточнява се, че той е застигнал ТИР, който пътувал към Русе, като заради неясни до момента причини, при изпреварването мотористът се ударил в товарния автомобил. Мъжът е загинал на място.При инцидента има и двама ранени. Движението в района беше затруднено.", "date": "2018.03.31", "title": "Загинал моторист и двама ранени при катастрофа на пътя Русе-Бяла"}
{"url": "https://news.bg/health/ucheni-ot-ban-razrabotvat-revolyutsionna-vaksina-sreshtu-grip.html", "text": "Учени от БАН разработват универсална ваксина срещу грип. Според тях тя ще може да предпазва от различните щамове.\"Грипните вируси са много разнообразни и имат невероятно бърза мутация всяка година. Но всички те имат нещо непроменимо, нещо, което остава постоянно във времето. И това нещо може да бъде обект на имунния отговор. Ние атакуваме него\", обясни пред Нова телевизия доц. д-р Андрей Чорбанов, ръководител на департамент \"Имунология\" към БАН.\"Това може да бъде революция. По света много конкурентни групи работят по създаване на такъв тип ваксини и подходите им са различни\", допълни той.", "date": "2018.03.31", "title": "Учени от БАН разработват революционна ваксина срещу грип"}
{"url": "https://news.bg/society/mnogohilyadno-stalpotvorenie-v-sofiya-otkri-motosezona.html", "text": "Около 15 хил. души откриха мотосезона пред храм паметника \"Св. Александър Невски\" в София. Инициативата се провежда за 11-та поредна година. По програма откриването трябваше да бъде миналата седмица, но заради влошените метеорологични условия то беше отложено за днес.Абсолютно всички мотористи бяха с нужната екипировка и каска, изпълнявайки предписанията на КАТ.Мотористите бяха поздравени от заместник-кмета на Столична община Евгени Крусев и от шефа на КАТ ген. Тенчо Тенев.Денислав Иванов от мотоклуб \"София райдърс\" заяви, че крайната дестинация е резиденция Бояна, където ще има отцепен район за състезания и забавления.На въпрос дали чувства съревнование с велосипедистите, тъй като днес се открива и сезонът на велопоходите, Иванов коментира, че всеки човек прави това, което му харесва. Няма поле за съревнование между мотористите и велосипедистите, настоя той и призна, че мотористите са по-шумни от велосипедистите.Маршрутът на мотошествието беше следният: ул. \"Оборище\", бул. \"Васил Левски\", бул. \"Цар Освободител\", бул. \"Цариградско шосе\", бул. \"Пейо Яворов\", бул. \"Никола Вапцаров\", бул. \"Черни връх\", бул. \"България\" и резиденция Бояна.", "date": "2018.03.31", "title": "Многохилядно стълпотворение в София откри мотосезона "}
{"url": "https://news.bg/int-politics/konfliktat-mezhdu-es-i-rusiya-prevrashta-balkanite-vav-frontova-zona.html", "text": "Конфронтацията между Европейския съюз и Русия рискува да превърне Балканите във фронтова зона. Това коментира бившият заместник-министър на външните работи и експосланик на България във Великобритания Любомир Кючуков.\"Това напрежение в международните отношения, тази ескалация избива в много посоки. Това не е само Украйна, Сирия, това са и Балканите. Сигурността на региона на Балканите не е застрашена толкова от Русия, колкото от конфронтацията между ЕС и Русия, която рискува да го превърне във фронтова зона\", обясни той пред БНР.Според него по случая с отровения с нервнопаралитично вещество бивш руски шпионин Сергей Скрипал и дъщеря му Юлия се върви към все по-голямо напрежение.\"Конфронтацията се използва за инструмент и от двете страни, използва се за инструмент за консолидация. В Русия се използва като инструмент за национална консолидация, обществото като цяло подкрепя външната политика на Русия. От друга страна, мерките, които сега се взимат и от ЕС, и в рамките на НАТО, виждаме, че тече процес на международна консолидация, в рамките на евроатлантическото пространство. Големият проблем е, че в тази конфронтация победител не може да има\", предупреди дипломатът.Европейските страни са направили политически жест, подчерта Кючуков.\"27 от 28 страни от ЕС на практика взеха мерки на дипломатическо ниво спрямо Русия. Над 30 страни в света го направиха. Ако погледнем на света като цяло, виждаме, че това е 30 от 190. Има процес на затваряне на двете страни, включително и на нас като ЕС и като членки на НАТО. Ние освен че градим стени, започваме като че ли да дълбаем и ровове между нас и останалия свят. Политиката е обща, но не е общностна, т. е. това не е политика на ЕС, която се води от ЕС. Това са позиции, които се съгласуват от страните заедно. Няма реални механизми и няма нагласа европейските страни да предадат външната си политика на един наднационален орган\", коментира експертът. Вътрешните разцепления в европейските общества и неспособността да се справим с проблемите у нас ни води по лекия път, по познатия път, когато външният враг консолидира вътрешно, изтъкна още дипломатът.Според него целта е чрез случая \"Скрипал\" и последвалата консолидация да бъде накарана Русия да смекчи позицията си по определени въпроси от световния дневен ред в дългосрочен план.\"Това е целта на целия този натиск - Русия да бъде поставена под натиск, за да може тя да приеме тези условия, които се поставят. Санкциите, единственото до което водят, са ответни санкции. Те не са решили нито един проблем. Струва ми се, че международните отношения са твърде сериозно нещо, за да ги разглеждаме просто като съревнование кой ще изгони пръв и повече руски дипломати, включително и с ежедневно публикуване на класации по този въпрос. Нещата дори придобиха на известен етап гротескни измерения\", посочи той.Според Любомир Кючуков позицията на България по случая е правилна.Русия ще търси партньорства навсякъде по света, подчерта още той и изказа мнение: \"Големият проблем е, че се дълбаят тези пропасти между страните. Най-страшното е, че ерозира самата система на международни отношения. Все повече играта е без правила. Това е най-опасното в момента\".", "date": "2018.03.31", "title": "Конфликтът между ЕС и Русия превръща Балканите във фронтова зона"}
{"url": "https://news.bg/crime/golyam-pozhar-unishtozhi-zhilishten-blok-v-sandanski.html", "text": "Голям пожар избухна в жилищен блок в центъра на Сандански около полунощ. Огънят е тръгнал от смесен магазин на приземния етаж.За щастие, няма пострадали хора. Живеещите в блока са били евакуирани незабавно.Обгорели са повечето апартаменти, както и два автомобила. Нанесени са много материални щети.Обитателите на сградата все още не могат да влязат в сградата, тъй като няма ток.\"Не ни допускат, за да видим състоянието на апартаментите си. Апартаментът ни не е застрахован\", казаха пред Нова телевизия собственици на едно от засегнатите жилища.", "date": "2018.03.31", "title": "Голям пожар унищожи жилищен блок в Сандански"}
{"url": "https://news.bg/regions/otrupaha-s-podaratsi-edinstvenoto-dete-v-rodopskoto-selo-gela.html", "text": "Първото новородено бебе от над 20 години в родопското село Гела получи подаръци от кметовете на Смолян и село Широка лъка.7-месечният Петър е единственото детенце в селото, а щастливите му родители Руска и Кирил са взели решение да го отгледат в селото. Дядото на Петър се зарече, че ще го направи гайдар, защото Гела е известно с гайдарите си, съобщава БНР.\"В Гела не е раждано дете повече от 20 години. Затова помолих господин Мелемов - кметът на общината, да засвидетелстваме на хората уважение и да покажем, че за нас е важно да се раждат деца в района. Той уважи поканата и заедно подарихме подаръците на малкия Петко, който се роди миналата година, но чакахме да поизрасне, за да можем да му се порадваме\", каза кметът на Широка лъка Васил Седянков.", "date": "2018.03.31", "title": "Отрупаха с подаръци единственото дете в родопското село Гела"}
{"url": "https://news.bg/bulgaria/balgarinat-konsumira-uiski-chetiri-pati-mesechno.html", "text": "Българинът консумира уиски четири пъти месечно, a средната консумация в ЕС на годишна база е 1,2 литра на човек. Това сочат данните от Евростат относно консумацията и търговията с уиски в ЕС през 2016 г.Мъжете и жените у нас консумират почти еднакво количество уиски - 14 на сто от общия внос на високоалкохолните спиртни напитки, което е феномен за България.Най-висок е делът на внасяното у нас уиски от Шотландия - 61 на сто, следват ирландско - 21 процента и американско - 16 процента.Топ-3 на консумираните от българите вносни спиртни напитки е: уиски - 56 процента, водка - 18 процента и узо - 14 процента, според данни на Асоциацията на вносителите и търговци на спиртни напитки.", "date": "2018.03.31", "title": "Българинът консумира уиски четири пъти месечно"}
{"url": "https://news.bg/press/bolnitsite-se-otchitat-na-vseki-3-mesetsa-zapazvame-kanala-za-komunikatsiya-s-rusiya.html", "text": "Болниците се отчитат на всеки 3 месеца До 25 юли всички държавни болници ще трябва да изпратят общ отчет за дейността си до здравното министерство.Отсега нататък те ще се отчитат на всеки 3 месеца. Това ще става според изискванията на нов единен стандарт за финансово управление на държавните болници, който здравният министър Кирил Ананиев депозира в петък в парламента. Той цели да подобри финансовото управление на държавните болници и ще влезе в сила от началото на април, съобщиха от здравното министерство. Според министъра е така подготвен, че и частните болници ще поискат да го следват.Запазваме канала за комуникация с РусияЗапазваме канала за комуникация с Русия. Това обяви премиерът Бойко Борисов след заседание на Съвета по сигурността. Посланик Бойко Коцев се връща в Москва след Великден. Председателят на ПГ на ГЕРБ Цветан Цветанов вярва на Великобритания, иска действия.Баш майстори самозванци чистят комините ни Баш майстори самозванци без тапии чистят комините ни. Оказва се, че у нас има един-единствен сертифициран коминочистач. Това коментира пред \"Монитор\" председателят на Национална занаятчийска камара Иван Влаев. Това е Делян Ангелов от Велико Търново. Момчето е завършило право, но има издаден сертификат да извършва тази дейност от около десет години. В същото време фирми предлагат масово услугата, като тя се извършва предимно от строители, а не от професионални коминочистачи. Проверка на \"Монитор\" показа, че дори графикът им е препълнен и затова хората чакат с дни, за да може някой да се отзове на адрес.Почистването на комин с един отвор излиза около 50 лева, като в някои градове може да струва и 35 лева.Реки повредиха оградата на турската граница Придошлите води на реките Фишера и Тунджа са повредили част от оградата по българо-турската граница край свиленградското село Маточина и град Елхово, съобщиха от Гранична полиция.От МВР са осигурили денонощни патрули в повредените участъци по съоръжението, което е стратегически обект и от значение за националната сигурност.ГЕРБ и БСП се скараха оперетно как точно да не изгонят руски дипломати Докато Съветът по сигурността към МС заседаваше заедно с българския посланик в Москва Бойко Коцев по случая \"Скрипал\" и по българската позиция по въпроса, в парламента ГЕРБ и БСП се скараха как България не бива да гони руски дипломати - с декларация или без. Предложението за декларация бе на БСП, но бе отхвърлено от ГЕРБ. По-късно Тома Биков от ГЕРБ коментира пред БНТ, че декларация на парламента тактически ограничава действията на правителството, а Корнелия Нинова поздрави премиера Борисов за отказа да бъдат експулсирани руски дипломати в знак на солидарност с Великобритания.Власт и опозиция: Няма да гоним руски дипломати България няма да гони руски дипломати заради случая \"Скрипал\". Това заяви премиерът Бойко Борисов след заседанието на Съвета по сигурност, в който влизат министри, ръководителите на службите и представител на президента Румен Радев. На срещата присъства и посланикът на страната ни в Русия Бойко Коцев, който беше извикан от Москва за консултации. След заседанието Борисов обяви, че съветът счита, че \"към този момент\" не трябва да се гонят дипломати от Руската федерация и уточни, че се очакват повече доказателства.", "date": "2018.03.31", "title": "Болниците се отчитат на всеки 3 месеца, Запазваме канала за комуникация с Русия"}
{"url": "https://news.bg/world/zatyagat-sanktsiite-sreshtu-severna-koreya.html", "text": "Съветът за сигурност на ООН прие нови санкции срещу Северна Корея, предаде Ройтерс.По искане на САЩ Комитетът на Съвета за сигурност на ООН по санкциите срещу Пхенян включи в черния списък 27 кораба, 21 корабни компании и един предприемач.Рестриктивните мерки засягат вноса на нефт и въглища в Северна Корея.Единодушното одобряване на този исторически пакет от санкции е ясен знак, че международната общност е единна в усилията ни да поддържаме максимум натиска над комунистическия режим.Санкциите стават дни след визитата на лидера на Северна Корея Ким Чен-ун в Пекин. Китай е традиционен негов съюзник.", "date": "2018.03.31", "title": "Затягат санкциите срещу Северна Корея"}
{"url": "https://news.bg/world/afrika-se-raztsepva-na-dve-1.html", "text": "Африка може да се разцепи на две. За това се тревожат учените. Разломът в Кения показва активизиране на своята дейност.Това може да доведе до разцепване на Африка на две. Малка утеха е, че това може да стане факт след няколко милион години.Голяма пукнатина, простираща се на няколко мили, наскоро се появи в югозападна Кения.Разломът, който продължава да расте, причинява пропадане на част от магистрала Найроби-Нарок и е придружен от сеизмична дейност в района.Източно - африканския разлом се простира на 3,000 км от Аденския залив на север до Зимбабве на юг, като разделя африканската плоча на две неравномерни части: сомалийската и нубийската плоча.Той минава през Етиопия, Кения и Танзания. Тази активна зона на разцепване в момента се разширява с няколко милиметра годишно.Това означава, че след около 10 милиона години ще се появи нов океан, който ще откъсне Източна Африка.Африканският континент ще стане по-малък и ще има голям остров в Индийския океан, съставен от части от Етиопия и Сомалия, включително от Африканския рог.", "date": "2018.03.31", "title": "Африка се разцепва на две"}
{"url": "https://news.bg/bulgaria/patnitsite-ot-goreliya-vlak-se-pribraha-v-burgas.html", "text": "25 души пристигнаха с автобусина бургаската жп гара около 1 без 20 тази нощ, след като два вагона от влака София-Бургас, с който пътуваха, изгоряха снощи на гара Коньово, община Нова Загора, съобщава БНР.В Бургас пътниците бяха посрещнати от техни роднини, които се оплакаха от липса на каквато и да е официална информация за инцидента.Според очевидци огънят е възникнал в задните купета на трети вагон. По-късно е обхванал и съседния, четвърти вагон, но това е станало, след като хората са били изведени в безопасност.Няма пострадали хора от влака София-Бургас, който се запали тази вечер на гара Коньово, община Нова Загора. Това потвърдиха за \"Хоризонт\" от Главна дирекция \"Противопожарна безопасност и защита на населението\" и от БДЖ. Запалили са се два вагона на бързия влак.Инцидентът е станал малко след 20.00 часа, в края на трети вагон. Огънят е обхванал и четвърти вагон. Пътниците са евакуирани от персонала на влака и няма пострадали. В него са пътували около 80 души.От пресцентъра на полицията в Сливен обявиха, че три противопожарни екипа са се борили с огъня. Той вече е потушен и се прави оглед на мястото.Вероятно става дума за техническа неизправност, но все още официална информация за причината за пожара няма.", "date": "2018.03.31", "title": "Пътниците от горелия влак се прибраха в Бургас"}
{"url": "https://news.bg/world/tramp-iskal-da-napusne-siriya.html", "text": "Президентът Доналд Тръмп разкрил пред съветниците се, че иска по-ранно изтегляне на американското военно присъствие в Сирия, съобщи в. \"Уолстрийт джърнъл\".Водещото делово издание на позовава на двама висши държавни служители, пожелали анонимност.Освен това Доналд Тръмп е наредил на Държавния департамент да замрази повече от 200 милиона долара от средства, заделени за усилията за възстановяване в Сирия. Рестриктивната мярка ще е в сила, докато администрацията му преоценява ролята на Вашингтон в конфликта там.Позицията на президента за Сирия може да го противопостави на много от висшите представители в администрацията.Междувременно стана ясно, че Доналд Тръмп е обсъдил по телефона с турския си колега Реджеб Ердоган двустранните отношения и регионални въпроси. Лидерите са обсъдили ситуацията в Ирак и Сирия и борбата с тероризма.Държавните глави са потвърдили желанието си засилят сътрудничеството и координацията между страните в духа на съюзничеството. Ердоган и Тръмп са обсъдили и ситуацията в Палестина, където поне 14 палестинци бяха убити и 1300 ранени от израелските сили за сигурност.", "date": "2018.03.31", "title": "Тръмп искал да напусне Сирия"}
{"url": "https://news.bg/world/oon-bistri-gaza.html", "text": "Съветът за Сигурност на ООН се събра за консултации при закрити врата за ситуацията в ивицата Газа, съобщи Ройтерс.По-рано вчера палестинската агенция УАФА съобщи, че най-малко 16 палестинци са убити и стотици са ранени от израелските сили за сигурност по време на демонстрация в източната част на ивицата Газа на границата с Израел.", "date": "2018.03.31", "title": "ООН бистри Газа"}
{"url": "https://news.bg/world/nashi-ucheni-nablyudavat-kitayskata-kosmicheska-stantsiya.html", "text": "Екип от учени във Висшето Военноморско училище \"Никола Вапцаров\" във Варна, който наблюдава орбитата на китайската космическа станция, е успял да заснеме преминаването й над България в 8 часа тази сутрин - това съобщи доц. Веселка Радева от катедра \"Математика и физика\" на Морското училище.Четири информационни космически агенции по света наблюдават движението на станцията, отломки от която се очаква да паднат на земята, допълни доц. Радева:\"Най-точно предсказанието на САТ био информационна космическа агенция, която съобщава, че на 1 април в 6.23 универсално време или 9.23 Българско време плюс- минус 8 часа ще се случи този сблъсък. Когато навлезе съвсем на пътните части на атмосферата тогава ще се запали и ще изглежда на най- горните слоеве като комета и ще започна да се раздела на отделни парчета. Няма никаква опасност за хората за заградите защото с много голяма скорост за около минута, тя мина от Сърбия до черно море и могат да паднат парчета и затова не бива никой да прибира такива парчета, защото в тях се очаква да има Хидразин, това е едно токсично вещество, ако се намери такова парче или сте чули тътен или сте видели да пада нещо просто обадете на 112 за да може оторизирани хора в контейнери да приберат този материал иначе има огромен риск за вашето здраве.\", каза доц. Веселка Радева от катедра \"Математика и физика\" на Висшето Военноморско училище \"Никола Вапцаров\" във Варна.", "date": "2018.03.31", "title": "Наши учени наблюдават китайската космическа станция"}
{"url": "https://news.bg/world/v-london-obiskiraha-samolet-na-aeroflot.html", "text": "В Лондон обискираха самолет на \"Аерофлот\", съобщи ТАСС.Операцията е извършена от британските митници и гранична полиция. От \"Аерофлот\" се оплакаха в нарушаване на международното право.Посолството на Русия във Великобритания е изпратило нота във Форин офис с искане за обяснения.Форин офис е потвърдил за руската емисия на Би Би Си факта за обиска на самолета Airbus А-321 на \"Аерофлот\", пристигнал с редовен полет на Хийтроу.По информация на британското външно министерство претърсването е било извършено от митническата служба, а не от полицията. Не се посочва във връзка с какво разследване.", "date": "2018.03.31", "title": "В Лондон обискираха самолет на \"Аерофлот\""}
{"url": "https://news.bg/world/rumaniya-s-useshtane-za-ruskite-shpioni.html", "text": "Не зная в цифри, но ние усещаме много солидно присъствие на руски шпиони. Това разкри румънския външен министър Теодор Мелешкану.Според АП, това необичайно откровено изявление за руския шпионаж бе първият сигнал, че Букурещ ще втвърди позицията си спрямо Кремъл.Румъния вече експулсира един руски дипломат.Самият Теодор Мелешкану ръководеше службата за външно разузнаване на Румъния от 2012 до 2014 г.", "date": "2018.03.31", "title": "Румъния с усещане за руските шпиони"}
{"url": "https://news.bg/society/banishora-protiv-premestvane-na-tsentara-po-narkomanii-do-tsentralniya-zatvor.html", "text": "Банишорци събират подписи във всеки блок срещу намерението на Министерство на здравеопазването да премести Центъра по наркомании в Центъра по вирусология. В понеделник гражданите на \"Банишора\" отново ще се съберат със събраните подписи пред магазин \"Дар\" срещу 14-то училище в 19.00 часа. Готови са и на гражданско неподчинение - блокиране на бул. \"Столетов\", където се намира и самия Център по вирусология.Готви се и протестно писмо от страна на настоятелството на 14 СУ \"Проф. Асен Златаров\". В понеделник банишорци ще излязат с лозунга: \"Хей, наркомани, тук сте нежелани. На Банишора й стига затвора\".Антоанета Лазарова заяви за news.bg, че вече е ходила в двата центъра и е установила, че в Центъра по вирусология освобождават целия първи етаж за преместването на Центъра по наркомании. По думите й дори шефката на пациентските организации е потвърдила като е изтъкнала като аргумент, че искат да им е удобно и все пак Центъра по наркомании да е в центъра.\"Това са болни хора не могат да ходят в края на града. То е решено вече. Ние нямаме време\", заяви Лазарова и изтъкна, че друг аргумент, който се посочва е близостта с Централния софийски затвор, който все пак имал охрана.Бележки с предупреждение за преместването на центъра в градинката на \"Банишора\" в непосредствена близост до Центъра по вирусология. Това е единственото място с изградено игрище и две детски площадки за деца до 14 годишна възраст. Има и фитнес на открито. Градинката се ползва от майки с деца и възрастни хора. Всички са разтревожени от неяснотите в действията на здравно министерство.Както news.bg писа окончателно решение за преместването не е обявено. В отговор на запитване на news.bg от здравно министерство потвърдиха, че Центъра по вирусология не се изключва като един от възможните варианти за преместване.Такова запитване редакцията на news.bg изпрати и до районния кмет инж. Тодор Кръстев, както и до самия Център по наркомании, от които все още очаква становища по въпроса.", "date": "2018.03.31", "title": "Банишора против преместване на Центъра по наркомании до Централния затвор"}
{"url": "https://news.bg/crime/ministarat-narezhda-kakvo-da-zaklyuchi-razsledvaneto-na-pozhara-vav-vlaka.html", "text": "Щетите от пожара във влака София-Бургас са за минимум 1 млн. лева. Това заяви бившият изпълнителен директор на БДЖ Християн Кръстев.Според него тези щети ще си останат за сметка на БДЖ, тъй като до момента никой не споменава нищо за застраховател, който да е заинтересован причините за пожара да бъдат установени, за да може да покрие щетите.\"Вероятно няма застраховка. Това означава, че БДЖ ще трябва да покрие сметката накрая. Всички помним каква застраховка на подвижния състав в БДЖ беше направена през 2011 г. Оказа се, че тя е валидна само тогава, когато вагоните не са в движение, а се намират в депото. Изобщо няма да се учудя, ако тази застраховка важи и до днес. Затова вероятно застраховател в случая с пожара във влака София-Бургас така и няма да се появи\", констатира той. Според Християн Кръстев най-вероятно причината за пожара е техническа. \"От репортажите, които гледах, се вижда, че огънят тръгва от електрическото табло на вагона\", обясни бившият изпълнителен директор на БДЖ, който е член на Градския съвет на БСП-София.\"Задължително трябва да има изправна противопожарна система, която обаче в случая не се е задействала. Това показва лоша поддръжка. Вероятно, вследствие на немарлива работа, някой от техниците е изолирал предпазителите, по този начин са изолирали и цялата противопожарна система. Цяло щастие е, че няма пострадали хора и жертви\", изтъкна Кръстев.При положение, че няма застраховател, който да е заинтересован истинската причина за пожара да бъде открита, специализираното звено за разследване към Министерството на транспорта ще установи това, което му нареди министърът, смята експертът.\"Това \"специализирано звено за разследване на тежки произшествия\" се състои от един човек в министерството, който е подчинен на министъра. Този човек няма нито възможност, нито техническо обезпечение, за да установи какво се е случило, обясни той.", "date": "2018.03.31", "title": "Министърът нарежда какво да заключи разследването на пожара във влака"}
{"url": "https://news.bg/society/mosv-savetva-da-ne-kupuvame-tsvetya-i-buketi-ot-targovtsi-bez-razreshitelni.html", "text": "Цветя, върбови клонки и малки букетчета не трябва да се купуват от продавачи, които нямат разрешение за търговска дейност. Това припомнят експертите от отдел \"Биологично разнообразие\" в Министерството на околната среда и водите преди предстоящите пролетни празници - Лазаровден, Цветница, Великден, Гергьовден.Тези дни се отбелязват с изобилие от цветя и билки, но и зачестяват случаите на нерегламентирана търговия. Гражданите е добре да следят за нарушения и да сигнализират за тях на 16-те Регионални инспекции по околната среда и водите.България е изключително богата на растителни видове. Много от тях виреят само в нашата страна и никъде другаде по света. Това са т.нар. ендемити, които трябва да пазим от изчезване.Някои от тях са защитени от Закона за биологичното разнообразие и забранени за събиране, отрязване, изкореняване, а забраните са валидни за всички жизнени стадии от развитието на растенията. Има забрани за притежаването, отглеждането, пренасянето, превозването, изнасянето зад граница, търговията и предлагането за продажба или размяна на взети от природата екземпляри (диви циклами, диви орхидеи, съсънки, перуники, гладиоли, пролетно котенце, рилска иглика, минзухар и др.).Красиви и използвани за букети са и много билки (червен божур, лечебна иглика). В Закона за лечебните растения също има забрани и допустими за събиране количества. При брането на билки за търговия е необходимо предварително да се издаде позволително от съответната община, горско стопанство или от собственика на земите.Търговците в цветарските магазини не трябва да купуват от цветните борси растения за букети без документи. Най-честият случай на нарушение е с бодлив залист.За да продължат дивите цветя да радват всички, букети трябва да се берат само за лична употреба и на позволените за това места. Само така околната среда ще бъде съхранена, ще запазим хармонията с нея и ще предадем традициите и празниците за бъдещите поколения, ползвайки разумно природните ресурси.", "date": "2018.03.31", "title": "МОСВ съветва да не купуваме цветя и букети от търговци без разрешителни"}
{"url": "https://news.bg/politics/sds-skochi-na-borisov-che-ne-izgoni-ruski-diplomati-poddal-se-na-natiska.html", "text": "Съюзът на демократичните сили (СДС) изразява недоумението и несъгласието си с решението на правителството да не експулсира руски дипломати във връзка с отравянето с нервнопаралитично вещество на бившия руски шпионин Сергей Скрипал и дъщеря му Юлия в английския град Солсбъри на 4 март. \"Това се случва в момент, когато България е председател на Съвета на Европейския съюз и трябва да бъде пример за твърдо отстояване на евроатлантическите ценности\", настояват \"сините\".Вместо това правителството показало колеблива и неуверена позиция и отказа да застане в отбора на утвърдените европейски демокрации.Българският министър-председател очевидно се поддаде на натиска на вътрешнополитическите си партньори, които явно защитават руската позиция по случая \"Скрипал\".Премиерът предпочете да избегне риска от разклащане на коалицията и постави България в неудобната позиция да председателства Европейския съюз, но да взема решения в разрез с неговите демократични принципи.СДС изразява своите опасения, че позицията на правителството по скандала между Великобритания и Русия, ще даде още един аргумент на защитниците на \"Европа на две скорости\" и България ще бъде поставена във втора категория на страните членки на ЕС.", "date": "2018.03.31", "title": "СДС скочи на Борисов, че не изгони руски дипломати - поддал се на натиска"}
{"url": "https://news.bg/society/evropeysko-byagane-za-uchenitsi-stimulira-lyubov-kam-sporta-v-sofiya.html", "text": "Европейско бягане за ученици \"RUN4EU\" стимулира любовта към спорта у децата и младежите на София. Първото безплатно щафетно бягане за ученици и училищни отбори \"RUN4EU\" ще се проведе на 13 май 2018 г. в столицата в рамките на честванията на Деня на Европа. По данни на \"Евробарометър\" от декември 2017 г., 78% от хората у нас никога не спортуват, а затлъстяването при младежите се е повишило с две трети между 2006 и 2014 г., достигайки до 20%.Основната цел е чрез бягане и активен начин на живот да се преодолеят част от проблемите, произтичащи от обездвижването и нездравословния начин на живот сред учениците.Участието е с отворена регистрация за ученици и училищни отбори и с възможност за избор от четири различни дисциплини: 4х5 км училищна отборна щафета, бягане на 5 км, на 10 км, както и предизвикателен полумаратон (21,1 км). И четирите състезания са безплатни, като е необходима единствено регистрация на уебсайта.\"Бягането е едно от основните средства за развиване и усъвършенстване на функциите на дихателната и сърдечно-съдовата система. Всички знаем за част сериозните проблеми, породени от липсата на достатъчно спорт - затлъстяването, гръбначните изкривявания и др. Бягането е най-естественото и най-лесно приложимо движение за децата и едно от възможните решения на проблемите с обездвижването\", коментира треньорът Магдалена Христова, която подготовя ученици за състезанието.Според Бойко Благоев, ръководител на отдел \"Комуникации\" в Представителството на Европейската комисия в България, застоялият начин на живот и липсата на физическа активност са реалност за голям процент от гражданите на Европейския съюз и особено за българите, които са в челни позиции на негативната класация.\"Като Европейска столица на спорта за 2018 година София има водеща роля в усилията за насърчаване на активния начин на живот и сме щастливи, че инициативата \"RUN4EU\" ще бъде едно от събитията, които ще се опитат да привлекат повече млади хора към активния спорт. Целта ни е да привлечем колкото се може повече участници, за което разчитаме и на активната ангажираност на училищата и учителите, които могат да разпространят информация за инициативата, както и да насърчават физическата активност и след провеждането на състезанието\", коментира Благоев.", "date": "2018.03.31", "title": "Европейско бягане за ученици стимулира любов към спорта в София"}
{"url": "https://news.bg/tourism/proveryavat-hotel-vav-velingrad-sled-signali-na-turisti.html", "text": "Експерти от Министерството на туризма ще направят проверка на условията за настаняване в четиризвезден хотел във Велинград. Очаква се да бъдат направени съвместни инспекции и от други институции. Това съобщават от пресцентъра на министерството. Причините са подадени сигнали на туристи.Те са се сблъскали с ниска хигиена в стаите, повредено оборудване и липса да адекватно обслужване. По думите им, обстановката не отговаря на изискванията за 4-звезден обект за настаняване и настояват за компенсации.Според информация на NOVA, става въпрос за повече от 20 души, сред които семейства с малки деца. Платили са по 920 лева за 3-дневна почивка. Стигнало се е до намеса на полицията, след като недоволните са поискали да си тръгнат още през нощта. Персоналът на хотела не само не им е оказал помощ, но е избягал. От хотела не са им предложили никаква компенсация. Туристите са закупили ваучери за почивката си през сайт в интернет. От там са обещали още през следващата седмица да им възстановят парите. ", "date": "2018.03.31", "title": "Проверяват хотел във Велинград след сигнали на туристи "}
{"url": "https://news.bg/world/turtsiya-gnevna-na-frantsiya-zaradi-siriyskite-kyurdi.html", "text": "Гневно реагира Турция на контактите на Франция със сирийските кюрди и изявеното желание да посредничи в спора между Анкара и тях, предаде Анадолската агенция. Изявлението бе направено от турския премиер Бинали Йълдъръм. Повод за критиките му стана срещата на френския президент Еманюел Макрон с делегация на сирийските кюрди в Париж.  попита той на събитие в Измир. Турция не преговаря с терористи, а ги унищожава, е заявил още той. Турция няма нужда от посредник за Сирия, отсече по-рано турският президент Реджеп Ердоган. Припомняме, че държавният глава се срещна по-рано тази седмица в Елисейския дворец с делегация на Сирийските демократични сили, в състава на които влизат и кюрдски бойци.Той обеща да бъдат изпратени френски войски в помощ на сраженията срещу \"Ислямска държава\".От 20 януари Турция започна операцията \"Маслинова клонка\" срещу кюрдските сили за самоотбрана YPG. Анкара ги смята за клон на Кюрдската работническа партия, която турската страна смята за терористична организация. Операцията се разглежда от сирийските власти като нарушение на суверенитета на страната.Макрон се срещна и с представители на YPG.Войната между Турция и кюрдската Работническа партия (ПКК) отне живота на най-малко 40 000 души. ", "date": "2018.03.31", "title": "Турция гневна на Франция заради сирийските кюрди "}
{"url": "https://news.bg/world/granichen-intsident-skara-frantsiya-i-italiya.html", "text": "Инцидент по границата обтегна отношенията между Франция и Италия, предаде \"Ройтерс\".Френският посланик е бил извикан в Рим да даде обяснение. Според италианските власти френски гранични полицаи са действали неправомерно. Те са влезли в клиника в погранично италианско градче, където са били лекувани мигранти. Поискали са тестове на мигрант, заподозрян за наркотрафик. За това са съобщили от неправителствена организация, която се занимава с тази клиника. Френските действия възмутиха много политици в Италия, сред които и крайнодясната \"Северна лига\", според която Париж действа, сякаш си е у дома в чужда държава. ", "date": "2018.03.31", "title": "Граничен инцидент скара Франция и Италия "}
{"url": "https://news.bg/bulgaria/turski-korabi-pristignaha-vav-varna-za-savmestno-uchenie.html", "text": "Tурски бойни кораби и подводница акостираха днес на морската гара във Варна, предаде bTV. Те са тук за участие в ежегодното военно учение \"Морска звезда\", което ще проведат съвместно с българските военноморски сили.Днес бяха отворени за посещение от граждани, на медиите обаче са били поставени редица ограничения.Целта на учението е да се поддържа бойната готовност в Черно море. Включени са още пристанища в Грузия, Русия, Украйна и Румъния.", "date": "2018.03.31", "title": "Турски кораби пристигнаха във Варна за съвместно учение "}
