{"url": "https://news.bg/world/polozhenieto-v-iran-e-tragichno-i-bez-sanktsii.html", "text": "Надеждите в Иран бяха огромни, когато в началото на 2016 икономическите санкции срещу страната бяха отменени. Едно десетилетие на пропуснати шансове изглеждаше приключено. Очакваше се, че търговията с петрол отново ще потръгне, че остарялата инфраструктура ще бъде обновена и че инвестициите от чужбина ще създадат основата за повече търговия, по-голямо производство и нови работни места.\"Големите очаквания обаче не се материализираха\", казва Михаел Токус, шеф на Германско-иранската търговска камара. При това икономиката на Иран стартира устремно: през 2016 - т.е. още в първата година след вдигането на санкциите - беше постигнат стопански прираст от 12,5%. От 2017 насам обаче темпото намаля и ръстът се движи между пет и осем процента.На пръв поглед това не е страшно. Но пък е недостатъчно, за да бъдат създадени нови работни места за младото население на страната. Днес всеки трети иранец под 24 години е без работа, а средната възраст на населението възлиза на 30 години. По данни от 2016 година 12,7% от иранците са безработни, а сред жените безработицата възлиза дори на 50%.В анкета, проведена от IranPoll през миналата година, над 70% от иранците заявяват, че обикновените хора не са извлекли никакви ползи от отмяната на санкциите.Петролът: благодат и проклятиеПолзи обаче имаше за петролния сектор. Още през 2016, според данните на ОПЕК, Иран е продал близо 80% повече суров петрол в чужбина, отколкото в годината преди отмяната на санкциите.Петролът може да бъде истинска благодат - защото сделките с него носят една трета от приходите в държавния бюджет. Но може да бъде и проклятие: отпадне ли износът на петрол, икономическият прираст на страната се свива до минимум.Що се отнася до другите отрасли, даже и през 2016 - годината на големия бум - индустрията и останалите икономически сфери отбелязаха твърде малък прираст - между 3 и 7 на сто. В селското стопанство например прирастът беше от 4,2%, в сектора на услугите - около 3,6%, в преработващата индустрия - около 6,9%. А строителният бранш отбеляза дори минус от 13,1 на сто.Проблематичен и спъващ развитието фактор е обстоятелството, че най-големите предприятия в страната се контролират от Иранската революционна гвардия, от военните, различни религиозни фондации или от иранския върховен лидер аятолах Али Хаменей.Всеобщ недостиг на париВ страната се усеща и всеобщ недостиг на капитали, който също спъва икономическия напредък. Фирмите се нуждаят от свежи пари, за да правят инвестиции, както и държавата - за да изгражда нова инфраструктура. Инвестициите в публичния сектор възлизат едва на 3% от БВП. Банките отпускат кредити срещу толкова високи лихви, че предприятията се оказват принудени да отлагат някои спешно необходими инвестиции.А иранската валута - риалът - се обезцени с една трета от декември 2017 насам. Според експертни преценки, едно петчленно иранско семейство разполага средно с малко над 500 евро на месец, а това го поставя под границата на бедността.\"Близо пет години след избирането на президента Рохани иранската банкова система продължава да бъде неплатежоспособна\", написа икономистът Джавад Салехи-Исфахани в германския вестник \"Ханделсблат\".А какво е положението с чуждестранните банки? Австрийската регионална банка \"Обербанк\" например вече обяви, че след отказа на САЩ от атомното споразумение с Иран смята да подложи на преоценка бизнеса си в страната. През есента на миналата година Обербанк беше първата европейска финансова институция, която веднага след отмяната на санкциите подписа кредитно споразумение с Иран. Още през ноември обаче банката даде на заден ход и реши, че няма да раздава повече кредити, независимо от високото търсене.\"Санкциите на американците\"Още преди отказа на САЩ от атомното споразумение, президентът Тръмп отчасти вече беше постигнал целта си - икономиката на Иран и търговията ѝ с чужбина бяха сериозно затруднени. А сега на практика и разплащанията на иранските фирми с чужбина са почти блокирани. Това се отнася особено за търговията с петрол - и то без значение дали в нея участват американски фирми или не.\"На първо време става дума само за американски санкции срещу Иран\", казва Михаел Токус от Германско-иранската търговска камара. Неговото твърдение е вярно, само че има и още нещо: всяка голяма фирма, стъпила на световния пазар, е обвързана и с големите банки на Уолстрийт - т.е. може да се окаже пряко засегната от американските санкции.\"Надеждата беше, че през 2018 иранската икономика ще тръгне отново напред. Тази надежда сега бе попарена\", казва Фолкер Трайер от Германската търговско-индустриална камара. Това се отнася и до германските фирми, които поддържат бизнес контакти с Иран. В случая става дума за търговски обем, който през настоящата година вероятно ще надмине четири милиарда евро. Попарени бяха обаче най-вече надеждите на хората в Иран - една страна с близо 80 милиона население.", "date": "2018.05.15", "title": "Положението в Иран е трагично и без санкции"}
{"url": "https://news.bg/crime/verizhna-katastrofa-na-tsentralno-krastovishte-vav-varna.html", "text": "Катастрофа между няколко автомобила е станала към 16:40 часа на кръстовището на столичните бул. \"Сливница\" и бул. \"Христо Смирненски\". На място има полицейски екип, който изяснява причините и броя на автомобилите, участващи в катастрофата, уточниха от МВР.Според първоначалната информация става дума за сблъсък между 6 автомобила, като има и четирима души отведени за преглед в болнично заведение.От МВР предупреждават водачите да избягват горепосоченото кръстовище.", "date": "2018.05.15", "title": "Верижна катастрофа на централно кръстовище във Варна"}
{"url": "https://news.bg/crime/sadiite-vav-vss-reagirat-v-zashtita-na-magistrat-ot-mediyni-publikatsii.html", "text": "Членовете на Съдийската колегия на Висшия съдебен съвет (ВСС) одобриха становище за отстояване на независимостта на съдебната власт от медийни публикации. Това стана с 10 гласа \"за\" и 2 гласа \"против\" по време на днешното заседание на съдиите във ВСС.Становището изразява принципна позиция по отношение на медийни публикации и коментари от представители на държавната власт, с които се засяга независимостта на съдебната власт, безпристрастността, компетентността на съдебните органи, както и вътрешното убеждение и личността на българския съдия. Припомняме, поводът е конфликт след съдебно решение, осъждащо сайта \"Пик\" за публикации за Емил Джауд Джасим, учител и член на партията \"Да България\".\"Водени от своето вътрешно убеждение и по силата на правомощията ни определени със Закона за съдебната власт, членовете на Съдийската колегия, категорично заявяваме, че ще реагираме при всеки опит за въздействие и посегателство срещу независимостта на съдебната власт, съда и всеки български съдия.Призоваваме българското общество, законодателната и изпълнителната власт да ни подкрепят в противопоставянето на системните публични атаки и обругаването на съда\", се казва в становището на съдийската колегия на ВСС.Според магистратите са недопустими публични коментари по съдебни актове, подлежащи на инстанционен контрол, когато същите не съдържат обоснована критика с конкретни факти, данни, обстоятелства и правни аргументи, а единствено употреба на епитети, квалификации и внушения, които накърняват, както независимостта на конкретния съдия, така и неговото лично достойнство, професионална репутация и доброто му име.\"Налагащата се практика да се коментират и интерпретират съдебните актове през призмата на личността на съдията чрез груба, арогантна и обидна лексика са не само посегателство върху личността му, но и посегателство върху българската държавност, чийто представител е съда\", се казва още в позицията.Единодушно съдиите не са допуснали на днешното си заседание на Недялко Недялков - управител и собственик на \"ПИК НЮЗ\" ЕООД и Звездомира Мастагаркова - главен редактор на сайта. Двамата са депозирали молба за присъствие при обсъждането на проекта на становището.Мотивите на магистратите са, че липсва конкретика в депозираната молба. Същевременно има и възможност заседанията на Пленума на ВСС и колегиите да се проследяват в реално време, он-лайн чрез интернет сайта на Съвета, както и в предвидената зала за журналисти в сградата на Съвета.Припомняме, вчера съдиите от СРС излязоха с декларация в защита на своя колега Силвия Хазърбасанова, която е обект на медийна кампания, в която се разпространяват абсолютно неприемливи, унизителни за личното й достойнство квалификации по повод постановено от нея съдебно решение по дело.Съдиите от СРС визират факта, че журналисти причакват съдия Хазърбасанова пред съдебна зала с въпроси, свързани с постановеното от нея решение и извън всякакви правила за приличие я преследват по коридора. Освен това медията е публикувана снимка на съдия Хазърбасанова пред дома й, заедно със съпруга й.\"Считаме проследяването на български съдия до дома му, заснемането му в присъствието на семейството му и навлизането без разрешение в личното му пространство за абсолютно недопустимо в правова държава. Подобно поведение няма връзка с никакво журналистическо разследване, а е обикновен опит за сплашване и притесняване на съдията. Още повече - когато медията е страна по дело, разгледано от същия съдия, решението по което подлежи на обжалване пред горестоящия съд.\"В декларацията се призовава ВСС да вземе всички необходими мерки за гарантиране на сигурността на съдия Хазърбасанова и нейното семейство.  ", "date": "2018.05.15", "title": "Съдиите във ВСС реагират в защита на магистрат от медийни публикации "}
{"url": "https://news.bg/world/iran-sasht-gaza-i-tsifrovizatsiyata-osnovni-temi-na-utreshnata-vecherya-na-evroliderite-v-sofiya.html", "text": "Иран, САЩ, Ивицата Газа и цифровизацията ще са темите на утрешната вечеря на лидерите на страните членки на ЕС в София.Това става ясно отдо лидерите на съюза преди неофициалната вечеря и срещата на върха ЕС-Западните Балкани в София в четвъртък.Туск отбелязва в писмото, че по покана на премиера Бойко Борисов евролидерите ще разговарят на неофициална вечеря преди срещата ЕС-Западните Балкани. Разговорите ще бъдат с фокус иновациите и цифровата икономика, както и редица световни проблеми. Конкретно евролидерите ще обсъдят Председателят на Европейския съвет подчертава, че за първи път от 15 г. ще се проведе среща на ЕС с всички партньори от Западните Балкани.", "date": "2018.05.15", "title": "Иран, САЩ, Газа и цифровизацията – основни теми на утрешната вечеря на евролидерите в София"}
{"url": "https://news.bg/politics/otbranata-shte-e-prioritet-zayavi-shefat-na-evropeyskata-smetna-palata.html", "text": "Да се търси максимална прозрачност, отчетност и контрол при разходването на парите от европейските фондове. Търсим резултати, които са видими и позитивно се отразяват върху качеството на живота на гражданите. България цени високо ефективните мерки за планиране и контрол на европейските средства. Това заяви президентът Румен Радев по време на среща в сградата на \"Дондуков\" 2 с председателя на Европейската сметна палата Клаус-Хайнер Лене.Да се оценява добавената стойност, която проектите, финансирани с европейски средства, носят за хората. Да се преценява и дали са от реална необходимост в тяхното ежедневие, единодушни бяха Румен Радев и Клаус-Хайнер Лене.\"Трябва да сме подготвени с внимателен анализ на своите бъдещи нужди и действия и сферите, които ще поставим като приоритети. Отбраната недвусмислено е една от тези сфери\", заяви Клаус-Хайнер Лене.\"Образованието, науката и иновациите са сфери, към които трябва да насочим усилията си. Ако не го направим, ще изоставаме\", заяви президентът. Той добави, че ЕС трябва да е готов да отдели в бъдеще достатъчно средства и в подкрепа на своята обща отбрана.Българският президент акцентира още върху необходимостта бюджетът на ЕС да бъде ефективно използван за преодоляването на дисбалансите между регионите по осите Север - Юг и Изток - Запад.В рамките на срещата бяха обсъдени механизмите на Европейския съюз за отпускане на средства за реформиране на ключови сектори, визията за бъдещата Многогодишна финансова рамка на ЕС, продължаването и подобряването на кохезионната политика.Държавният глава изрази мнение, че ефективната кохезионна политика трябва да се реализира чрез изпълнението на по-голям брой проекти с по-малък мащаб, но за сметка на това по-близо до гражданите и с по-голяма добавена стойност на местно ниво в регионите, които изостават в развитието си.Средствата от европейските фондове трябва да се изразходват така, че да повишат доверието на гражданите в европейските институции, подчерта Румен Радев.Председателят на Европейската сметна палата благодари на България за активното включване на институцията в различните формати и инициативи, проведени по време на нашето председателство на Съвета на ЕС.", "date": "2018.05.15", "title": "Отбраната ще е приоритет, заяви шефът на Европейската сметна палата "}
{"url": "https://news.bg/world/30-dni-zatvor-za-navalni.html", "text": "Тверският съд в Москва осъди руския опозиционен лидер Алексей Навални на 30 дни затвор за организирането на протест срещу президента Владимир Путин на 5 май, съобщиха репортери на \"Ройтерс\" и ТАСС.Навални е осъден за повторно организиране на неразрешено от властите мероприятие в центъра на руската столица.Според полицията по време на демонстрацията са участвали 1 500 души. Около 300 души, включително Навални, бяха задържани.Опозиционерът заяви пред съда, че обвиненията са смехотворни, тъй като никой не се нуждае от разрешение за мирен протест, което е негово конституционно право.", "date": "2018.05.15", "title": "30 дни затвор за Навални"}
{"url": "https://news.bg/regions/burya-s-gradushka-se-izsipa-nad-vratsa-i-pleven.html", "text": "Няма данни за пострадали при силните дъждове и градушка в областите Враца и Плевен.Гръмотевична буря със силен вятър и градушка се разрази следобед, около 15:30 часа на територията на област Враца, в района на община Бяла Слатина, съобщиха от Пожарната.В пожарната служба са получени около 20 сигнала за паднали дървета, електрически стълбове и покриви. Спасители помагат за отстраняване на последствията от бурята. За момента няма данни за пострадали граждани. Обстановката се нормализира.Бурята със силен вятър и градушка стигна до Плевен към 17 часа. В местната пожарна са получени около 70 сигнала за паднали дървета, електрически стълбове и покриви. От силния вятър са откъснати ламаринени покриви в центъра на града.Мобилизирани са всички екипи на пожарната в различни дейности за отстраняване на последствията. Движението в града е затруднено, повечето автомобили са спрели заради намалената видимост.", "date": "2018.05.15", "title": "Буря с градушка се изсипа над Враца и Плевен "}
{"url": "https://news.bg/world/izrael-e-nay-sdarzhanata-darzhava-obyavi-heyli-v-saveta-za-sigurnost-na-oon.html", "text": "Посланикът на САЩ в ООН Ники Хейли похвали Израел за показаната сдържаност, след като палестинското движение Хамас \"подстрекава към насилие от години, много години преди САЩ да решат да преместят посолството си\" в Йерусалим, информира \"Ройтерс\".По време на извънредно заседание на Съвета за сигурност на ООН заради кръвопролитието в Газа вчера, при което израелската армия уби 60 палестинци, Хейли изрази позицията на САЩ: \"Няма държава в тази зала, която да действа по-сдържано от Израел\".Тя одобри израелските действия.Хейли каза още, че решението да се премести посолството на САЩ в Йерусалим е правилно и то няма нищо общо с насилието в Газа. По думите й САЩ са готови да бъдат посредник в постигането на мир между Израел и палестинците, мир, който е \"установен в действителността\".Посланикът на САЩ обвини ООН в \"двойни стандарти\".\"\", подчерта тя и допълни, че през миналата седмица Иран е изстрелял ракети по Голанските възвишения, но този пример на насилие в региона не е бил осъден от Съвета за сигурност на ООН.Според нея през последните дни медии са документирали подклажданото от Хамас насилие в Газа. Хейли уточни, че групировката е призовавала жителите на Газа да се въоръжат, използвани са високоговорители да се насърчава тълпата да се доближи до оградата.Тя заключи с поздрав към еврейската държава по случай 70 г. от създаването й.Израелският посланик в ООН Дани Данон смята, че убитите в Газа са жертва на военните престъпления на Хамас.Междувременно израелските медии \"Аарец\" и \"Таймс оф Израел\" съобщават, че 51-годишен палестинец е убит при сблъсъци на границата на Газа с Израел. Той е застрелян от израелската армия.Израел съобщи, че е убил 24 екстремисти по време на протестите вчера.В същото време стана ясно, че Белгия е привикала посланика на Израел, за да даде обяснение за насилието в Газа.", "date": "2018.05.15", "title": "Израел е най-сдържаната държава, обяви Хейли в Съвета за сигурност на ООН"}
{"url": "https://news.bg/politics/petkova-obsazhda-s-shefa-na-gazprom-razshiryavane-na-gazovata-infrastruktura-u-nas.html", "text": "Възможността за разширяване на газовата инфраструктура на територията на България за гарантиране на енергийните доставки в региона обсъдиха енергийният министър Теменужка Петкова с председателя на управителния съвет на ПАО \"Газпром\" Алексей Милер. На срещата присъства и изпълнителният директор на \"Булгартрансгаз\" ЕАД Владимир Малинов, съобщиха от министерството на енергетиката.Страните обсъдиха ползотворното съвместно сътрудничество в областта на природния газ, което продължава вече 40 години. Алексей Милер показа на Петкова на какво ниво е проекта Турски поток.Енергийният министър информира руската страна за напредъка по изграждане на транзитния газопровод между България и Турция в участъка Лозенец-Недялско. Изграждането на двадесеткилометровата газопроводна отсечка ще повиши сигурността и капацитетните възможности на съществуващата транзитна газопреносна мрежа в България.Двете страни се съгласиха, че сътрудничеството в газовия отрасъл ще е сред основните теми и на следващото заседание на българо-руската работна група \"Енергетика\". Тя е част от Междуправителствената комисия за икономическо и научно-техническо сътрудничество между Република България и Руската федерация. Очаква се следващото заседание на комисията да се проведе до края на 2018 година.", "date": "2018.05.15", "title": "Петкова обсъжда с шефа на Газпром разширяване на газовата инфраструктура у нас"}
{"url": "https://news.bg/regions/zatrudneno-e-dvizhenieto-v-uchastak-ot-patya-ruse-byala.html", "text": "На пътя Русе - Бяла, след местността Мойсеев баир, на около 16 км от Русе е станала катастрофа между товарен и лек автомобил. Инцидентът е възникнал към 18 часа, съобщиха от МВР.По първоначални данни, пострадал е шофьорът на леката кола. Товарният автомобил се е преобърнал извън пътя.Екипи на пожарната от Русе са пристигнали на място, за да обезопасят слаб теч на дизелово гориво от тежкия камион.При удара няма пожар. Ако се наложи, ще бъде организиран обходен маршрут.", "date": "2018.05.15", "title": "Затруднено е движението в участък от пътя Русе – Бяла "}
{"url": "https://news.bg/world/sasht-nalozhiha-sanktsii-na-iran-opredeliha-guvernyora-za-terorist.html", "text": "САЩ наложиха санкции на официални представители на Иран, включително и на гуверньора на Централната банка на Ислямската република, съобщават АП и \"Ройтерс\".Вашингтон общо санкционира четири физически лица и базирана в Ирак банка. Рестрикциите са част от програми за санкциониране на поддръжници на глобалния тероризъм.В съобщението на сайта на финансовото министерство на САЩ се казва, че са санкционирани гуверньорът на Централната банка на Иран Валиолах Сейф и базираната в Ирак Al-Bilad Islamic Bank.Валиолах Сейф е определен за терорист. Той е обвинен във финансиране на ливанската групировка \"Хизбула\". САЩ също налагат и така наречените \"второстепенни санкции\" на Сейф, което означава, че тези, които правят бизнес с гуверньора, ще бъдат изолирани от финансовата система на САЩ.Санкциите имат за цел допълнително изолиране на Иран от световната финансова система.", "date": "2018.05.15", "title": "САЩ наложиха санкции на Иран, определиха гуверньора за терорист"}
{"url": "https://news.bg/world/erdogan-netanyahu-e-premier-na-darzhava-na-aparteyda.html", "text": "Президентът на Турция Реджеп Ердоган написа в \"Туитър\", че \"Нетаняху е премиер на държава на апартейда\", информира \"Дейли сабах\".\"\", подчерта Ердоган в социалната мрежа.Турският лидер отговори на коментар на израелския премиер, че Ердоган е \"сред най-големите поддръжници на Хамас\".\"\", призова турският президент.Държавният глава на Турция нарече Израел \"терористична държава\" и я обвини в \"геноцид\" в понеделник във връзка с убийството на 60 палестинци по време на протести на границата с Газа.По-рано стана ясно, че Турция е експулсирала посланика на еврейската държава.", "date": "2018.05.15", "title": "Ердоган: Нетаняху е премиер на държава на апартейда"}
{"url": "https://news.bg/crime/dzhip-vrahletya-varhu-koli-spreli-na-krastovishte-vav-varna.html", "text": "Катастрофа стана на кръстовище във Варна. Няма тежко пострадали по информация от болницата, където са постъпили ранените. Трима възрастни и едно дете са постъпили в болница, съобщи Нова телевизия.Две жени и дете са пътували в джип. Джипът връхлита през разделителната алея върху колите, които са изчаквали на светофара в насрещното движение и се обръща по таван. Движението на кръстовището е временно спряно.", "date": "2018.05.15", "title": "Джип връхлетя върху коли, спрели на кръстовище във Варна"}
{"url": "https://news.bg/world/dalech-sme-ot-razreshavane-na-spora-s-makedoniya-podcherta-atina.html", "text": "Гърция съобщи, че са \"далеч\" от разрешаване на дългогодишния спор за името с Македония, въпреки че е постигнат напредък между двете държави по време на преговорите, информира \"Ройтерс\".Спорът е от 1991 г., когато Македония обяви независимост от разпадащата се Югославия. Гърция отказва да я признае с името Македония, тъй като с него Скопие показва, че има териториални претенции към северна гръцка област със същото име. Атина блокира опитите на Македония да се присъедини към НАТО и ЕС., каза говорителят на гръцкото правителство.Премиерите на Гърция и Македония се очаква да разговарят в кулоарите на срещата на върха ЕС-Западните Балкани в България в четвъртък.Говорителят на гръцкото правителство коментира, че срещата ще бъде \"много полезна и важна\", но двете страни трябва да проведат нов кръг преговори за разрешаване на спора.", "date": "2018.05.15", "title": "Далеч сме от разрешаване на спора с Македония, подчерта Атина"}
{"url": "https://news.bg/politics/moskovski-pokaza-hronologiyata-na-zashtitata-na-prevozvachite-ni.html", "text": "Малко след като от БСП заявиха, че ГЕРБ не защитили интереса на превозвачите, на страницата на Министерството на транспорта публикуваха хронология на процеса по пакета \"Мобилност\", съобщиха от МТИТС.Още през декември 2015 г. по време на заседание на Съвета на Европейския съюз по транспорт, телекомуникации и енергетика - формат \"Транспорт\", което се проведе в Брюксел, министър Ивайло Московски защити правата на българските превозвачи. Пред транспортните министри на ЕС Московски се обяви против рестриктивни практики, въведени от някои от държавите в ЕС.Тези практики бяха свързани с ограничения за използването на нормалната седмична почивка в кабината на превозното средство и изисквания за заплащането на водачите, съобразено с държавата през която преминават. При изготвянето на Пакета за мобилност 1 тези дискриминационни практики бяха заложени като изискване за всички държави.На 31 май 2017 г. Европейската комисия представи на всички държави - членки Пакет за мобилност 1. България изрази ясна позиция, одобрена от Министерския съвет по предложение на министъра на транспорта. Позицията на България беше представена по време на заседанието на Съвета на министрите по транспорт в Люксембург на 8 юни 2017 г.Там е заявено, че предвидените разпоредби за командироване на работници на международния транспорт е мярка, която създава неравнопоставеност за транспортните оператори относно достъпа до Единния европейски пазар.Предвидените изменения за каботажните дейности нямат добавена стойност и са в разрез със заложените цели в Бялата книга за транспорта. Налице е липса на цялостна визия и хоризонтален подход относно предвидените разпоредби за място на ползване на седмичната почивка. Това ще доведе до финансови загуби за сектора, поради липсата на достатъчен брой обезопасени паркинги по трансевропейската транспортна мрежа, пишат от МТИТС.\"Тази позиция е изразена още преди България да поеме председателството на Съвета на Европейския съюз и е следвана и защитавана на всички следващи Съвети, като категорично ще продължи да бъде отстоявана и защитавана и занапред\", пишат от транспортното ведомство.На Съвета на министрите в Брюксел на 5 декември 2017 г. отново се подчертава, че пакетът за мобилност трябва да се основава на справедливи решения, които отчитат необходимостта от упражняването на основната свобода за предоставяне на услуги.На същия Съвет са проведени и двустранни срещи с министрите на Германия, Швеция, Франция, Великобритания и Естония, на които отново категорично е заявена българската позиция за защита на интересите на българските транспортни оператори. Проведена е среща и с комисаря по транспорт Виолета Булц.В рамковата позиция за директивата за командироване на работници на международния транспорт, като \"червена линия\" (каквато не може да бъде премината) е посочено, че България не желае налагането на рестриктивен режим относно ползването на седмична почивка от водачите.По аналогичен начин са заложени \"червени линии\" и за другите текстове, които засягат директивата за командироването и могат да поставят българските транспортни предприятия в изключително неблагоприятно положение.На 27 юни 2017 г. Министерството на транспорта организира среща в ЕП с българските евродепутати от всички политически сили, където бе потвърдена българската позиция.На 11 октомври 2017 г. са представени приоритетите на нашето европредседателство в парламентарната комисия по транспорт.Българската страна никога не е изразявала или защитавала теза за включване в приложното поле на законодателството от първия автомобилен пакет на текстове, които да създадат и най-малката възможност за това, българският транспортен сектор да бъде поставен в неравностойно положение. Напротив, винаги е отделяно и обръщано специално внимание и са предприемани действия за преодоляване на фрагментирането, протекционизма и прекомерната бюрокрация на пазара на ЕС, се казва в позицията на МТИТС.Ето и позицията на България, представена от МТИТС за командироване на шофьорите:\".", "date": "2018.05.15", "title": "Московски показа хронологията на защитата на превозвачите ни"}
{"url": "https://news.bg/bulgaria/nyama-da-ima-katalunska-republika-otseche-rahoy-v-sofiya.html", "text": "Испанският премиер Мариано Рахой ни поздрави за европредседателството.Двамата с Бойко Борисов са обсъдили теми от европейско естество.В момента се намираме в един ключов момент, подчерта след срещата испанският министър-председател.Испания ще работи за по-добра интеграция, посочи той.Само заедно ЕС можел да успее.С Борисов са разговаряли за следващия бюджет на Общността, предизвикателство, пред който е Брекзит.Рахой ни подкрепя в кохезионната политика.Обсъдени са теми за дигиталната среда и екологията.Хилядите българи, които живеят в Испания, са пример за интеграцията, според Мариано Рахой. Иначе страната му е на осмо място в търговските връзки с България. Премиерът на Испания очаква тези отношения да се задълбочат.Обсъдена е и темата \"Сигурност\". Рахой е притеснен от нестабилността в Близкия изток и оттеглянето на САЩ от ядреното споразумение с Иран.Испания подкрепя независимостта на Украйна, посочи още испанският министър-председател.Българското председателство е едно от най-успешните, изтъкна Рахой.За каталуснкия конфликт той посочи, че иска да се върне нормалността., закани се премиерът Рахой. Иначе бил готов да разговаря с всеки каталунски политик в името на единството.Той няма да присъства на срещата на върха, въпреки че застават зад интеграцията на Западните Балкани.Испания е една от държавите, които не признават Косово.Бойко Борисов пък се върна към спомените си от младостта с Рахой. Днешният испански премиер като вътрешен министър е дал награда на Борисов като главен секретар на МВР. Премиерът изтъкна доброто сътрудничество между службите на двете държави.Всички сме притеснени от оттеглянето на САЩ от ядреното споразумение, подчерта премиерът.Според него трябва да имаме добри отношения с Великобритания след Брекзит.Отново Борисов изтъкна притесненията ни за пакета \"Макрон\". Той се надява да се намери разумно решение.Разказал на испанския си колега за плановете за Западните Балкани, а именно \"да превърнем Балканите в строителна площадка\".България върви уверено по пътя си към Шенген и еврозоната, изпълняваме критериите, похвали ни още премиерът.Бойко Борисов се обяви за траен мир на Балканите.И двамата премиери са разтревожени от случващото се между Израел и Палестина. Въпреки религията си всички имаме право на живот, изтъкна той.", "date": "2018.05.15", "title": "Няма да има каталунска република, отсече Рахой в София"}
{"url": "https://news.bg/bulgaria/borisov-ne-bil-tolkova-gramoglasen-i-brutalen-kato-ninova.html", "text": "Имаме подкрепата на Испания за транспортния пакет \"Макрон\".Трябва да се вземе правилно решение, обяви испанският премиер Мариано Рахой на пресконференция с премиера Бойко Борисов в София.Бойко Борисов заподозря след срещата с него, че Западът иска да реши проблема с конкуренцията в наше лице.Всичко в спорния документ звучало много добре за шофьорите. Детайлите обаче променяли конфигурацията в ситуацията с превозвачите.Борисов захапа лидера на опозицията за безкомпромисността й.Трябвало премиер по премиер да се търси решение.Не съм спрял, само не съм толкова смел, гръмогласен, брутален, подчерта Борисов, имайки предвид Корнелия Нинова.В Европейския съвет много обичат някой да скача, отсече още той.Нинова нямало как да пребори Германия, Франция и Холандия по темата.Дипломатично трябвало да се търси решение.", "date": "2018.05.15", "title": "Борисов не бил толкова гръмогласен и брутален като Нинова"}
{"url": "https://news.bg/crime/politsiyata-ne-dopuska-nereglamentirani-shestviya-za-macha-levski-tsska.html", "text": "От столичната полиция уверяват, че ще се предприемат всички необходими мерки за охрана на реда във връзка с предстоящия днес мач между Левски и ЦСКА.СДВР информира, че няма да се допускат нерегламентирани шествия по маршрутите на придвижване на феновете на двата столични отбора.За да бъде избегнато струпване, полицията приканва зрителите да се възползват от по-ранното отваряне на входовете на стадиона. Вратите за посетители ще бъдат отворени в 16.30 часа.Освен за спазването на обществения ред, властите в София ще следят и за безопасността на движението около Националния стадион \"Васил Левски\". Възможно е обаче в следобедните часове да възникне временно затруднение в движението в централната градска част.Преди, по време и след провеждането на спортната среща полицейските служители ще следят за опазването на обществения ред и за недопускането на инциденти на територията на града.На изградените контролни пунктове в района на стадиона полицаи ще извършват щателна проверка на всички посетители на футболния мач.Предприети са стриктни мерки за недопускане на посетители, които имат наложена съдебна забрана за посещение на спортни мероприятия.Малолетни посетители ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона.Униформените няма да допускат на стадиона зрители във видимо нетрезво състояние, както и за носене на забранени предмети и вещи - огнестрелни оръжия, пиротехнически изделия, ножове, палки, боксове, бутилки, в това число и парфюми и чадъри.Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. В дейността си те ще бъдат подпомагани от полицейски служители, които ще се намесват при възникнала необходимост.", "date": "2018.05.15", "title": "Полицията не допуска нерегламентирани шествия за мача Левски - ЦСКА"}
{"url": "https://news.bg/health/spetsialisti-vav-vma-konsultirat-bezplatno-za-visoko-kravno.html", "text": "Специалистите от Военномедицинската академия (ВМА) ще преглеждат безплатно пациенти с проблеми с кръвното налягане в Световния ден за борба с хипертонията.Безплатните консултации ще се проведат на 17 май, от 8 до 13 часа. Желаещите трябва да отидат до кабинет №220, който се намира на втория етаж на поликлиниката на ВМА.Консултациите стават с предварително записване на телефон (02) 92 25 682. Записването става от 8 до 14 часа.За консултациите не се изисква направление от личния лекар, подчертават от здравното заведение.Целта на кампанията е да се повиши информираността на обществото по въпросите, свързани с повишеното кръвно налягане, което е една от най-честите причини за смърт от сърдечни заболявания, инсулти и сърдечна недостатъчност.Глобалният сърдечно-съдов риск нараства драматично, когато артериалната хипертония е съчетана с рискови фактори, свързани с храненето и начина на живот, повишен холестерол, наднормено тегло, повишена консумация на сол и захар, обезвижване, тюнюнопушене.", "date": "2018.05.15", "title": "Специалисти във ВМА консултират безплатно за високо кръвно"}
{"url": "https://news.bg/politics/borisov-predal-prevozvachite-skochi-bsp.html", "text": "БСП са притеснени, че не можем да защитим националните си интереси по пакета за мобилност. Това заявиха от БСП на редовния си брифинг в централата на \"Позитано\".Кабинетът проспал една година, смята Георги Свиленски. За правителството виновни били Чърчил и Рузвелт за начина, по който разпределили Европа. Свиленски извади документи, от които става ясно, че позицията на нашето правителство е, че подкрепяме мобилния пакет. По всички предложения кабинетът благодари по напредъка за законодателните мерки Макрон.Министерски съвет възложил на министър Ивайло Московски пред Съвета да изрази нашата подкрепа. Документите са от края на 2017. От \"Позитано\" 20 представиха документи и на другите членки, които се противопоставят на пакета Маркон. България мълчи, недоволен е червеният депутат. Превозвачите са били предадени от българското правителство, категоричен бе Георги Свиленски.До вчера правителството не е имало предложения и позиция по въпроса. Превозвачите са предадени от собствения си министър и собствения си премиер, отчете той. Затова левицата вика утре сутринта в Народното събрание Бойко Борисов, за да обясни какви мерки ще предприеме.Припомняме, превозвачите се заканиха, че  по време на срещата на върха между лидерите на ЕС и Западните Балкани. Собствениците на транспортни фирми се опасяват, че новите правила, добили известност като \"Закона Макрон\",. Според новите правила  си на всеки 3 седмици, освен това командировъчните на българските шофьори трябва да са равни на командировъчните в дадената държава, което ще натежи административно на фирмите.БСП е за , стана ясно още на брифинга. Още преди месеци червените настоявали за размразяването му. Хубаво е, че вече се говори за този проект, коментира Драгомир Стойнев. Искаме да сме сигурни, че това не е поредна PR акция на правителството, посочи той за намерението на властта да рестартира идеята за втора атомна централа.България има нужда от нови мощности, смята социалистът. За нас проектът \"Белене\" винаги е бил на дневен ред, каза още Стойнев.Припомняме, в събота от Стара Загора, където участва на конференция на ГЕРБ,  с думите, че Народното събрание трябва да даде мандат за разговори с инвеститори, като отмени наложения през 2012 година мораториум.Вчера от  по реализация на проекта, като ще предложат това да стане позиция на Обединените патриоти.", "date": "2018.05.15", "title": "Борисов предал превозвачите, скочи БСП"}
{"url": "https://news.bg/crime/treta-balgarka-izchezva-na-ostrov-krit-za-mesets.html", "text": "38-годишната Антонина Зоева, която живее в град Ретимно на остров Крит е в неизвестност от 4 дни. Това съобщи \"Български новини\", цитирайки председателя на българското дружество на острова Петър Анастасов. Той е уведомен от близките на Антонина, която е родена в град Сливен.По думите на Анастасов нейни познати са потвърдили, че Антонина последно е забелязана в петък около 18:00 часа. \"Уведомили сме българското посолство. Полицията на Крит се е самосезирала след позвъняване по телефона от семейството й от България, както и от нейна позната, която също е декларирала липсата й\", уточни Анастасов.Телефоните на Антонина са изключени от петък. В понеделник късно вечерта полицията е проверила последното място на което е забелязана - село Хумери до град Ретимно.Това е трети инцидент с българска гражданка в района на град Ретимно от началото на месеца.Близките й и полицията умоляват хората, които имат информация за нея, да съобщят в полицията или в българското посолство.Ако се притеснявате да предадете информацията лично, гарантираме вашата анонимност - потърсете ни на тел. +30 6949 220 117, пише Анастасов.", "date": "2018.05.15", "title": "Трета българка изчезва на остров Крит за месец"}
{"url": "https://news.bg/int-politics/rohani-iska-es-da-se-protivopostavi-na-sasht-za-yadrenata-sdelka.html", "text": "Иранският президент Хасан Рохани поиска от Европейския съюз да се противопостави на \"незаконните и нелогични действия\" на САЩ, съобщава \"Ройтерс\".Във връзка с оттеглянето на Вашингтон от споразумението, Рохани коментира, че \"Иран може да остане в ядрената сделка, само ако напълно се възползва от сделката\", съобщава и държавната информационна агенция ИРНА.Припомняме, министрите на външните работи на Франция и Великобритания, Жан-Ив льо Дриан и Борис Джонсън, изразиха общата си решимост да спасят иранското ядрено споразумение от 2015 г.Преди дни, Аятолах Али Джанати, ултра-консервативният ръководител на \"Асамблеята на експертите\", чиито отговорности включват избора на следващия върховен лидер коментира, че правителството не е успяло да гарантира интересите на страната. Президентът Хасан Рохани, трябва \"да се извини на иранския народ за щетите, причинени с ядрената сделка\", обясни Джанати.Отразявайки линията, възприета от върховния лидер Аятолах Али Хаменей, Джанати смята, че има малка вероятност европейците да осигурят необходимото, така че Иран да остане в сделката. Европейците \"никога не са спирали да предприемат действия срещу Иран\", пише той.", "date": "2018.05.15", "title": "Рохани иска ЕС да се противопостави на САЩ за ядрената сделка"}
{"url": "https://news.bg/world/klaneto-v-gaza-i-posolstvoto-na-sasht-v-jerusalim-osnovna-tema-v-svetovniya-pechat.html", "text": "Клането на границата на Газа с Израел, при което загинаха 60 палестинци, а хиляди пострадаха, е основна тема в световния печат. Изданията пишат за насилието, което съвпадна с откриването на американското посолство в Йерусалим, пише \"Аарец\".\"Ню Йорк таймс\" излезе със заглавие \"Израелци убиха десетки в Газа\" и публикува снимки от мястото на кръвопролитията. Под новината е публикувана статия, която е озаглавена \"Смърт в Газа, ново посолство в Йерусалим и без изгледи за мир\".Новинарският сайт Фокс нюз критикува отразяването на \"Ню Йорк таймс\", отбелязвайки, че изданието е предубедено към Израел.Британският таблоид \"Дейли мейл\" е отделил половината от главната си страница за случилото се в Ивицата Газа. Вестникът излезе със заглавие \"\".Няколко издания акцентират на яркия контраст между ужасяващите събития в Газа и триумфалното откриване на американското посолство в Йерусалим. Британският \"Гардиън\" пише на главната си страница: \"Израел: Новото посолство на Тръмп е отворено, десетки са убити\". Вестникът публикува снимка с Иванка Тръмп, която представя гравираната табела на дипломатическата мисия и двама палестинци, които носят ранен на фона на мъгла от газ.Вестник \"Уолстрийт джърнъл\" също публикува снимки от кръвопролитията и откриването на посолството.", "date": "2018.05.15", "title": "Клането в Газа и посолството на САЩ в Йерусалим – основна тема в световния печат"}
{"url": "https://news.bg/politics/balgarite-v-gartsiya-iskat-izyasnyavane-na-intsidenti-s-izcheznali-sanarodnitsi.html", "text": "Българите в Гърция организираха подписка, с която искат да се разследват всички \"инциденти\", при които изчезват наши сънародници там. Българите настояват да бъдат смятани за европейски граждани и да има равноправно отношение към тях.Малко след като е открита тази подписка в град Ретимно, остров Крит изчезна трета българка - 38-годишната Антонина Зоева. \"Все още не е открита Деси Илиева, а преди нея беше намерен на брега, изхвърлен трупа от морето, на друга наша сънародничка. Молим, подпишете и разпространете, за да може повече хора да подпишат. Благодарим Ви\", се казва в призива към документа.Подписката е адресирана до външния министър Екатерина Захариева, Заместник министър-председател по правосъдната реформа и министър на външните работи на Република България и до Веселин Иванов, временно управляващ посолството на Република България в Република Гърция.Документът е от името на български граждани, живеещи и работещи на територията на Гърция. Те алармират, че членството на България в Европейския съюз често остава само на теория. \"На практика ние си оставаме трета категория хора - евтина работна ръка, без закрила и подкрепа от никого. Хиляди са случаите тук в когато български граждани работят без никакви осигуровки или не получават полагащото се по закон възнаграждение\", пише в подписката от сънародниците ни.\"Зачестяват случаите, при които наши сънароднички заплащат с живота си, като претърпяват \"инциденти\" при странни обстоятелства, а след това местните власти ги обявяват за удавени, самоубити или изчезнали по \"бързата процедура\", без задълбочени разследвания и яснота\", се казва в документа.В подписката цитират и фрапиращ инцидент с подпаления автомобил на български дипломат по време на изборите на остров Крит, останал също неразкрит и потулен.Припомняме, на 15 ноември 2016 г. имаше уверение, че продължава разследването за изгорелия дипломатически автомобил на българското посолство. Колата е била паркирана пред хотел на ул. \"Елевтерио Венизелус\" и \"8-ми септември\". Там била отседнала търговското аташе на посолството Бояджиева, командирована за изборите.Пламъците бързо са обхванали превозното средство и се разпространили към съседна кола и външния вход на хотела. Автомобилът е опожарен, щети са причинени и на втория автомобил и по входа на хотела. Предположението за умишлен палеж се засилва от факта, че колата бързо е била обвита в пламъци.\"Въпреки всичко, продължаваме да се борим за правата си и да се опитваме да защитаваме името на Родината ни България!\", пишат сънародниците ни.Те настояват за незабавно назначаване на почетен консул на остров Крит. Българите искат от нашето външно министерство да напомни на гръцките институции, че сме европейски граждани, изискващи толерантност, равнопоставеност и справедливо отразяване на всичко, касаещо българите в Гърция.\"Отваряне на всички приключени като \"нещастен случаи\" преписки и провеждане повторно разследване на \"удавянията\", \"изчезванията\" и т.н. на български граждани на остров Крит от гръцките оторизирани органи, както и на подобни нерешени случаи с наши сънародници в Гърция\", настояват сънародниците ни.Сънародниците ни настояват да се изиска от органите на реда в Гърция информация за следствието и законно обосновани доказателства за смъртта на нашите сънароднички от гореспоменатите \"нещастни\" случаи и тази информация да бъде изнесена за достояние на обществото.Българите в Гърция искат да отпаднат всички изискващи се разрешителни и документи, с които ни третират като неевропейски граждани.Исканията ни са обсъждани и подкрепени от български граждани в социалните мрежи в които в момента продължават да се водят дебати по темата, както и в една от най-големите групи на българите в Гърция, пише в подписката, започнала на 11 май 2018 г. Документът е откриваем на този линк: goo.gl/418k7N.", "date": "2018.05.15", "title": "Българите в Гърция искат изясняване на \"инциденти\" с изчезнали сънародници"}
{"url": "https://news.bg/int-politics/spasyavaneto-na-yadrenata-sdelka-zavisi-ot-es-smyata-iran.html", "text": "Разговорите на Иран с ЕС за спасяване на ядрената сделка са в правилната посока въпреки оттеглянето на САЩ, коментира Мохамад Джават Зариф след среща с ръководителят на външната политика на ЕС Федерика Могерини, съобщава \"Ройтерс\".според Зариф, от европейските сили зависи \"да запазим сделката, която сме постигнали заедно и всички заедно трябва да я спасим.\"\"Нашата среща с г-жа Могерини беше добра и конструктивна ... Ние сме на прав път и вървим напред ... Каквото и да се реши, трябва  пази и да гарантира правата на Иран ... Нашите разговори (б.р. с Великобритания, Франция и Германия) ще продължат през следващите две седмици\", обясни Зариф\"Ние се съгласихме относно важността за пълното изпълнение на ядрената сделка ... и запазването на интересите на Иран и всички останали страни\", допълни той.Европейски дипломати, смятат че подкрепата на ЕС, колкото и да е искрена, рискува да изглежда \"куха\" след като миналата седмица Тръмп възстанови редица санкции срещу Ислямската република, които ще засегнат инвестициите на европейските компании в Иран.ЕС, който заедно с Германия, Франция, Великобритания, Русия, Китай и Съединените щати подписа ядреното споразумение с Иран, може да предприеме стъпки, които биха защитили европейския бизнес в Иран.Те включват ответни санкции, които позволяват на Европейската инвестиционна банка да инвестира директно в Иран и да координира кредитните линии, деноминирани в евро от европейските правителства. Европейският съюз е подавал и оплаквания в Световната търговска организация - СТО.Обхватът на финансовата система на САЩ, господството на щатския долар, усилията на Тръмп за отслабване на СТО и присъствието на европейски компании в САЩ, отслабват всякакви потенциални мерки на ЕС.\"Ще ни бъде много трудно да запазим икономическите ползи от иранската сделка. Ние ще се опитаме да подкрепим нашата страна на сделката\", коментира висш европейски дипломат. Очаква се всички 28 лидери на ЕС да обсъдят следващите стъпки на срещата на върха в София в сряда, но не се очакват никакви решения.Те биха могли да обмислят наказателни санкции, като използват така наречения блокиращ статут на ЕС, който забранява на всяко дружество от ЕС да спазва санкциите в САЩ и не признава никакви съдебни решения, които налагат американски санкции.Тези мерките никога не са били използвани и трудно могат да се наложат, тъй като компаниите от ЕС все още могат да бъдат изправени пред конфискации на имущество, глоби и евентуални наказателни обвинения в Съединените щати.\"Нека не се заблуждаваме, това са онези десетки неща, които можем да направим. Ние ще очертаем какво можем да направим, за да запазим търговията, но трябва да кажем на Иран, че е илюзия способността ни да влияем на американската политика и да влияем върху икономическата ситуация\", допълва друг европейски дипломат.Поддръжниците на сделката твърдят, че е от решаващо значение да се предотврати ядрен Иран и да се предотврати по-широкообхватна война в Близкия изток. \"Досега имахме много положителни сигнали от подписалите споразумението ... но е важно европейците да намерят начин да защитят своите инвеститори от наказания в САЩ (когато инвестират в Иран)\", коментира високопоставен ирански дипломат.\"Нямаме с какво много да заплашим американците, оптимизмът не е в изобилие\", обясняват европейски дипломати.", "date": "2018.05.15", "title": "Спасяването на ядрената сделка зависи от ЕС, смята Иран "}
{"url": "https://news.bg/society/rast-v-otsenkata-na-rabotata-na-silovite-institutsii-sled-aresta-na-ivancheva.html", "text": "След показния  Десислава Иванчева се наблюдава лек ръст на оценката на българите за работата на силовите институции у нас. Това сочат данни от социологическо проучване на Изследователския център \"Тренд\" относно оценката за работата на основните български институции.Спрямо последното проучване от \"Тренд\" отчитат лек ръст в оценката на българите за работата на силовите структури в държавата - полицията и прокуратурата.Ръстът в оценката е с 5%. Според анализа на изследователския център ключът към обяснението на тази динамика \"най-вероятно се дължи на ареста на кмета на столичния район \"Младост\" Десислава Иванчева.Иначе като цяло при оценките за работата на основните институции у нас не се отчитат съществени промени, констатират от \"Тренд\".Продължава умереният ръст в подкрепата за омбудсмана, като положителната оценка за работата на ръководената от Мая Манолова институция достига до 66% през настоящия месец май. Негативната оценка за работата на институцията е 14%.Президентът пък се нарежда веднага след това с 63% положителна оценка за работата си, като според 22% от българите работата на президента заслужава отрицателна оценка.Българите оценяват най-слабо . Едва 23% от запитаните дават положителна оценка за работата на съдиите, а 60% - отрицателна оценка.Веднага след това в дъното на статистиката българите поставят работата на парламента и прокуратурата. Едва 24% от анкетираните оценяват работата на тези институции като положителна, като в тези 24% е отчетен и ръстът в оценката на държавното обвинение след ареста на Иванчева. Цели 65% имат отрицателна оценка за работата на Народното събрание, а за работата на прокуратурата отрицателна оценка дават 53% от сънародниците ни.32% от българите дават положителна оценка на работата на правителството \"Борисов 3\", докато 56% от запитаните поставят отрицателна оценка.44% от българите поставят положителна оценка на работата на МВР. 42% пък смятат, че родната полиция не си върши работата добре.Работата на армията се оценява положително от 48% от анкетираните, докато 26% смятат свършеното от военните за отрицателно.Прави впечатление, че най-малка част от българите се въздържат от оценка по отношение работата на парламента и правителството. Запитани дали оценяват положително или отрицателно свършеното от тези институции, 11% от анкетираните заявяват, че не могат да преценят. След тях по този показател се нареждат оценката на работата на полицията (14%) и на президента (15%).Почти без промяна остават и нагласите на българите за провеждането на парламентарни избори. Запитани за кого ще гласуват, ако днес се проведат парламентарни избори, 22.8% от анкетираните посочват, че ще дадат вота си за управляващата партия ГЕРБ.За БСП биха гласували 19.1%.На трето място се нарежда ДПС с 6.4%. След това по подкрепа се нареждат Обединени патриоти (5.3%), Демократична България (2.3%), ВОЛЯ (1.7%), Реформаторски блок (1.3%) и други.3.1% от запитаните заявяват, че няма да подкрепят никого.Ако парламентарните избори се проведат сега, 35.4% от българите не биха гласували.Прави впечатление, че за пореден месец не се отбелязва динамика в електоралните нагласи на българите, тълкуват от \"Тренд\" - ГЕРБ продължава да държи дистанция от близо 4% пред основния си опонент БСП.", "date": "2018.05.15", "title": "Ръст в оценката на работата на силовите институции след ареста на Иванчева"}
{"url": "https://news.bg/world/putin-podkara-kamion-po-novootkritiya-krimski-most.html", "text": "Президентът на Русия Владимир Путин откри автомобилната част на Кримския мост на официална церемония, съобщават руски медии.Държавният глава подкара \"Камаз\" по новооткрития мост, който е с дължина 19 километра. Управляваният от Путин камион с номер Н082ЕН води колона от 36 строителни камиона. Путин шофира около 20 минути по новия мост.\"Да тръгваме\", обяви Путин преди да поведе колоната от камиони.Президентът заяви по време на разговор с работници, че автомобилната част от моста е построена качествено и в срок, дори половин година по-рано. Путин не се съмнява, че движението на камиони ще бъде открито през есента, а на влакове през 2019 г.По план движението на автомобили трябваше да бъде открито през декември 2018 г., информира РИА Новости.Официално движението по моста над Керченския проток, съединяващ Черно море и Азовско море, ще бъде открито на 16 май.Мостът е изграден със средства от федералния бюджет. Стойността на проекта е 228 милиарда рубли (3,7 милиарда долара).Кримският мост, свързващ Краснодар с кримския град Керч, е от две части - едната е за автомобили, която ще бъде открита утре, а другата е за влакове, като работата по железопътното трасе ще приключи през следващата година. Няколко месеца няма да се позволява на камиони да преминават по трасето.Кримският мост е по-дълъг от моста \"Вашку да Гама\" и така се превръща в най-дългия в Европа.Украйна разкритикува проекта, тъй като ще окаже негативно влияние върху околната среда и по-големи кораби няма да могат да акостират на пристанища в Азовско море.По-късно говорителят на Кремъл Дмитрий Песков заяви, че Владимир Путин e с правоспособност за управление на МПС от категория \"С\".Песков поясни, че руският лидер има право да управлява товарни автомобили от около 20 г.", "date": "2018.05.15", "title": "Путин подкара камион по новооткрития Кримски мост"}
{"url": "https://news.bg/society/svetiyat-sinod-otnovo-vazrazi-na-gey-parada.html", "text": "От Светия синод изразиха своето принципно и категорично несъгласие с провеждането на гей парад в София на 9 юни 2018 г. Становището е прието в пълен състав, информираха от Светия синод.\"Св. Синод на Българската православна църква и тази година изразява своята принципна и непроменена позиция на категорично несъгласие за провеждането на парада и на отеческа загриженост и призив към благочестие и неучастие в такава демонстрация на греха\", се казва в становището.Зачитайки свободата на волята Светата православна църква отново се обръща към своите хората и с обич им напомня, че свободата е отговорност. Истински свободният човек, ако поиска, може да се освободи от греха с помощта на Бога и на ближния в лоното на Светата православна църква.С цитат от Библията завършват отците изявлението си: \"Всяка човешка душа е по-ценна от целия свят, затова Св. Синод припомня, че Бог не иска смъртта на грешника, \"но да се отвърне той от пътя на злото и греха и да бъде жив\" (Йезекия 33:11).\"", "date": "2018.05.15", "title": "Светият синод отново възрази на гей парада"}
{"url": "https://news.bg/health/nyama-lekarstva-za-hiv-v-stranata.html", "text": "Проблемът с лекарствата за ХИВ в София е временно решен. Но само в София.В останалите градове в страната пациентите остават без терапия. За това алармира Националната пациентска организация.Стана ясно, че в Националната пациентска организация независимо един от друг са постили няколко сигнала за липсващи медикаменти за ХИВ в аптеките на специализираните центрове. Сигналите се отнасяли за Стара Загора и Варна.Според пациенти от Стара Загора от 2 седмици в болничната аптека в областния град липсват медикаментите Презиста, Трувада, Стокрин и други подобни.Пациентите във Варна пък съобщават, че от четвъртък, 10 май, в аптеките липсва медикаментът Дерунавир. Лекарството липсвало, въпреки информацията, че медикаментът е закупен от болницата. Към момента лекарството все още не е налично в аптеката и пациенти с ХИВ не си получават необходимата терапия.\"Не сме правили проучване за положението в специализираните отделения в Пловдив и Плевен, но вероятността там да съществува подобен проблем, е голяма\", обясняват от Националната пациентска организация.Според организацията най-притеснително е, че пациентите вече са прекъснали терапиите си заради липсата на медикаменти.\"Това може да доведе до резистентност към медикаментите, което би оскъпило лечението, но и създава реална опасност за живота на хората\", алармират пациентите.", "date": "2018.05.15", "title": "Няма лекарства за ХИВ в страната"}
{"url": "https://news.bg/world/eksperti-razreshihme-misteriyata-s-izcheznaliya-samolet-mh370.html", "text": "Експерти са на мнение, че най-накрая са успели да разрешат мистерията с изчезналия самолет на Малайзийските авиолинии MH370, съобщават медии.Западни експерти по безопасност на въздушния транспорт заявиха, че изчезването на самолета през 2014 г. е в резултат на самоубийствена мисия на капитана Захари Ахмад Шах.Заключението е на международни специалисти по въздушен транспорт, които обсъдиха инцидента по време на австралийско телевизионно предаване в неделя. Те са се съгласили, че пилотът е отвлякъл самолета и го е разбил в южната част на Индийския океан, където експертите смятат, че пилотът е знаел, че MH370 няма да бъде открит.\"\", каза Мартин Долан, ръководител на Бюрото за безопасност на транспорта на Австралия.Долан, който в продължение на две години води издирването на самолета, отхвърля вероятността да е извършена терористична атака, тъй като никой не е поел отговорност за случилото се.На 8 март 2014 г. изчезна пътнически самолет на Малайзийските авиолинии с полет от Куала Лумпур до Пекин. На борда имаше 239 души. Изчезването му доведе до най-голямото издирване в историята на авиацията и възникването на една от най-големите мистерии в авиацията.До момента са похарчени над 200 милиона долара за откриването му. Водените от Австралия издирвателни операции бяха прекратени през януари 2017 г.Анализ на сателитна информация показва, че самолетът е изразходил горивото и е паднала в Индийския океан, западно от Австралия. Властите в Малайзия претърсиха жилищата на двамата пилоти, 53-годишния Захари и Фарик Абдул Хамид. Иззели са компютри, които показват, че Захари е използвал софтуер за симулация на летене, за да се подготви да отклони самолета от маршрута.Британският старши пилот и инструктор на Боинг 777 Саймън Харди коментира, че мисията на пилота е била \"педантично планиране, за да изчезне самолетът\". Според него самолетът е прелетял над границата на Малайзия с Тайланд, за да избегне действия от двете страни., каза той.Бившият старши следовател в Бюрото за безопасност на транспорта на Канада Лари Ванс вярва, че Захари е сложил кислородна маска преди да разхерметизира самолета, за да припаднат пътниците и екипажът. Тази теория потвърждава мълчанието в самолета и липсата сигнали за проблеми, както и липсата на прощални съобщения от пътниците.Експертите обаче имат разногласия относно това дали капитанът е контролирал самолета до самия удар в океана.", "date": "2018.05.15", "title": "Експерти: Разрешихме мистерията с изчезналия самолет MH370"}
{"url": "https://news.bg/world/turtsiya-izgoni-poslanika-na-izrael.html", "text": "Турция изгони посланика на Израел заради вчерашните кръвопролития на границата на Ивицата Газа с еврейската държава, съобщава \"Дейли сабах\".Министерството на външните работи на Турция е поискало от посланика на Израел да напусне страната за неопределен срок.Турският президент Реджеп Тайип Ердоган каза вчера, че Анкара отзовава своите посланици от Вашингтон и Тел Авив за консултации. Той добави, че от 15 май Турция обявява тридневен национален траур в солидарност с \"палестинските братя\".По-рано днес Анкара призова мюсюлманския свят да преразгледа връзките си с Израел. Турция поиска извънредна среща на Организацията за ислямско сътрудничество.Турция и Израел възстановиха дипломатическите си отношения преди по-малко от две години. В края на 2016 г. израелският посланик се върна в Анкара.Отношенията между Анкара и Тел Авив се обтегнаха през 2010 г., когато при акция на израелската морска пехота срещу кораби, изпратени да пробият блокадата на Газа и да доставят на Палестинската автономия храни и лекарства, бяха убити десетима турски граждани. Двете държави изтеглиха посланиците си за няколко години заради възникналата през 2010 г. криза.", "date": "2018.05.15", "title": "Турция изгони посланика на Израел"}
{"url": "https://news.bg/crime/abiturient-otide-na-uchilishte-s-kalashnikov-v-smolyan.html", "text": "Абитуриент Професионалната гимназия по икономика в Смолян отиде на училище с автомат \"Калашников\".Младият мъж е задържан от полицията в областния град след подаден сигнал, съобщиха от Областната дирекция на МВР в Смолян.Сигналът е подаден около обяд днес, 15 май. Според сигнала лице с неустановена самоличност, придвижващо се с автомобил със смолянска регистрация, притежава незаконно автомат \"Калашников\".Органите на реда в Смолян предприемат необходимите мерки и установяват лицето и автомобила. От полицията посочват, че момчето е задържано около 12 часа в района на ПГИ \"Карл Маркс\" - Смолян, след извършени заградителни мероприятия.Момчето е било арестувано от служители на Специализирано тактическо звено за бързи действия при ОД на МВР - Смолян, информира \"\".Маскираните полицаи арестували абитуриента пред погледите на съучениците му и родители, които били в двора на училището за тържеството по случай изпращането на 69 абитуриенти преди бала.Арестуваният бил в училището заради изпращането си. Майката на момчето също била там и присъствала на задържането му.След ареста маскираните полицаи извършили претърсване на колата, с която момчето отишло до училището - джип с марка \"Мерцедес\", който не е негов. В колата полицаите открили бутафорен автомат \"Калашников\", както и газов пистолет. Оръжията били без документи за произход.Предполага се, че задържаният носил със себе си оръжието, за да се направи на интересен пред съучениците си.Директорът на гимназията Мария Мечкарска заяви, че момчето завършва \"Икономика и информационно осигуряване\". Той никога не е имал лоши прояви според директора.Стана ясно и че абитуриентът е член е на патриотичния клуб \"Родопски хайдути\". Работел като охрана в местна дискотека.Момчето е задържано за срок до 24 часа. Работата по случая продължава, като прокуратурата също е уведомена за задържането.", "date": "2018.05.15", "title": "Абитуриент отиде на училище с \"Калашников\" в Смолян"}
{"url": "https://news.bg/education/bibliotekite-myasto-za-sreshta-na-tsennosti-i-tehnologii.html", "text": "Библиотеките могат да бъдат един от компонентите, при който може да изграждаме екосистеми на проспериращи общества в различни сектори. Това заяви председателят на Международното европейско движение и евродепутат Ева Майдел на конференция, посветена на \"Национална библиотечна седмица\". Инициативата се провежда от 14 до 18 май под наслов \"Достойно бъдеще за нашите библиотеки!\".По думите й библиотеките могат да променят живота, човешки съдби и да решават бъдещето на хората. \"Виждам интереса на гражданите, на учениците и като цяло на обществото да научи повече\", изтъкна Майдел и допълни, че трябва по-активно да се говори за библиотеките.\"Аз съм един от хората, които вярват, че библиотеките принадлежат както на настоящето, така и на бъдещето. Те могат да бъдат едно чудесно място, в което можем да прилагаме иновативни услуги и място като социално пространство\", подчерта Ева Майдел.Според Амелия Гешева, зам.-министър на културата, трябва да си отговорим на въпроса дали библиотеките принадлежат на миналото или на бъдещето. \"Библиотеките принадлежат на настоящето и чрез тях трябва да възпитаваме подрастващото поколение\", каза тя и допълни, че това е едно място, в което социалните контакти могат да се поддържат живи и истински.Деница Сачева, зам.-министър на образованието и науката коментира, изрази увереност, че децата, преминали през библиотеките, са повишили многократно своята грамотност. \"От Министерство на образованието и науката имаме идея да разширим Националната програма за музеите и всички подобни практики\", информира тя и допълни, че чрез библиотеките могат да бъдат онова място, където хората да получават сами фактите и да ги анализират.Според зам.-министър Сачева библиотеките са място с бъдеще, където технологиите и ценностите се срещат. \"Ние имаме нужда от хора, които са грамотни да работят с новата технология\", отбеляза тя.Тодор Чобанов, зам.-кмет по културни въпроси в Столична община, също приветства участниците във форума с увереността, че библиотеките утвърждават знанията във всичките й форми. Той заяви, че от Столична община ще направят всичко възможно да разширят библиотеката чрез нови форми. Една от тях е бъдещата читалня в Борисовата градина, изтъкна Чобанов и добави, че часовете в библиотеката трябва да се признаят като част от задължителната програма образованието на децата.На въпрос на news.bg къде се предвиждат да се изградят допълнителни читални, Чобанов отбеляза, че освен в района на \"Борисовата градина\", се предвижда се изгради и такава на ул. \"Вишнева\".\"Във връзка с това бих искал да кажа, че библиотеката трябва да се признае като задължителна учебна дисциплина в училищата, с която тя да се превърне не в хоби на подрастващите, а да е неделима част от тяхното ежедневие\", подчерта Тодор Чобанов.Снежана Янева, председател на Българската библиотечно-информационна асоциация, постави акцент върху проблемите в системата.В 39% от читалищните библиотеки нямат абонамент за периодични издания, едва 35% от новопостъпилата литература се набавя чрез покупка, а 65% от дарения. Други 2% от тях предоставят достъп до платени бази данни, а 0,2% е делът на дигиталните документи в библиотечните фондове.Над 17.6 млн. издания от фондовете на библиотеките годишни се ползват от граждани, а само 4286 библиотечни специалисти осигуряват библиотечното обслужване във всички библиотеки.88% от тях нямат автоматизация на технологичните процеси, над 90% нямат уебсайтове, а само 5% имат онлайн каталог. От проведената статистика на ББИА 80% от държавната субсидия е за заплати. По думите й библиотечният сектор в България обединява над 4 000 обществени, училищни и академични библиотеки. Отделно техните ползватели са над 1 млн., а посещенията ежегодно са над 11,5 млн.Според Снежана Янева подобни са и проблемите както с училищните, така и с библиотеките във висшите училища. \"Приетият през 2015 г. Закон за предучилищното и училищно образование регламентира осигуряването на библиотечно обслужване чрез функционирането на училищни библиотеки, но все още не е утвърдена предвидената в него поднормативна база\", изтъкна тя и допълни, че библиотеките във висшите учебни заведения се нуждаят от по-добро финансиране и използване на капацитета им.Мерките, които представиха от организацията на Българската библиотечно-информационна асоциация, са в областта на последователна национална политика , спешна реформа в мрежата на обществената библиотека, изпълнение на разпоредбите на Закона за предучилищното и училищното образование и библиотеките да бъдат признати за портал за достъп до научна информация.Събитието се организира за 13-та поредна година от Българската библиотечно-информационна асоциация (ББИА) с подкрепата на Фондация \"Глобални библиотеки - България\" и Фондация \"Америка за България\".", "date": "2018.05.15", "title": "Библиотеките - място за среща на ценности и технологии"}
{"url": "https://news.bg/politics/ombudsmanat-izgotvya-mehanizmi-za-zashtita-na-detsata-postradali-ot-nasilie.html", "text": "Българският парламент трябва да приеме специалния Закон за детското правосъдие и да транспонира Директивата 2012/29/ЕС за правата, подкрепата и защитата на деца, които са жертви на престъпления.Това заяви омбудсманът Мая Манолова на конференция на тема за \"Насилието над деца: правни аспекти на превенцията, разпознаването, докладването, отговора и интервенциите от страна на институциите в България\".Манолова изтъкна, че директивата има за цел да установи минимални стандарти за правата, подкрепата и защитата на жертвите на престъпления, която да замести Рамковото решение на Съвета на ЕС от 15 март 2001 г. \"Директивата трябваше да бъде транспонирана изцяло в българското законодателство до 16 ноември 2015 г., но към настоящия момент това все още не е направено\", изрази възмущението си омбудсманът.По думите й след представените правни анализи ще бъде изготвен доклад с конкретни препоръки за промени в законодателството за създаване на ефективни гаранции за защита правата на децата, жертви или свидетели на насилие. \"Докладът ще бъде предоставен на законодателната и изпълнителна власт за вземане на конкретни мерки за решаването на този проблем\", подчерта националният защитник.Манолова допълни, че като председател на институцията на омбудсмана в България изпитва огромна тревога към насилието над деца. \"Трябва да защитим децата, които са обект на насилие в училищата, на улицата или у дома\", заяви категорично Манолова.На събитието присъстваха още заместник-министърът на труда и социалната политика Росица Димитрова, зам.-министърът на образованието и науката Деница Сачева, зам.-министърът на правосъдието Десислава Ахладова, експерти и представители на УНИЦЕФ в България и др.", "date": "2018.05.15", "title": "Омбудсманът изготвя механизми за защита на децата, пострадали от насилие"}
{"url": "https://news.bg/int-politics/mariano-rahoy-nyama-da-prisastva-na-sreshtata-es-zapadnite-balkani.html", "text": "Министър-председателят на Испания Мариан Рахой няма да присъства на срещата на върха в София във формат ЕС - Западните балкани, съобщи испанската информационна агенция ЕФЕ.Днес испанският премиер пристига в София. Той ще се срещне с министър-председателя Бойко Борисов. Очаква се срещата Рахой лично да информира Борисов, че няма да участва в срещата ЕС - Западни Балкани в четвъртък.Очаква се Рахой да остане в София до сряда и да присъства на вечерята на европейските лидери. Той обаче няма да вземе участие в официалната среща.Припомняме, отказът на Рахой идва поради участието на Косово в срещата.На 23 април тази година министър-председателят на Рахой заяви, че , която ще бъде публикувана по време на срещата на върха ЕС-Западните Балкани в България през май. Причината - Мадрид не иска името и подписът на премиера Мариано Рахой да бъдат \"в същия документ, на същото ниво\" с тези на косовския лидер.По-късно стана ясно, че няма да има вето, при положение, че на декларацията се подпишат", "date": "2018.05.15", "title": "Мариано Рахой няма да присъства на срещата ЕС - Западните Балкани"}
{"url": "https://news.bg/world/represivnite-politiki-na-orban-izgoniha-fondatsiyata-na-soros-kam-berlin.html", "text": "Фондация \"Отворено общество\" на унгарско-американския милиардер Джордж Сорос съобщи, че прекратява работата си в Унгария и се мести в Германия в отговор на \"репресивните\" политики на правителството на премиера Виктор Орбан, информира АФП.\"Изправени пред засилваща се репресивна политическа и правна среда в Унгария, Фондации \"Отворено общество\" местят базираните си в Будапеща международни операции и персонал в германската столица Берлин\", се казва в съобщение на фондацията.Допълва се, че решението е взето след наложените от Орбан ограничения върху неправителствени организации.54-годишният премиер, който спечели трети пореден мандат през миналия месец, отдавна обвинява Сорос в организирането на имиграционната вълна към Европа.По-рано тази година, позовавайки се заплахи за националната сигурност, правителството обяви пакет от закони \"Спри Сорос\", които имат за цел ограничаване финансирането на неправителствени организации от чужбина. Предложенията включват специален данък за такива организации, следене на служителите им от спецслужбите и действия срещу лица, които се смята, че са замесени в нелегална имиграция от Унгария и в граничните зони.Невъзможно е да се защитят операциите ни и служителите ни в Унгария от произволната намеса на правителството, допълват от Фондация \"Отворено общество\".Повече от 100 служители в Будапеща ще бъдат засегнати от преместването в Берлин, като 60% са унгарски граждани.Сорос откри първата си фондация в Унгария през 1984 г. за насърчаване свободата на словото по време на последните години на комунизма.Финансираният от милиардера Централноевропейски университет също е обект на атака от страна на унгарското правителство след прокарване на закон за висшето образование през миналата година, който заплашва оцеляването на висшето учебно заведение в Унгария.", "date": "2018.05.15", "title": "„Репресивните” политики на Орбан изгониха фондацията на Сорос към Берлин"}
{"url": "https://news.bg/bulgaria/toplofikatsiya-sofiya-prognozirala-studen-mart-i-pribrala-parite.html", "text": "Високите мартенски сметки за парно и топла вода в София се дължат на факта, че повечето от потребителите получават месечни фактури, базирани на прогнозно потребление за съответния имот, а само 6% от битовите клиенти в София са заявили реален месечен отчет и получават фактури за реално потребената от тях топлинна енергия.Това показва  за получените високи сметки за март месец. В Комисията са получените и 552 запитвания за дължими суми и е отговорено по телефона на 755 въпроса за дяловото разпределение. При проверките по писмените жалби не са констатирани грешки в прилагането на Методиката за дялово разпределение на топлинната енергия в сгради - етажна собственост, която е приложение към Наредба №16-334 от 2007 г. за топлоснабдяването, издадена от министъра на енергетиката.94% клиенти на дружеството получават месечни фактури, базирани на прогнозно потребление за съответния имот, съгласно Методика за дялово разпределение на топлинната енергия, по която Комисията няма правомощия да се произнесе. След отчет на средствата за дялово разпределение и изготвяне на изравнителните сметки, тези клиенти ще получат информация за реалното си потребление през отоплителния сезон 2017-2018 и действителните задължения към \"Топлофикация София\" ЕАД, успокояват от КЕВР. Това означава, че разликата в прогнозната и реално потребената топлинна енергия трябва да се отчете в края на отоплителния сезон.Паралелно с това от КЕВР отчитат, че най-много жалби се подават именно срещу най-голямата топлофикация в страната с около 440 000 абонати \"Топлофикация София\" ЕАД - 73. Този брой отговаря на 49,6 % от общия брой на постъпилите жалби срещу дружествата.Срещу други топлофикационни дружества в Комисията са постъпили съответно :В КЕВР не са постъпили жалби и сигнали срещу предоставяните услуги на \"Топлофикация Враца\" ЕАД, \"Топлофикация Разград\" ЕАД, \"Брикел\" ЕАД и \"АЕЦ - Козлодуй\" ЕАД.147 са общо внесените жалби и сигнали в КЕВР от клиенти на топлинна енергия през изминалия отоплителен сезон 2017-2018 г., показват резултатите от извършения обобщен анализ на регулатора.Изминалият отоплителен сезон се оценява като по-малко проблемен в сравнение с предходния, с изключение на аварията в \"Топлофикация Перник\" АД, която бе причинена от възникнал  и което доведе до сериозно нарушаване на топлоподаването през най-студените дни.Най-голям е броят на жалбите срещу топлофикационните дружества през февруари и март 2018 г. - съответно 30 и 35. Най-малко жалби са постъпили в началото на отоплителния сезон - за последното тримесечие на 2017 г. те са общо 48.Най-много граждани се жалват от дяловото разпределение на топлинната енергия, което е основа за изготвяне на месечните и изравнителни сметки - техният брой е общо 46. За влошено качество на топлоснабдяването са сигнализирали 24-ма потребители, а 23-ма са поискали информация или становище.Анализът на КЕВР показва тенденция към намаляване на жалбите по отношение на всички дружества, с изключение на \"Топлофикация Перник\" АД. Тогава Комисията извърши извънредна проверка след аварията през зимата. При нея беше установено, че  да подава топлинна енергия с изискуемите параметри в резултат на пожар, възникнал на 19.02.2018 г. на площадката на централата, при който са сериозно засегнати основни производствени съоръжения.", "date": "2018.05.15", "title": "\"Топлофикация София\" прогнозирала студен март и прибрала парите"}
{"url": "https://news.bg/world/v-kiev-pretarsiha-ofisi-na-ria-novosti-i-drugi-ruski-medii.html", "text": "Службата за сигурност на Украйна е претърсила офиси на руската държавна медия РИА Новости и на \"Русия днес\" (RT) в столицата Киев, обявиха властите, цитирани от АФП.Претърсванията са извършени след задържането на един журналист до дома му.Говорител на службата поясни, че разследването по случая продължава, претърсени са РИА Новости и други медии.", "date": "2018.05.15", "title": "В Киев претърсиха офиси на РИА Новости и други руски медии"}
{"url": "https://news.bg/crime/sadyat-kmeta-na-selo-beli-lom-za-dokumentno-prestaplenie.html", "text": "Районната прокуратура в Разград предаде на съд кмета на лознишкото село Бели Лом за документно престъпление, съобщиха от прокуратурата.57-годишната кметица на село Бели Лом Мейнур А. ще отговаря за документно престъпление при издаване на удостоверения за наследници, извършено като продължавано деяние.На 7 октомври 2014 г. и на 9 юни 2015 год. подсъдимата съставила удостоверения за наследници на живелия в селото Новман Хюсеинов. В удостоверението 57-годишната Мейнур изключила от кръга на наследниците съпругата и сина на Хюсеинов. Така като длъжностно лице тя вписала само 7 (седем) наследници, вместо 9 (девет).Кметът на селото Мейнур А. представила лично удостоверението за наследници на покойния Хюсеинов пред разградски нотариус. Наследник на починалия Хюсеинов й продал правото на собственост върху целия му дял от земеделски земи в землището на Бели Лом.При разпита си по време на досъдебното производство Мейнур А. не се признала за виновна, като заявила, че самата тя е наследничка на Хюсеинов, но не знаела за съществуването на роднина с името Джалил. Това обаче противоречи на удостоверение за наследници на Хюсеинов, в което собственоръчно кметицата е изписала имената на неговия син Джалил.Предстои делото срещу 57-годишната жена, която е с висше образование, да бъде насрочено за разглеждане в Разградския районен съд.", "date": "2018.05.15", "title": "Съдят кмета на село Бели Лом за документно престъпление"}
{"url": "https://news.bg/news-voice/a-vie-znaete-li-takiva-kurorti.html", "text": "С типичния си стил на изказване, но и на действие, вицепремиерът Валери Симеонов заяви, че  в чийто национален курорт да има супермаркет.На среща с хотелиери във Варна беше казана репликата. Може да се предполага, че срещата не е била с обикновени търговци и магазинери, т.е. с обикновения бизнес, за чийто интереси поне на думи НФСБ се застъпва. Срещата бе посветена на старта на летния туристически сезон и малко преди това един от дошлите се оплаква на Симеонов, че пияните туристи по улиците на курортите се дължат на евтиния алкохол, продаван от супермаркетите, които дори и масички и столчета си били сложили.Съмнение в думите на този гражданин и представител на бизнеса по Черноморието няма да отправяме. Няма да коментираме и евентуалния търговски интерес, който може да стои зад тях /например, магазинче за алкохол и цигари, точно срещу неговия ресторант или хотел/.Следва обаче репликата на Валери Симеонов. И точно тя предизвиква някак естествено няколко други въпроси - не към бизнесмена/хотелиера/ресторантьора, а към вицепремиера Валери СимеоновИначе, господин Симеонов, аз зная национални курорти, в които освен супермаркети има и хипермаркети, и молове. И туристите имат правото да избират между тях и приготвената храна в заведенията. А в заведенията има защо да дадеш повече /и то много повече/ пари - и заради доброто обслужване, и заради качествената храна, и заради приятната атмосфера. А и персоналът ще те посрещне с усмивка и ще знае поне английски.Но там ходят туристи, които не се занимават със сравняване на цените на алкохола в ресторанта и в магазина. Самите собственици на заведения и магазини също. Тези туристи искат канализация, пречиствателни станции, място на плажа, чист пясък и вода, добро обслужване, медицинско обслужване, сигурност от джебчии и други измами. А... и да правят нещо друго освен да пият - културно-исторически турове, съхранени сгради и атмосфера, поддържани музеи с квалифициран персонал, атракции, почистени улици и пътища, по които да стигне бързо и лесно, и безопасно. Така че, господин Симеонов, ще вкарате туристите в ресторанта, не като затворите магазинчетата и супермаркетите в курортите, а като вкарате първо туристите в музея, в концертната зала и парка.Иначе, да - може да затворите и забраните нещо. Ефектът ще е същият като миналото лято - за да се намали шумът през нощта в \"Слънчев бряг\", бяха изскубани едни кабели и бе арестуван един диджей. С една дума - нищо, с две думи - само негативи, с три думи - на свинче звънче.", "date": "2018.05.15", "title": "А вие знаете ли такива курорти?"}
{"url": "https://news.bg/world/berlin-evropeyskiyat-suverenitet-reshavasht-za-sashtestvuvaneto-na-es.html", "text": "Финансовият министър на Германия Олаф Шолц заяви, че е добър знак, че страните членки на ЕС остават обединени в търговския спор със САЩ и дипломатическия разрив с Вашингтон за ядрената сделка с Иран, информира \"Ройтерс\".\"\", каза Шолц пред депутатите в Бундестага, допълвайки, че той приветства позицията на френския президент Еманюел Макрон.Коментирайки дебата за европейска реформа, германският министър подчерта, че подкрепя Европейският механизъм за стабилност в еврозоната да бъде превърнат в Европейски валутен фонд, което обаче трябва да бъде включено в законодателството на ЕС, изискващо вероятно промени в договора на съюза.", "date": "2018.05.15", "title": "Берлин: Европейският суверенитет - решаващ за съществуването на ЕС"}
{"url": "https://news.bg/regions/na-50-gradusa-shte-izdarzha-asfaltat-na-am-trakiya-mezhdu-plovdiv-i-stara-zagora.html", "text": "Асфалтът на ремонтирания 22 км участък от АМ \"Тракия\" ще издържа на температура до 50 градуса, съобщиха от АПИ.Средно на денонощие в отсечката между Пловдив и Стара Загора преминават близо 24 000 автомобила. От тях 18 370 са леките автомобили, 5 209 са товарните камиони, а 210 са автобусите, съобщиха от АПИ.Рехабилитацията на 22-километровата отсечка, която не е обновявана от въвеждането й в експлоатация през 1995 г., започна през миналата седмица. В момента се работи в платното за Бургас.След като завърши обновяването му, ще започнат и строителните работи в платното за София. Целта е ремонтът в участъка между 134-ти и 156-ти километър в двете посоки да завърши до края на юни, преди началото на активния туристически сезон.Строителните работи в участъка от АМ \"Тракия\" между Пловдив и Стара Загора предвиждат ремонт на настилката, отводнителни дейности, нова хоризонтална маркировка, възстановяване на пътни знаци и ограничителни системи и др.За подобряване конструкцията в участъка, който сега се ремонтира, са положени около 7 800 кв. м ПВЦ мрежа. Отделно ще се постави и близо 6 800 кв. м стоманена мрежа. 8 см биндер ще бъде положен в активната лента. Ремонтираният участък ще бъде асфалтиран и с полимермодифициран битум, устойчив на температура до 50 градуса.В момента движението на леките автомобили в ремонтирания участък е прехвърлено двупосочно в платното за София, а тежкотоварните превозни средства преминават по обходен маршрут: от пътен възел \"Пловдив Изток\" при 133-ти км на АМ \"Тракия\" по път I-8 и II-66 до пътен възел \"Плодовитово\" при 165-ти км и обратно.Министърът на регионалното развитие и благоустройството Николай Нанков и шефът на Агенция \"Пътна инфраструктура\" инж. Дончо Атанасов инспектираха ремонта на участъка от автомагистрала \"Тракия\" между Пловдив и Стара Загора.", "date": "2018.05.15", "title": "На 50 градуса ще издържа асфалтът на АМ \"Тракия\" между Пловдив и Стара Загора"}
{"url": "https://news.bg/society/balgarite-iskat-zapadnite-balkani-v-es.html", "text": "61% от българите се обявяват за приемането на държавите от Западните Балкани в Европейския съюз. Това сочат данни от социологическо проучване на Изследователски център \"Тренд\" относно нагласи на българите по отношение на интеграцията на страните от Западните Балкани в ЕС.Според 16% от българите държавите от Западните Балкани нямат място в Европейския съюз. Прави впечатление, че близо 1/4 от българите нямат мнение по този въпрос - 23%.По всичко личи, че българите осмислят като национален интерес европейската интеграция на Западните Балкани, тълкуват от \"Тренд\". Според точно 50% от анкетираните страната ни има интерес от приемането на шестте държави в ЕС. 18% пък са на другия полюс, а именно, че страната ни няма изгода от евентуалното членство на държавите от Западните Балкани в Общността. Тук отново прави впечатление големият процент от българи, които нямат мнение по този въпрос - цели 32%.Сходни са резултатите на въпроса дали приемането на Западните Балкани в ЕС ще се отрази положително или отрицателно на България.Според 52% от българите това ще се отрази положително на страната ни, а според 15% - отрицателно. И на този въпрос 33% от анкетираните нямат мнение по темата.Европейската перспектива на Западните Балкани за следващото десетилетие изглежда оптимистична през погледа на българите, отчитат от \"Тренд\". Мнозинството от българите смятат, че държавите от Западните Балкани ще бъдат приети в ЕС в рамките на следващите 10 години - 43%. 18% са на мнение, че това няма да стане в следващото десетилетие. Делът на тези, които не знаят или не могат да преценят, логично се увеличава до 39%, констатират от изследователския център.Според 58% от запитаните България трябва да помага на Западните Балкани по пътя им към еврочленство. Според 45% от българите страната ни е способна да помага за това на тези държави.18% от запитаните пък заявяват, че България не трябва да помага за евроинтеграцията на западните си съседки, а 26% са мнение, че страната ни не може да помага за това, дори и да иска.И на двамата въпроса около 1/4 от запитаните нямат мнение по темата.Според статистическите данни българите подкрепят най-силно евентуалното членство на Македония в ЕС. Цели 70% от запитаните подкрепят присъединяването на Скопие към Общността.Най-ниска е подкрепата за Косово.Черна Гора58% от българите подкрепят членството на Черна Гора в ЕС, а 19% - не. 23% от запитаните не знаят или не могат да преценят.СърбияПодкрепата за членство на Сърбия е по-голяма - 68% от анкетираните заявяват, че подкрепят европейското бъдеще на Белград. 16% пък са против, а 17% - без мнение по въпроса.МакедонияКакто вече стана ясно 70% от българите искат Македония в ЕС. Най-малко българи също така са заявили, че не искат Скопие да се присъедини към Общността - 15%. Толкова е и делът на тези, които не могат да преценят.АлбанияОтчита се малък дял на българите, които подкрепят евентуалното членство на Албания в ЕС, в сравнение с останалите страни от Западните Балкани. 45% от анкетираните са заявили, че мястото на Тирана е в ЕС, докато цели 31% са на противоположното мнение. 24% от запитаните нямат мнение по въпроса.Босна и ХерцеговинаПроучването на \"Тренд\" отчита и сравнително силна подкрепа за евентуалното членство на Босна и Херцеговина в ЕС. 56% от анкетираните са заявили, че подкрепят държавата да се присъедини към съюза. 22% пък са против, като такъв е процентът и на хората, които не могат да преценят.КосовоСамо 42% от запитаните заявяват, че подкрепят идеята за членство на Косово в ЕС. В същото време най-много българи са на мнение, че Косово не трябва да става държава членка - 33%. Една четвърт от участниците в извадката не могат да преценят дали Косово заслужава да стане пълноправен член на ЕС.Изследването на \"Тренд\" е осъществено в периода от 2 до 10 май тази година. В извадката са взели участие 1 009 пълнолетни българи.", "date": "2018.05.15", "title": "Българите искат Западните Балкани в ЕС"}
{"url": "https://news.bg/world/izraeltsite-tryabva-da-badat-sadeni-za-voenni-prestapleniya-prizova-teheran.html", "text": "Иран обяви, че израелците трябва да бъдат съдени за военни престъпления за \"бруталното клане\" на протестиращи в Газа в понеделник, информира АФП.\"\", коментира говорителят на иранското външно министерство Бахрам Гасеми.Той призова международната общност \"незабавно да предприеме действия\" и да съди израелските лидери като \"военнопрестъпници в международни съдилища\".Най-малко 59 палестинци бяха убити, а хиляди са ранени от израелските въоръжени сили, докато протестираха по границата на Газа с Израел срещу откриването на американското посолство в Йерусалим.\"\", добави Гасеми.Той обвини държавите в региона - вероятно се има предвид Саудитска Арабия, в \"предателски компромис и непристойна пасивност\", тъй като не са осъдили категорично действията на Израел.Председателят на иранския парламент Али Лариджани заяви, че решението на САЩ да преместят посолството си в Йерусалим е част от опитите за подкопаване на международните институции, включително и с изтеглянето си от Парижкото споразумение за климата и ядрената сделка с Техеран.\"\", предупреди той пред парламента и допълни, че Вашингтон тласка света към хаос.Вчера САЩ блокираха резолюция на ООН, призоваваща за международно разследване на убийствата в Газа.Междувременно Кремъл коментира, че е дълбоко обезпокоен от кръвопролитията в Газа.\"\", каза говорителят на Кремъл Дмитрий Песков.ООН предупреди, че в Газа може да възникне още насилие, но не пропусна да осъди използваната от Израел сила.Китай пък отправи призив за сдържаност в Газа, конкретно към Израел.", "date": "2018.05.15", "title": "Израелците трябва да бъдат съдени за военни престъпления, призова Техеран"}
{"url": "https://news.bg/int-politics/erdogan-planira-po-seriozen-kontrol-varhu-turskata-ikonomika.html", "text": "Реджеп Ердоган планира да поеме по-голям контрол над икономиката след президентските избори следващия месец, съобщава \"Ройтерс\". След коментарите му турската лира стигна рекордно ниско ниво.В интервю за телевизия \"Блумбърг\" в Лондон, Ердоган обясни, че централната банка е независима, но не може да се пренебрегва сигналите от ръководителя, след прехода към президентска система. \"Ще поема отговорност като безспорен ръководител на изпълнителната власт по отношение на стъпките, които трябва да се предприемат и решенията по тези въпроси\", коментира Ердоган по време на посещението си във Великобритания.Ердоган обясни, че в крайна сметка гражданите ще държат президента отговорен за всички проблеми, произтичащи от паричната политика.\"Те ще държат президента отговорен, те ще поискат това от президента. Президент, който е ефективен в паричната политика. Това може да накара някои да се почувстват неудобно, но трябва да го направим, защото тези, които управляват държавата, са отговорни пред гражданите\", допълни Ердоган.Ердоган е остър критик на високите лихвени проценти, в петък ги нарича \"майка и баща на всяко зло\". \"Лихвеният процент е причината и инфлацията е резултатът. Колкото по-нисък е лихвеният процент, толкова по-ниска ще бъде инфлацията\", обясни той.Ердоган също така коментира, че изпълнителният директор на \"ХалкБанк\" Мехмет , че помага на Иран да избегне санкциите на САЩ, е невинен и Турция иска оправдаването му. \"Ако Хакан Атила бъде обявен за престъпник, това би било почти равносилно на обявяване на турската република за престъпник\", допълни Ердоган.Коментарите на Ердоган в Лондон засилиха дългогодишната загриженост относно желанието на президента да оформи паричната политика и да попречи на способността на централната банка да удържи двуцифрената инфлация.Доходността от 10-годишните държавни облигации за кратко достигнаха най-високата си стойност за осем години. С по-ниски лихвени проценти, Ердоган иска да увеличи кредитния ръст, особено в строителната индустрия. ", "date": "2018.05.15", "title": "Ердоган планира по-сериозен контрол върху турската икономика"}
{"url": "https://news.bg/world/kndr-pokani-i-yuzhnokoreyski-zhurnalisti-za-vzrivyavaneto-na-yadreniya-poligon.html", "text": "КНДР ще покани южнокорейски журналисти от една новинарска агенция и от една телевизия да наблюдават разрушаването на ядрен полигон на 23-25 май. Информацията съобщи южнокорейското ведомство по въпросите на обединението, цитирано от \"Ройтерс\".Журналистите от Южна Корея ще летят до Пекин и оттам до Северна Корея. Други чуждестранни медии също ще отразят събитието. Те ще пътуват с влак до ядрения полигон и ще се върнат на 26 или на 27 май, се казва в съобщение на министерството, което се позовава на информация на КНДР.В събота държавната медия на КНДР обяви, че взривяването на ядрения полигон е част от изпълнение на обещанието за ядрено разоръжаване.Информацията излиза месец преди заплануваната среща на върха между КНДР и САЩ в Сингапур.", "date": "2018.05.15", "title": "КНДР покани и южнокорейски журналисти за взривяването на ядрения полигон"}
{"url": "https://news.bg/politics/demokratichna-balgariya-vizhda-v-aets-belene-restart-na-krazhbi-i-zavoy-kam-kremal.html", "text": "Демократична България смята, че исканото от министър-председателя Борисов възобновяване на прекратения проект АЕЦ \"Белене\" е завой към Кремъл и рестарт на кражбите.Те считат, че възобновяването на този \"опасен, икономически несъстоятелен, технологично остарял проект, зад което прозира двойна игра, скрепяваща управляващата коалиция и задкулисни отношения с БСП, е крайно вреден за българските геополитически, финансови и екологични интереси\".Демократична България отправя следните въпроси към министър-председателя:Според Демократична България възобновяването на АЕЦ \"Белене\" е измама спрямо дясно-центристките избиратели и представлява драстично отклонение от европейския път и опит енергийната зависимост на България от Русия да бъде невъзможна за преодоляване през следващите десетилетия.Демократична България ще отстоява интересите на гражданите и е в готовност за протестни действия в случай, че проекта АЕЦ \"Белене\" бъде възобновен.Припомняме, мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ през 2012 г. Преди дни обаче  в посока той да отпадне, а днес  в рамките на участието си в международния форум \"Атомекспо\".В началото на март месец тази година   да изготви предложение за бъдещето на АЕЦ \"Белене\" и какво ще е бъдещето на пасивите и активите на проекта.Припомняме, темата за проекта АЕЦ \"Белене\" стана отново актуална, след като от Българска академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката. , след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа.На 16 ноември 2017 г. се състоя и представянето на . Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи.  и 90-те варианта, които той дава.Въпреки че в публичното пространство продължава да се говори преди всичко за или против проекта \"Белене\", акцент в дейността и думите на министър Теменужка Петкова в последните месеци е проблемът , което е изготвено от Русия по договор и .Според Теменужка Петкова не се изключва възможността и Русия да бъде привлечена за , чието строителство беше замразено през 2013 г. Конкретни преговори по този въпрос не са водени. През октомври миналата година премиерът Бойко Борисов се срещна с представители на руската държавна компания \"Росатом\".След това обаче премиерът , който да се осъществи с европейско финансиране.", "date": "2018.05.15", "title": "Демократична България вижда в АЕЦ Белене рестарт на кражби и завой към Кремъл"}
{"url": "https://news.bg/regions/tezhki-ogranicheniya-v-dvizhenieto-v-sofiya-za-sreshtata-es-zapadnite-balkani.html", "text": "Във връзка с провеждането и осигуряването на събития, свързани с програмата на Българското председателството на Съвета на Европейския съюз, в столицата се въвеждат редица ограничения на движението за 15, 16 и 17 май - вторник, сряда и четвъртък.Припомняме, в рамките на следващите дни лидерите на държавите членки на ЕС, както и лидерите на страните от Западните Балкани, ще се съберат в София, където ще се проведе среща на върха във формат ЕС - Западните Балкани.За осигуряването на събитията се забранява престоят и паркирането на пътни превозни средства, както следва:От 08.00 часа на 15.05.2018 г. до 20.00 часа на 17.05.2018 г. по:От 08.00 часа на 16.05.2018 г. до 20.00 часа на 17.05.2018 г. по:От 08.00 часа на 16.05.2018 г. до 20.00 часа на 17.05.2018 г. по ул. \"Ген. Й. Гурко\" между ул. \"Дякон Игнатий\" и ул. \"Кн. Александър І\".От 08.00 часа на 16.05.2018 г. до 20.00 часа на 17.05.2018 г. на паркинга пред хотел \"София Балкан\".От 08.00 часа на 16.05.2018 г. до 20.00 часа на 17.05.2018 г. по:От 08.00 до 20.00 часа на 16.05.2018 г.:От 08.00 до 20.00 часа на 16.05.2018 г. на паркинга пред Резиденция Бояна (успоредно на Околовръстен път между пътен възел ул. \"Даскал Стоян Попандреев\", Околовръстен път и ул. \"Габровица\").От 12.00 до 20.00 часа на 16.05.2018 г. на ул. \"Московска\" между ул. \"Георги Бенковски\" и бариерата на Британското посолство.От 08.00 до 22.00 часа на 16.05.2018 г. по:От 08.00 до 23.00 часа на 16.05.2018 г. по:От 08.00 до 22.00 часа на 16.05.2018 г. по ул. \"Братя Миладинови\" между бул. \"Александър Стамболийски\" и ул. \"Позитано\".От 00.00 часа до приключване на мероприятието на 17.05.2018 г. на бул. \"Витоша\" между бул. \"Патриарх Евтимий\" и бул. \"Пенчо Славейков\".От 08.00 часа на 16.05.2018 г. до 20.00 часа на 17.05.2018 г. се забранява влизането на пътни превозни средства по ул. \"Астана\" между бул. \"България\" и Национален музей \"Земята и хората\".От 08.00 часа до приключване на мероприятието на 17.05.2018 г. се забранява влизането на пътни превозни средства по бул. \"Витоша\" между бул. \"Патриарх Евтимий\" и бул. \"Пенчо Славейков\", с изключение на превозните средства на масов градски транспорт.Временно ще се ограничава движението на моторни превозни средства в горепосочените участъци, по необходимост и по преценка на отдел \"Пътна полиция\" при СДВР.", "date": "2018.05.15", "title": "Тежки ограничения в движението в София за срещата ЕС - Западните Балкани"}
{"url": "https://news.bg/world/sluzhiteli-na-google-napuskat-zaradi-uchastie-vav-voenen-proekt-s-izkustven-intelekt.html", "text": "Около дузина служители на Google протестно напускат работа заради участието на технологичния гигант в проекта Maven - спорна военна програма за използване на изкуствен интелект, информира Фокс нюз, позовавайки се на сайта Gizmodo.Редица служители на компанията са обезпокоени от проекта за използване на изкуствен интелект с цел подобряване работата на безпилотни самолети. През миналия месец 3 100 служители на Google се подписаха под писмо, адресирано до изпълнителния директор Сундар Пичай. Те настояват технологичният гигант да напусне проекта.Обявен през миналата година, проект Maven е за бързо извличане на важни данни от голямо количество изображения.Според Gizmodo служителите са напуснали компанията заради различни причини - от етични съображения относно използването на изкуствен интелект за водене на бойни действия с дрон до безпокойство по отношение политическите решения на Google и потенциалната ерозия на доверието на потребителите.Новинарският сайт за технологии се позовава на вътрешен документ на технологичната компания, в който служители се аргументират за решението си да напуснат Google.Базираната в Калифорния компания Mountain View се твърди, че използва машина, която се опитва да помага на военното министерство да класифицира изображения от безпилотни самолети.Но в писмото на притеснените служители до Пичай се отбелязва, че Google \"не трябва да бъде в бизнеса с войната\". Служителите настояват Google да прекрати участието си в проекта. Те припомнят предишното мото на компанията \"Не бъди зъл\", предупреждавайки, че проект Maven непоправимо ще навреди на компанията и на способността й да се конкурира за таланти.", "date": "2018.05.15", "title": "Служители на Google напускат заради участие във военен проект с изкуствен интелект"}
{"url": "https://news.bg/regions/boryat-se-za-zhivota-na-mladezhi-sled-katastrofa-do-kazanlak.html", "text": "След тежка катастрофа на пътя Казанлък-Стара Загора, трима младежи са с опасност за живота.Снощи колата им е излетяла от пътя и 60 метра се е търкаляла в канавка, съобщава БГНЕС. Бърза помощ е откарала пострадалите в Казанлък, където лекари се борят за живота им.", "date": "2018.05.15", "title": "Борят се за живота на младежи след катастрофа до Казанлък"}
{"url": "https://news.bg/society/bdzh-prevozva-bezplatno-abiturienti-v-neravnostoyno-polozhenie.html", "text": "На 15-и и 16-и май \"БДЖ-Пътнически превози\" ЕООД осигурява безплатно пътуване до София на абитуриенти в неравностойно положение и техните ръководители.Абитуриентите, израснали без родителски грижи, ще пътуват с влак от Стара Загора до София. След абитуриентския си бал, младите хора ще се приберат до Града на липите, ползвайки отново железопътен транспорт.Ръководството на \"Холдинг БДЖ\" ЕАД за пореден път подкрепя инициативите за социална адаптация и интеграция на децата, лишени от родителска грижа, на които трябва да бъде дадена възможност да живеят в равностойно положение и да заемат своето достойно място в обществото.Инициативата се осъществява съвместно с Асоциация \"Милосърдие - майка Мария\", която всяка година организира благотворителен абитуриентски бал в столицата. Националният железопътен превозвач участва вече над двадесет години в благородната кауза, осигурявайки превоза за абитуриентския бал на младежите в неравностойно положение.", "date": "2018.05.15", "title": "БДЖ превозва безплатно абитуриенти в неравностойно положение"}
{"url": "https://news.bg/crime/napadatelyat-ot-stolichniya-troley-e-narkoman-i-prestapnik.html", "text": "Нападателят от столичния тролей №7 е 33-годишен мъж, криминално проявен, регистриран е и за наркомания, съобщава БТВ. В него са открити и няколко шишета метадон.\"Шофьорът е реагирал адекватно, като е затворил вратите, за да не избяга нарушителят. Органите на МВР са пристигнали до 8-9 минути\", коментира зам.-директорът на \"Столичния електротранспорт\" Иво Василев.Намушканото с нож момче остава в болница, няма опасност за живота му. Припомняме, 17-годишният си навлякъл гнева на нападателя, защото направил забележка на група момчета, плюещи семки по пода на тролейбуса. Към момента пострадалият е в \"Пирогов\" с рана в областта на гърдите.Поради естеството на травмата се е наложила операция, но като цяло общото му състояние е добро. Животът му е извън опасност и пострадалият се намира в общо отделение, а не в реанимация. Очаква се да бъде изписан за домашно лечение след 2-3 дни. ", "date": "2018.05.15", "title": "Нападателят от столичния тролей е наркоман и престъпник"}
{"url": "https://news.bg/bulgaria/credissimo-podari-novi-sportni-ploshtadki-na-zhitelite-na-sofiya.html", "text": " осигури нови спортни площадки в три столични района като част от кампанията \"Credissimo и шампионите на България - Заедно сме първи!\", свързани с инициативите, определящи София като \"Европейска столица на спорта\" за 2018 г. Жителите на район \"Триадица\", район \"Младост\" и район \"Витоша\" имат възможността да използват спортните съоръжения, поставени на ключови локации. Съоръженията са създадени от компанията \"Титан Фитнес\", като включват уреди за разнообразни физически упражнения и натоварване на всички мускулни групи.На 14 май 2018 г. в присъствието на доц. д-р Тодор Чобанов - заместник-кмет по направление Култура, образование, спорт и превенция на зависимости, Ирена Димитрова - директор дирекция \"Превенция, интеграция, спорт и туризъм\", Велислава Кръстева - народен представител, както и други официални гости, в Южен парк беше официално открита третата спортна площадка.\"Изказвам огромна благодарност към Credissimo и към всички вас, които направихте това събитие възможно, с цел да осигурим на жителите на София възможност да практикуват любимите им спортове. Надявам се, че с примера на Credissimo, ще вдъхновим и други компании, които по същия начин да изграждат нови спортни съоръжения и да обръщат все повече внимание на стимулирането на активния начин на живот и развитието на младите таланти\", коментира доц. д-р Тодор Чобанов.В предстоящите месеци проектът ще продължи с изграждането на още спортни съоръжения в столицата както и площадки, специално предназначени за деца в Борисова градина.\"За целия ни екип е изключителна чест да имаме възможност да спомагаме за развитието на младите български таланти, както и да стимулираме интереса към спорта чрез кампанията ни. Вярваме, че благодарение на нашата подкрепа и общите усилия, които всички полагаме, ще дадем все повече възможности за младите хора да откриват и развиват своите таланти\", сподели Ивелин Камбуров, финансов директор на компанията.В световен мащаб през последните години потребителите все повече се доверяват и предпочитат удобството и сигурността на интернет услугите в своето ежедневие. Тази тенденция се отразява и върху потреблението на финансови услуги и продукти, като все по-голяма част от тях се дигитализират с цел улеснение на клиента, в съчетание с пълна проследимост и сигурност при преноса на данни. Тази тенденция се потвърждава и от доклада на Европейската централна банка, според който вече над 60% от кредитите до 2 000 евро се отпускат изцяло онлайн.Credissimo е лидер в налагането на новаторски онлайн решения и модели във ФинТех сектора в България като постоянно се стреми да надскача очакванията на своите клиенти, предлагайки им изцяло онлайн продукти и услуги на световно ниво с персонално отношение към всеки клиент.С разширяването на дейността си дружеството затвърждава водещата си позиция в онлайн кредитирането на българския пазар и е една от най-бързо развиващите се технологични компании в региона. ФинТек групата вече е пазарен лидер и в Македония, като изключително успешно се развива и на полския пазар, където оперира вече повече от половин година. През следващите месеци предстои да наложи и внедри своя бизнес модел и технологии в Испания и Румъния. Credissimo ще е и първата европейска ФинТек компания, която ще навлезе и предложи  в Колумбия.", "date": "2018.05.15", "title": "Credissimo подари нови спортни площадки на жителите на София"}
{"url": "https://news.bg/regions/tretiyat-lach-na-metroto-zatvarya-stolichniya-bulevard-vladimir-vazov.html", "text": "Заради изграждането на третия лъч на метрото в София, от днес, 15 май, до 15 ноември се налага промяна в движението по булевард \"Владимир Вазов\".От Столична община информират, че за посочения период се забранява влизането на пътни превозни средства по крайна дясна пътна лента от южната страна на северното пътно платно на булевард \"Владимир Вазов\", между улиците \"Черковна\" и \"Тодорини кукли\".Движението ще се извършва двупосочно в по една пътна лента в посока.За същия период временно се измества комбинирана автобусна и тролейбусна спирка, по маршрута на автобусни линии №78, 79, 120, тролейбусна линия № 1, както и нощна линия 3 - \"ХИПЕРМАРКЕТ БИЛА\" на бул. \"Владимир Вазов\". Спирката се измества напред при бензиностанция \"Шел\" в посока улица \"Черковна\".", "date": "2018.05.15", "title": "Третият лъч на метрото затваря столичния булевард \"Владимир Вазов\""}
{"url": "https://news.bg/energy/imame-nay-niski-tseni-na-goriva-v-evropa-ochakva-se-uvelichenie.html", "text": "Горивата на дребно в България са най-ниски за Европа, очаква се леко увеличение от порядъка на няколко стотинки. Сивият сектор присъства сериозно в търговията на горива в България, обясни пред БНТ изпълнителният директор на Българската петролна и газова асоциация Андрей Делчев.Според него, разликите в цените на горивата в различните вериги са между 10 и 15 стотинки в зависимост от местоположението и търсенето. Разликата е в зависимост от стратегията на всяка фирма и услугите, които предлага.Във връзка със сивия сектор в бранша, Делчев коментира, че дори да няма официални данни, този пазар е в рамките на 25-30%. Идеята да се приеме браншови закон за търговията на горива, ще помогне да се уреди по-стриктно тази материя.Според Делчев, на световните пазара има достатъчно количество суров петрол, има уравновесяване на търсенето и предлагането и може да се очаква успокоение в световен мащаб.", "date": "2018.05.15", "title": "Имаме най-ниски цени на горива в Европа, очаква се увеличение"}
{"url": "https://news.bg/society/i-dnes-tarsyat-boyan-petrov.html", "text": "Спасителната операция по издирването на българския алпинист Боян Петров ще продължи и днес. Това заяви пред БНР алпинистът Кирил Петков, който е от екипа на Петров.Към момента Кирил Петков се намира в района, където се провежда спасителната операция.Вчера спасителите са се прибрали в базовия лагер под връх Шиша Пангма, носейки вещи на Боян Петров, открити при лагер 3. Хеликоптерите не успяха да се включат в действията по издирването на алпиниста заради лошото време в планината.По думите на Петков се планира издирването на Петров да продължи днес и утре, така че да се проверят всички възможности.\"Китайската група остана, не се прибраха, въпреки че можеха, с идеята да се анализират сравнително нископланински точки между лагер 1 и базовия лагер. Сега обхождат тези точки. Мисията не е приключила, продължава, докато не свършат всички тези възможности.\"Тази сутрин времето в планината е било слънчево.\"Беше страшно, когато те бяха на десет метра от върха. Говорим за 8 хиляди метра. Тогава нямаше смисъл да се натиска още 10 метра да се стигне до самия връх, защото там нямаше никакъв шанс Боян да се намери жив. А за 10 метра, само за да се намери потенциално тялото му, за което също беше много малък шансът, въобще не си заслужаваше рискът за тези хора. Сега вече говорим за по-ниската част на планината. Рискът е ако не нулев, то поне много малък, непопълнено квадратче\", коментира още Петков.Българинът ще остане на мястото на спасителната операция и в утрешния ден, след което ще реши какво да предприеме.Днес е десетият ден от началото на операцията по издирването на Боян. В следващите дни екипът му ще даде пресконференция за това как е протекла операцията.Припомняме, на 13 май, неделя, група от двама шерпи и двама китайски алпинисти са достигнали до лагер 3 на върха, където не са намерили палатката на Петров. На мястото са открити и тениска и кутията с инсулин на алпиниста. Предполага се, че вятърът е издухал палатката, а вещите на Боян са изпаднали от нея. Малко след това спасителите стигнаха на 10 метра от връх Шиша Пангма, където не намериха следи от българския алпинист.На 13 май Радослава Ненова, жената до изчезналия в Хималаите алпинист, написа в профила си във \"Фейсбук\", че е взела решение спасителната операция за вчера да приключи, така че спасителите да не рискуват живота си. Тя заяви, че предпочита на слизане спасителните екипи да претърсят отново районите, където има шанс Боян да бъде открит жив.\"Вчера в много труден за мен разговор взех решение да не се изкачва върхът днес. От лагер 3 нагоре няма да го намерим жив. Колкото и да ми се иска да не губя надежда - за мен животът и оцеляването на всички участници в спасителната акция е много важен и макар да ми е много трудно, не виждам смисъл да бъдат застрашени и други животи\", написа Ненова.", "date": "2018.05.15", "title": "И днес търсят Боян Петров"}
{"url": "https://news.bg/society/fen-ot-agitkata-narisuval-svastikite-po-detsata-na-macha-za-kupata.html", "text": "Непознат фен е нарисувал свастики по децата на мача за купата на България. Това заяви пред Нова бащата на едно от децата, които предизвикаха силна вълна от възмущение, след като бяха снимани с изрисувани свастики по време на мача за Купата на България между Славия и Левски.Бащата на детето не знаел какво е нарисувано по тялото на сина му.\"Не знаех какво има по тялото на сина ми. Неподходящите знаци и надписи бяха изрисувани от непознат човек на стадиона. След това детето си беше облякло тениската и видях рисунките, едва когато той вече беше на пистата\", допълни бащата.Припомняме, снимките станаха повод за . Резултатите от проверката се очакват утре, 16 май.\"Детето ми е първи клас и изобщо не знае какво означава тези неща. За първи път е изрисуван така. Просто стана грешка\", каза още бащата на момчето. По думите му той не познава другото дете, което беше снимано със нацистки символи по тялото, нито неговите родители.Мъжът бе категоричен, че синът му не е в опасност, когато стои на пистата на стадиона по време на футболна среща. \"За първи път го заведох на стадиона, когато беше на 4 месеца. От 5-годишен ходи с мен на всички мачове\", допълни още бащата.", "date": "2018.05.15", "title": "Фен от агитката нарисувал свастиките по децата на мача за купата"}
{"url": "https://news.bg/world/kitayski-earbas-a319-katsna-sas-schupeno-na-10-hil-m-predno-staklo.html", "text": "Самолет на \"Съчуан еърлайнс\", извърши аварийно кацане, след като вторият пилот е \"засмукан наполовина\" от самолета, след счупване на предното стъкло на пилотската кабина, съобщава \"Ройтерс\", цитирайки капитана на самолета.Капитан Лиу Чуанджиян, приземява ръчно Еърбъс A319, след като на близо 10 хил. м надморска височина губи дясното стъкло в пилотската кабина, появява се и внезапна загуба на налягане и спад в температурата.\"Нямаше предупреждение, внезапно предното стъкло просто се спука и следващото нещо, което се случи - моят помощник пилот бе засмукан наполовина от прозореца. Всичко в кабината се озова във въздуха. Повечето от оборудването не функционираше ... не можех да чуя радиото. Самолетът трепереше толкова силно, че не можех да чета измервателните уреди\", коментира капитанът на полета. Вторият пилот, който е бил с предпазен колан е притеглен назад и има наранявания, още един член на екипаж е ранен при спускането, но нито един от 119 пътници на самолета не е бил ранен, съобщава китайската ГД \"Гражданска въздухоплавателна администрация\" Провежда се разследване, как се е стигнало до инцидента. Самолетът е излетял от централната китайска община Чонгчинг и е пътувал към тибетската столица на Лхаса, кацнал е аварийно в югозападния град Ченгду.\"Екипажът ни сервираше закуска, когато самолетът започна да се разклаща. Не знаехме какво става и се паникьосахме. Тогава кислородните маски паднаха ... Преживяхме няколко секунди със свободно падане, преди да се стабилизираме отново. Все още съм притеснен. Не смея да се кача на самолет. Но съм и щастлив, че оцеляхме\", коментира един от пътниците.Предното стъкло се е счупило около половин час, след като самолетът е излетял. според докла, машината има 19 912 летателни часа, откакто е във владение на авиокомпанията от юли 2011 г.Инциденти с напукани предни стъкла, се случват редовно поради птици или удари от мълнии, но такива с цели предни стъкла са изключително редки.", "date": "2018.05.15", "title": "Китайски Еърбъс А319 кацна със счупено на 10 хил. м предно стъкло"}
{"url": "https://news.bg/health/10-godini-se-trupali-problemite-v-bolnitsite-v-lovech-i-vratsa.html", "text": "Проблемите в болниците в Ловеч и Враца са се натрупвали от 10 години. Това заяви пред bTV заместник-министърът на здравеопазването Жени Начева.Според Начева здравният министър Кирил Ананиев е предприел действия за прекратяването на порочните практики, чрез които се източват болниците у нас.По думите на Начева болницата във Враца е източвана години наред. Това ставало с чатни структури, дублиращи дейности. Мерките на МЗ били именно за изготвяне на финансови правила, така че да не се допускат занапред подобни практики.Начева беше категорична, че ще се търси отговорност от виновните лица.Относно вчерашните провокации във Враца Начева заяви, че уважава позицията на работещите в болницата служители.Припомняме, вчера заместник-министърът на здравеопазването беше на посещение във Враца, за да представи новия изпълнителен директор на МБАЛ \"Христо Ботев\" в областния град, както и да разговаря с персонала относно изплащането на забавените възнаграждения. Начева обаче беше изпратена от заведението по необичаен начин - жена започна да замеря зам.-министъра с яйца.Стана ясно, че жената се казва Полина Комитса. Пред Нова тя заяви, че възприема постъпката си като акт на отчаяние.\"Това, че замерих с яйце зам.-министъра на здравеопазването, беше акт на отчаяние. От толкова време нещата нямат никакво развитие. Имам пет деца, за които в момента няма никакво здравеопазване във Враца\", заяви жената.", "date": "2018.05.15", "title": "10 години се трупали проблемите в болниците в Ловеч и Враца"}
{"url": "https://news.bg/regions/kyustendilsko-selo-iska-kamera-za-skorost-sreshtu-besnite-shofyori.html", "text": "Жителите на кюстендилското село Нови чифлик настояват в селото да се монтира камера за контрол на скоростта, съобщи БНТ.Причината - през селото минава главен път, по който ежедневно водачи шофират с бясна скорост, без да спазват ограниченията за скоростта в населено място.Според жителите поставянето на камера за контрол на скоростта ще дисциплинира шофьорите, които нарушават правилата.Местните са категорични, че участъкът е опасен. Колите минавали със скорост, двойна на въведеното ограничение за населено място от 50 километра в час. В същото време пешеходната пътека на главния път била само една.Шофьорите обаче са против слагането на камера, защото в съседното село вече била поставена такава.", "date": "2018.05.15", "title": "Кюстендилско село иска камера за скорост срещу бесните шофьори"}
{"url": "https://news.bg/society/margaritov-iska-individualni-dogovori-mezhdu-potrebiteli-i-estestveni-monopolisti.html", "text": "КЗП предлага индивидуални договори между потребители и естествени монополисти. Според председателя на Комисията за защита на потребителите - КЗП Димитър Маргаритов, един от най-честите въпроси на граждани за топлофикационните дружества е свързан с \"такса сградна инсталация\". Много хора считат таза такса за несправедлива или неясна по отношение на изчисляване на сумите за топлоенергия в общите части.  Маргаритов обяснява, че институциите търсят начин за установяване на \"справедливост в отношенията между доставчика на топлоенергия и потребителите\". Министерството на енергетиката сформира работна група с участието на КЗП за изработване на предложения за оптимизиране на нормативната уредба, включени са и граждански организации.\"Започваме с идеята за индивидуалните договори. Всеки потребител ще трябва да може да подпише договор, в който да е посочено какво му струва единицата на това, което той ползва, съответно - как се измерва и да е напълно проследим този процес\", коментира председателят на КЗП. \"Когато говорим за останалите сектори в т. нар. монополизиран пазар, симптоматично продължават да са най-много жалбите за надписани сметки и оспорване на начислени такси - както по отношение на електроразпределителните дружества, така и по отношение на ВиК\", обясни Маргаритов. По потвърдено от съда решение на КЗП, потребителите не могат да бъдат задължавани да плащат оспорена от тях сметка до произнасянето на доставчика по жалбата им. \"Ако имате сметка за ток, която ви се струва, че е надписана, можете да я оспорите в 30-дневен срок и електроразпределителното дружество е длъжно да се произнесе\", допълни председателят на КЗП.През този период търговецът не може нито да задължи абоната си с каквито и да било плащания, нито да му спре услугата, коментира Димитър Маргаритов.", "date": "2018.05.15", "title": "Маргаритов иска индивидуални договори между потребители и естествени монополисти"}
{"url": "https://news.bg/regions/otnovo-raboti-detskoto-otdelenie-v-bolnitsata-v-sandanski.html", "text": "Отделението по детски болести в болницата в Сандански - МБАЛ \"Югозападна\", работи отново.В отделението вече се приемат деца за болнично лечение, съобщи БНТ.Припомняме, заради недостатъчен брой лекари, детското отделение в Сандански спря да функционира преди около два месеца.Грижи за децата ще полагат трима педиатри. Медиците са подписали договорите си в края на миналия месец.В отделението са се завърнали завеждащия отделението д-р Офелия Стаматова и д-р Даниела Панковска. С тях ще работи и д-р Маргарита Гетова, която идва от детското отделение в Пирдоп.", "date": "2018.05.15", "title": "Отново работи детското отделение в болницата в Сандански"}
{"url": "https://news.bg/world/facebook-spira-okolo-200-prilozheniya-po-razsledvane-za-zloupotrebi-s-danni.html", "text": "Facebook спира около 200 приложения по съмнения за злоупотреба с информация на потребителите, споделена на или чрез платформата, съобщава \"Уол Стрийт Джърнал\".Приложенията са част от хилядите, които Facebook проучва в свое вътрешно разследване. Компанията започна разследването, след като съобщи, че  в продължение на години.Facebook обяви през 2014 г., че ще промени политиката си, което значително ще намали достъпа до данните, които приложенията могат да получат. Промените влязоха в сила през 2015 г. Марк Зукърбърг обяви през март, че разследването би помогнало да се идентифицират и възпират лошите играчи.\"Трябва да се положат още много усилия, за да се намерят всички приложения, които вероятно са злоупотребили с данните на хората във Facebook - и това ще отнеме време. Ние инвестираме сериозно, за да се уверим, че това разследване е колкото е възможно по-пълно и навременно. Ще ви информираме за нашия напредък\", пише вицепрезидентът по продуктови партньорства на Facebook Айм Арчибонг. ", "date": "2018.05.15", "title": "Facebook спира около 200 приложения по разследване за злоупотреби с данни"}
{"url": "https://news.bg/crime/apelativniyat-spetssad-osadi-efektivno-podkupnite-politsai-po-deloto-palkite.html", "text": "Апелативният специализиран наказателен съд постанови ефективни присъди за 8 от 12-те подсъдими пътни полицаи от ОД МВР Пазарджик, задържани през лятото на 2011 г. при полицейска операция под названието \"Палките\". Всички те са осъдени за участие в организирана престъпна група, а петима от тях - и за взимане на подкуп.Въззивната съдебна инстанция потвърди оправдателните присъди на СпНС спрямо останалите четирима служители на МВР, обвинени единствено за получаване на подкупи.На двама от подсъдимите съдът наложи наказание от 4 години лишаване от свобода, на други трима - по 3 години и шест месеца, а на останалите трима по 3 години лишаване от свобода. За всички тях съдът постанови и лишаване от право да заемат длъжност в органите на МВР и да упражняват професията полицай за срок от 5 години. Наложени са им и глоби в размер от 3 до 4 хиляди лева.На 28 ноември 2016 г. първата съдебна инстанция оправда всички дванадесет подсъдими по делото, след като прецени, че няма достатъчно доказателства за повдигнатите им обвинения. Разследването започва по сигнали на изнудвани шофьори, според които от тях са били искани между 20 и 50 лева, за да не бъдат санкционирани с по-тежки административни наказания.Присъдата на Апелативния специализиран наказателен съд не е окончателна и подлежи на обжалване и протест пред Върховния касационен съд.Припомняме, подсъдимите служители на КАТ бяха задържани . Тогава бе обявено, че преди това групата е наблюдавана повече от два месеца.След задържането си всички полицаи обаче бяха .Припомняме, на едно от предишните заседания стана ясно, че  са изключително некачествени и на тях се чуват само отделни реплики.", "date": "2018.05.15", "title": "Апелативният спецсъд осъди ефективно подкупните полицаи по делото \"Палките\" "}
{"url": "https://news.bg/politics/zaharieva-ne-pesti-usiliya-za-zapadnite-balkani.html", "text": "Българското председателство не пести усилия за присъединяването на страните от Западните Балкани в ЕС. Това обясни външният министър Екатерина Захариева на форум за социалното и икономическо сближаване на Балканите.Тя призна, че има членки, които не са особено отворени за разширяването на общността. Кандидатките пък трябвало да докажат, че се борят с организираната престъпност.Когато видя повече пари за кохезия в бюджета на ЕС, тогава ще се убедя, че политиката по присъединяване наистина е желана от Съюза, отсече първият ни дипломат.Позитиви тя вижда в увеличаване на парите за сигурност, за икономиката, за частния сектор, увеличаване двойно на средствата за образованието и увеличаване на средствата, свързани с наука и иновации. Притеснително обаче е намаляването на средствата за кохезия и за обща селскостопанска политика, защото бюджетът ще определи бъдещето на Европейския съюз, коментира министър Захариева.Захариева отново се обяви за транспортна свързаност между страните.Българският външен министър има големи очаквания към срещата на върха на 17 май. Според нея срещата ще е голям успех. Всички лидери ще подпишат декларацията, с която ще приключи срещата", "date": "2018.05.15", "title": "Захариева не пести усилия за Западните Балкани"}
{"url": "https://news.bg/world/melaniya-tramp-se-podlozhi-na-operatsiya.html", "text": "Първата дама на САЩ Мелания Тръмп е била оперирана успешно, предаде АП.Агенцията отбелязва, че това се е наложило заради доброкачествено образувание в бъбреците.Тази сутрин първата дама Мелания Тръмп бе подложена на процедура по емболизация за лекуване на доброкачествен проблем в бъбреците, обявиха от Белия дом.Президентът на САЩ Доналд Тръмп е посетил първата дама. Това съобщава от негово съобщение в \"Туитър\".", "date": "2018.05.15", "title": "Мелания Тръмп се подложи на операция"}
{"url": "https://news.bg/press/deputatite-vzemat-po-malko-milionerite-stavat-poveche-261-osadeni-za-uchastie-v-bandi.html", "text": "Депутатите вземат по-малко, милионерите стават повечеЗаплатите на народните представители намаляват средно със 195 лв. месечно, а на президента - с над 580 лв. Причината е в обявената от НСИ средна заплата за март в обществения сектор, която е намаляла в сравнение с тази през декември. От нея се изчисляват заплатите на депутатите, министрите, премиера и президента. Така общият брой на \"милионерските\" сметки към март 2018 г. вече е 816. Спрямо февруари централната банка е регистрирала леко намаление само на най-големите влогове - те са със 17 по-малко.261 осъдени за участие в бандиДвеста шейсет и един души са осъдени за участие в организирани престъпни групи с влезли в сила наказания през миналата година. Броят им е над два пъти по-голям спрямо 2016 г. (125) и близо 4 пъти спрямо 2015 г. (71). Това стана ясно от Доклад за прилагането на закона и дейността на прокуратурата и разследващите органи през 2017 г., публикуван от прокуратурата.Прокурорите са работили по 694 досъдебни производства срещу престъпни групи през м.г., като през 2016 г. те са били 620. Наблюдавани са били и 2825 дела срещу обвинени за корупционни престъпления, като са влезли в сила присъдите на 364 души. 121 от тях са за подкупи, колкото е бил и броят им през 2016 г.Яки глоби за шумовия терор и бивакуване на плажаMина общественото обсъждане на новият Закон за концесиите и той ще влезе в с сила от следващата година за морските плажове.В него е упоменато групирането на плажовете. Там са предвидени санкции по отношение къмпингуване на територията на морския плаж и дюните, заяви министър във Варна министърът на туризма Николина Ангелкова след среща с бранша за подготовката и посрещането на летния туристически сезон. Заедно с нея бяха вицепремиерът Валери Симеонов и екоминистърът Нено Димов.Искаме по-малко бюрокрация и формалности за превозвачитеВ момента ЕС работи по усъвършенстването на правилата на Съюза, отнасящи се до товарния автомобилен транспорт. Целта е да се опростят разпоредбите, които уреждат работата на шофьорите и автомобилните превозвачи на товари, и да се създадат възможности за развитие на сектора. В България и в други държави членки имаше много обсъждания по тази тема, тъй като на автомобилния превоз на товари се пада значителен дял от икономиката и от общата трудова заетост.Задава се ново поскъпване на тока, парното и газа Ново поскъпване на тока, газа, парното и топлата вода се задава от юли заради повишението на цените на горивата. Това съобщи председателят на Комисията за енергийно и водно регулиране (КЕВР) Иван Иванов вчера.\"От юли се очакват по-високи цени на природния газ, парното, топлата вода и на тока, произвеждан от топлофикациите по комбиниран начин, ако се запази тенденцията на скок на цените на петрола на международните пазари\", каза той.Иванов все пак се застрахова, че е много рано за точни прогнози и изрази надежда, че през следващия месец международните събития, които са предизвикали това повишаване, постепенно ще отшумят.Теменужка Петкова: Готови сме с доклада за изграждането на АЕЦ \"Белене\"До броени дни в парламента ще бъде внесен докладът за АЕЦ \"Белене\", чието основно послание е, че трябва да се потърси възможност за реализацията на този проект. Това стана ясно от коментар на енергийния министър Теменужка Петкова, цитирана от Агенция \"Фокус\". Петкова е в Сочи за международния форум \"Атомекспо\" в периода 14-16 май.Народното събрание възложи на Министерството на енергетиката в срок до 30 юни да подготви доклад с конкретни предложения за най-добрия начин да се оползотворят всички активи във връзка с проекта \"АЕЦ \"Белене\" и работна група е натоварена да разработи всички възможни варианти за оползотворяване на оборудването, заедно с икономическа оценка на всеки от тях. \"Смея да твърдя, че сме готови с доклада и се надявам до броени дни да бъде внесен в българския парламент\", заявява Петкова.Врачански медици замериха с яйца зам.-министърМедиците от врачанската МБАЛ \"Христо Ботев\" се вдигнаха на бунт заради забавените с три месеца заплати. Недоволни хвърлиха яйца по зам.-министър Жени Начева, която вчера отиде в болницата да представи новия директор.От МЗ за пореден път обещаха спешно решаване на проблемите на болницата, която има дългове за милиони. Начева пак увери, че болницата няма да затвори, в рамките на вчерашния ден ще им бъдат преведени заплатите за февруари, до края на май и априлските, и ще останат неразплатени само мартенските.Кризата в болницата се задълбочава, медиците масово напускат, затворени са 5 отделения, от седмица не работи реанимацията, а от вчера без лекар е спешното отделение.", "date": "2018.05.15", "title": "Депутатите вземат по-малко, милионерите стават повече, 261 осъдени за участие в банди"}
{"url": "https://news.bg/world/100-godishen-shofyor-udari-mertsedes-v-riga.html", "text": "100 - годишен шофьор е ударил мерцедес при движение на заден ход, съобщават местни медии.Шофьорът е бил зад волана на мазда. Инцидентът е станал на 12 май на паркинг. Полицейски патрул забелязал случката. Той попитал водача на маздата дали се чувства добре.100 - годишният водач чистосърдечно си признал, че не е усетил удара.Инцидентът поставя въпроса дали възрастните хора трябва да шофират.", "date": "2018.05.15", "title": "100 - годишен шофьор удари мерцедес в Рига"}
{"url": "https://news.bg/world/balgarski-uchenichki-izcheznaha-misteriozno-v-sasht.html", "text": "Две българки, ученички в Rolling Meadows High School, са обявени за издирване от полицията в чикагското предградие Арлингтън хайтс. Натали Наскова, на 16 години, и Велина Шентова, на 18 години, са в неизвестност от няколко дни. Последната информация за тях е, че са били на училище, пише bg-voice.com.\"Моята дъщеря просто не се прибра\", казва Натали Пенчева, майка на Натали. \"Каза ми, че трябва да остане допълнително след училище, но така и не се прибра\", добавя майката. Тя се е чула по телефона с другото момиче в неизвестност Велина във вторник вечерта.\"Аз я молих, ако знае нещо за Натали, да ми каже, но тя заяви, че нищо не знае\". На следващата сутрин и тя изчезва безследно. Бащата на Велина, Делчо Шинтов, кара камион и не е бил в града по това време, но каза, че се е чул за последно с дъщеря си в сряда сутрин, когато тя му каза, че й е било лошо и че не и се ходи на училище.\"Аз и казах, че трябва да иде и тя ми каза добре, ще ида. Трябва да вземе изпити преди да си замине за България\" добавя Делчо. \"В много добри отношения сме с дъщеря ми\" добавя той. Също в сряда, в 10,30 преди обед му се обажда бащата на Натали с информация, че Велина не е отишла на училище. \"От тогава и звъня и до сега телефона й е изключен\", казва Делчо Шентов.Според него и това, което му е казано от разследващите, няколко момичета от училището на българките са казали на полицията, че са видели тийнейджърките на бензиностанцията на Old Wilky и Alngounquin Rd в Арлингтън Хайтс с мъж, видимо по-възрастен от тях, от латино произход. Към момента от полицията не дават никаква информация по разследването и не са пуснали дори съобщение към медиите. Родителите на двете момиче са силно разтревожени, тъй като с тях няма връзка от няколко дни.\"Телефоните и айпадите им са изключени, няма как да се проследят\", казва майката на Натали. \"Най-странното е, че уж са били на училище, а никой от техните съученици нищо не знае\", добавя Наталия Пенчева. \"Моля се само да са добре, дано да са някакви детски щуротии. Момичетата са хубави, те мислят още по детски\", са думите на разтревожената майка.От дома й липсват някои дрехи на дъщеря й, затова и майката се надява това е хлапашка постъпка и двете момичета да се приберат живи и здрави. Липсва и зелената карта на 16 годишната Натали, въпреки, че като юноша властите няма да и разрешат да напусне страната сама. Възможно е момичетата да са решили да избягат, но според майката без пари, не могат да стигнат далеч. Делчо Шентов казва че не е забелязвал никакъв знак, че дъщеря му Велина планира да бяга или иска да напусне дома си или града.\"На 22-ри има билет за България. На 24-ти нейния випуск има бал, купили сме обувки, чанти\", разказва бащата. Родителите молят ако някой има информация за момичетата незабавно да се обади на Arlington Heights Police Department на 847-368-5300.", "date": "2018.05.15", "title": "Български ученички изчезнаха мистериозно в САЩ"}
{"url": "https://news.bg/world/erdogan-otzovava-poslanitsi-ot-sasht-i-izrael.html", "text": "Турският президент Реджеп Тайип Ердоган каза, че Анкара отзовава своите посланици от Вашингтон и Тел Авив за консултации. Това съобщи турският телевизионен канал NTV.\"Отзовахме нашите посланици от Вашингтон и Тел Авив за консултации. Искаме извънредна среща на върха на Организацията за ислямско сътрудничество. Предлагаме също свикване на извънредно заседание на Съвета за сигурност на ООН. Ще проведем разговори с много лидери \", каза Ердоган.Според него Анкара приема тези решения в отговор на израелските действия в ивицата Газа.Той добави, че от 15 май Турция обявява тридневен национален траур в солидарност с \"палестинските братя\".По-рано бе съобщено, че по време на сблъсъците с палестинци израелската армия в ивицата Газа са загинали 52 души, а повече от две хиляди бяха ранени.", "date": "2018.05.15", "title": "Ердоган отзовава посланици от САЩ и Израел"}
{"url": "https://news.bg/world/kitay-shte-ima-visokoskorosten-vlak-za-zimnata-olimpiada.html", "text": "Китай планира да изгради високоскоростен влак за Зимната олимпиада през 2012 г.За целта страната ще използва опита и на френската компания ТЖВ.Прототипът трябва да бъде сглобен до края на годината. Първите тестове на железницата са планирани да бъдат извършени през 2019 г.Линията ще трябва да свързва столицата Пекин с планинския регион на провинция Хебей, за където са планирани провеждането на състезанията.През последните години Китай залага на развитието на железопътния транспорт.", "date": "2018.05.15", "title": "Китай ще има  високоскоростен влак за Зимната олимпиада"}
{"url": "https://news.bg/world/sasht-zasilvat-ohranata-na-svoite-misii.html", "text": "Съединените щати засилиха охраната на своите посолства в Йордания, Израел и Турция. Това става след преместването на американското посолство от Тел Авив в Йерусалим. Това съобщи NBC News.Няколко десетки морски пехотинци са пристигнали в мисиите на САЩ в Турция, Израел и Йордания.Държавният департамент и Пентагонът също обмислят възможността за укрепване на мерките за сигурност в посолствата на САЩ в Ливан, Египет и Пакистан.По време на сблъсъци на палестинците с израелската армия в ивицата Газа загинаха 59 души, а повече от две хиляди бяха ранени.", "date": "2018.05.15", "title": "САЩ засилват охраната на своите мисии"}
{"url": "https://news.bg/world/sasht-blokiraha-oon.html", "text": "САЩ са блокирали приемането от Съвета за сигурност на ООН на комюнике, призоваващо за независимо разследване на смъртоносните сблъсъци в ивицата Газа вчера, предаде АП.Ескалацията на напрежението беше провокирано от тържественото откриване на американското посолство в Йерусалим.Над 40 000 палестинци са участвали вчера според данни на израелската армия в протести в ивицата Газа край границата с Израел срещу преместването на посолството на САЩ от Тел Авив в Ерусалим.По последни данни израелските въоръжени сили са убили най-малко 59 и са ранили 2771 палестинци.1373 от пострадалите са получили огнестрелни рани. Френският външен министър призова всички замесени в Близкия изток страни да проявят отговорност и сдържаност. Париж не одобрява прехвърлянето на американското посолство от Тел Авив в Йерусалим.", "date": "2018.05.15", "title": "САЩ блокираха ООН"}
{"url": "https://news.bg/culture/usd157-2-mln-za-kartina-na-modiliani.html", "text": "Картина на Амедео Модилиани бе продадена за $157,2 милиона на търг в Ню Йорк, предаде АП.На търга бяха предложени още 11 платна на Пикасо, както и картини на Клод Моне, Жоан Миро и Едвард Мунк.Нарисувана през 1917 г., картината бе кулминацията на търга за импресионистично и модерно изкуство в \"Сотби`с\".Продавач на картината бе ирландският милиардер Джон Магниър. Купувачът е пожелал да остане анонимен.", "date": "2018.05.15", "title": "$157,2 млн. за картина на Модилиани"}
{"url": "https://news.bg/int-economics/rumaniya-naliva-pari-v-alkoholniya-biznes.html", "text": "Румъния ще финансира местните производители на алкохол, съобщават местни медии.Става дума за сумата до 300 000 евро на производител. За целта те трябва да направят първоначални инвестиции в различни активи.Парите ще идват от държавния бюджет и от Европейската комисия. Те ще бъдат изплатени чрез Националната програма за регионално развитие (PNDR 2020). Схемата за държавна помощ ще има общ бюджет от 10,8 млн. евро.Целта е да се повиши конкурентоспособността на местните производители на алкохол.", "date": "2018.05.15", "title": "Румъния налива пари в алкохолния бизнес"}
{"url": "https://news.bg/curious/zhestoka-susha-e-slozhila-kray-na-mikenskata-tsivilizatsiya.html", "text": "Жестока суша е сложила край на Микенската цивилизация. Това разкриват гръцки медии.Те се позовават на последни проучвания от няколко международни археолози.Микенската цивилизация обхваща периода от приблизително 1600-1100 г. пр. Хр. Тя доминира в района на Близкия изток. Проучвания в пещери на полуостров Пелопонес обаче показали, че около 1200 до 1180 г. пр. Хр. е настъпило катастрофално засушаване.То отслабило империята на Микенската цивилизация и тя рухнала.", "date": "2018.05.15", "title": "Жестока суша е сложила край на Микенската цивилизация"}
{"url": "https://news.bg/int-economics/rumantsi-shte-poddarzhat-f-16.html", "text": "Местният авиопроизводител Aerostar Bacau ще осигурява поддръжката на американските изтребители Ф - 16, които са на въоръжение в румънската авиация, съобщават местни медии.Те се позовават на министъра на отбраната Михай Фьофор.Правителството ще си сътрудничи с компанията, за да може да се превърне в регионален център за авиационната индустрия в Югоизточна Европа, добави Михай Фьофор.Освен това Aerostar Bacau води преговори с американската група Lockheed Martin, за да осигури поддръжка на ракетните системи HIMARS, които Румъния смята да купи.Aerostar Bacau е частна компания, контролирана от трима румънски инвеститори. Компанията регистрира печалба от €4,5 милиона през първото тримесечие, което е почти двойно в сравнение със същия период на предходната година.", "date": "2018.05.15", "title": "Румънци ще поддържат Ф - 16"}
{"url": "https://news.bg/weather/slantse-i-dazhd.html", "text": "Днес преди обяд ще е предимно слънчево. Около и след пладне, главно над Западна и Централна България ще се развива мощна купеста и купесто-дъждовна облачност. Ще има краткотрайни валежи от дъжд, придружени с гръмотевици. Ще има условия и за градушки. По-интензивни ще са явленията през нощта срещу сряда в северозападната част от страната. Ще духа слаб до умерен вятър от изток-североизток. Максималните температури ще са между 23° и 28°. Това съобщават от НИМХ към БАН.В планините ще се развива купесто-дъждовна облачност и на много места ще има краткотрайни валежи с гръмотевици и временно усилване на вятъра. Ще духа до умерен югозападен вятър. Максималната температура на височина 1200 метра ще е около 17°, на 2000 метра - около 9°.По Черноморието ще преобладава слънчево време с временни увеличения на облачността. Валежи са малко вероятни. Ще духа до умерен югоизточен вятър. Максималните температури на въздуха ще са 19-22°. Температурата на морската вода е 18-19°. Вълнението на морето ще е 2-3 бала.", "date": "2018.05.15", "title": "Слънце и дъжд"}
{"url": "https://news.bg/economics/bvp-narastva-s-3-5-spryamo-parvoto-trimesechie-na-2017-godina.html", "text": "През първото тримесечие на 2018 г. брутният вътрешен продукт - БВП нараства с 3.5% спрямо съответното тримесечие на предходната година и с 0.8% спрямо четвъртото тримесечие на 2017 г. според сезонно изгладените данни на НСИ. Според експресните оценки, за първото тримесечие на 2018 г. БВП в номинално изражение достига 21 241 млн. лева. Реализираната добавена стойност през първото тримесечие на 2018 г. е 18 484 млн. лeвa.По елементи на крайното използване най-голям дял в БВП заема крайното потребление - 85.8%, което в стойностно изражение възлиза на 18 227 млн. лева. През първото тримесечие бруто капиталообразуването е 4 198 млн. лв. и заема 19.8% относителен дял в БВП. Външнотърговското салдо е отрицателно.През първото тримесечие на 2018 г. спрямо четвъртото тримесечие на 2017 г. БВП по сезонно изгладени данни се увеличава с 0.8%. За същия период брутната добавена стойност нараства с 0.7%.Според експресните оценки на БВП по елементи на крайното използване през първото тримесечие на 2018 г. принос за регистрирания икономически растеж по сезонно изгладени данни спрямо четвъртото тримесечие на 2017 г. има увеличението на бруто образуването на основен капитал - с 4.8%, и на износа на стоки и услуги - с 1.3%.През първото тримесечие на 2018 г. БВП по сезонно изгладени данни нараства с 3.5% спрямо същото тримесечие на предходната година. Брутната добавена стойност се увеличава с 3.2%.Крайното потребление регистрира положителен икономически растеж от 2.4%. Бруто образуването на основен капитал отчита ръст от 7.2% през първото тримесечие на 2018 г. спрямо съответното тримесечие на предходната година. Износът и вносът на стоки и услуги се увеличават съответно с 4.6 и 6.8%.", "date": "2018.05.15", "title": "БВП нараства с 3,5% спрямо първото тримесечие на 2017 година"}
{"url": "https://news.bg/health/darzhavata-da-poeme-domashnoto-kislorodolechenie-iskat-organizatsii.html", "text": "България е единствената държава, която не поема домашното кислородолечение на хората, страдащи от хронични белодробни заболявания. Това заяви доц. Наталия Стоева - член на УС на Българското дружество по белодробни болести, по време на пресконференция в БТА, посветена на старта на Националната информационна кампания \"Белодробно здраве във всички политики\" 2018 година.Пресконференцията е организирана от Асоциацията на българите боледуващи от астма, алергия и ХОББ, в партньорство с Българското дружество по белодробни болести, Българското дружество по алергология, Асоциацията за развитие на българския спорт и Конфедерацията \"Защита на здравето\".Според Стоева домашното кислородолечение е болна тема за българските пациенти с хронични белодробни заболявания. По думите на специалиста почти всички хронични белодробни заболявания водят до дихателна недостатъчност, поради което се налага тези хора да ползват допълнително кислород в домашни условия. Това обаче не се поема от държавата, а тежко болните хора нямат средствата, за да си го позволят сами.\"Нашите пациенти обаче са лишени от подобни грижи. Те трябва сами да се снабдяват с кислород\", обясни Стоева. Апаратурата и бутилките за домашното кислородолечение са скъпи - един такъв апарат струва минимум 1 200 лева, което се оказва непосилно особено за възрастните хора, които страдат от белодробни заболявания. В същото време данните сочат, че около 7-10% от възрастните хора страдат от хроничната обструктивна белодробна болест (ХОББ).За това от пациентските организации настояват държавата най-накрая да поеме средствата по този вид лечение, така че черната статистика за растящата смъртност, причинена от белодробни заболявания, да намалее, а пациентите да получават адекватна здравна помощ от държавата.Мисия на политиците и институциите е нашето здраве. Институциите са тези, които трябва да се вслушват в гласа на пациентите и техните потребности. Това заяви в началото на пресконференцията председателят на Асоциацията на българите боледуващи от астма, алергия и ХОББ Диана Хаджиангелова.Хаджиангелова коментира именно черната статистика за растящия брой на смъртни случай, причинени от белодробни заболявания.По думите на Хаджиангелова хроничната обструктивна белодробна болест (ХОББ), астмата, алергичният ринит и другите дихателни алергии, са заболявания, които не са добре разпознаваеми от обществото.\"ХОББ е болестта, от която умират много повече хора от рака на гърдата и белия дроб. Искаме да фокусираме вниманието върху превенция на факторите, които водят до това - тютюнопушенето, качеството на въздуха, химикали, алергени\", заяви Хаджиангелова.Според специалиста темата за високата смъртност, причинена от белодробни заболявания, не е нова. На първо място като фактор за високата смъртност е тютюнопушенето. Другият главен фактор за белодробните заболявания е качеството на въздуха, който дишаме. Тук Хаджиангелова цитира данни от статистика на Световната здравна организация (СОЗ), според които високото ниво на фини прахови частици (ФПЧ) в атмосферния въздух отнемат 430 000 човешки живота годишно, което е близо 10 пъти повече от жертвите при катастрофи. \"Първата причина за смърт от замърсяване на околната среда е замърсяването на въздуха\", коментира Хаджиангелова.Доц. Наталия Стоева допълни тази статистика. Според нея белодробните заболявания силно зачестяват и към момента тези болести са 3-та най-голяма причина за смъртност в света. По думите на Стоева тези данни преди 20-30 години далеч не са били такива.Стоева посочи още, че според СЗО около 2% от всички болести по света се дължат на мръсния въздух. 3% от смъртността изобщо в света пък била заради лошия въздух. \"За срамно съжаление България е водеща в европейските държави по честота на тютюнопушене. 50% от българите пушат\", допълни Стоева. Стана ясно и че около 300 милиона души по света живеят с астма. Астмата е и най-честото хронично заболяване в детска възраст.Тя обясни и какво представлява хроничната обструктивна белодробна болест - това е болест, която причинява стеснение на бронхиалното дърво и води до разкъсване на дихателните пътища. Хората с такова заболяване страдат от недостиг на кислород и са с тежък задух, приковани на легло, защото кислородът в кръвта им става малко. Тези хора трябва да приемат допълнително кислород в домашни условия.Стоева коментира и че не може хората да имат здраво сърце, без да имат здрав бял дроб, защото сърцето доставя кислород до тъканите чрез кръвта, а самият кислород идва от белия дроб.\"С общи усилия може да направим повече за белодробното здрав\", категорична е тя.Специалистът постави и друг тревожен проблем - този с белодробните трансплантации. По думите ѝ има много млади хора, които чакат за белодробна трансплантация. По някаква причина обаче взаимодействието между държавата, регистъра \"Евротрансплант\" и болницата във Виена, където се извършват белодробните трансплантации, е прекъснало. Стоева акцентира, че заради това сега младежи на около 20 и 30-годишна възраст чакат да умрат или да започват да емигрират, за да влезнат в здравната система на други държави, така че да им се направи трансплантация.", "date": "2018.05.15", "title": "Държавата да поеме домашното кислородолечение, искат  организации"}
{"url": "https://news.bg/regions/tokov-udar-srina-sistemata-na-mitnitsite.html", "text": "Токов удар предизвика срив в системата на Агенция \"Митници\" по граничните пунктове, съобщиха от Гранична полиция.Заради проблема от 03.00 часа през нощта до 9.30 часа тази сутрин не е имало обработване на товарни камиони. В момента обработката се извършва ръчно.Този срив е предизвикал големи опашки на някои от граничните пунктове.На ГКПП \"Капитан Андреево\" опашката от камиони на изход от страната е 8 километра, а на ГКПП \"Кулата\" - 10 километра, според БНР.На ГКПП Кулата трафикът е интензивен на изход за товарни автомобили. Интензивен е трафикът и на българо-турската и на българо-румънската граница на Дунав мост- Русе за товарни автомобили на вход и на изход, поясниха от ГП.", "date": "2018.05.15", "title": "Токов удар срина системата на митниците"}
{"url": "https://news.bg/energy/za-maturite-shte-ima-tok-obeshtavat-ot-chez.html", "text": "\"ЧЕЗ Разпределение България\" спира планираните ремонтни дейности за периода 10 май до 15 юни 2018 г. от 7:30 часа до 17:00 часа по съоръжения, които захранват държавни, общински и частни учебни заведения на територията, обслужвана от дружеството\". Това съобщиха от компанията.В началото на май бяха извършени извънредни обходи на съоръженията, захранващи училища, за да се осигури безупречното им техническо състояние и повиши сигурността на електрозахранването по време на националното външно оценяване (матурите).Създали сме организация за приоритетно възстановяване на тока в училищата, където ще се провеждат матури, каза Васил Василев, директор \"Експлоатация на мрежата\" в \"ЧЕЗ Разпределение България\" АД.Компанията съставя графика на планираните ремонти. Тя се съобразява с датите на изпитите за външно оценяване и ако се налага, съгласува изключванията на електричеството с ръководствата на училищата.При съвпадение на планирани дейности и изпити, ремонтите ще бъдат отлагани за по-късен период, а ако ремонтът вече е започнал, той ще бъде временно прекъсван и електрозахранването ще бъде възстановявано, поясниха от компанията.", "date": "2018.05.15", "title": "За матурите ще има ток, обещават от ЧЕЗ"}
{"url": "https://news.bg/economics/krib-e-protiv-oshte-restriktsii-na-lotariynite-igri-v-balgariya.html", "text": "С отворено писмо до Бойко Борисов, Томислав Дончев, Валери Симеонов, Петър Кънев, Данаил Иирилов и Хасан Адемов, КРИБ е против намеренията за законови рестрикции на лотарийните игри в България.Във връзка с  върху лотарийните игри в България, подкрепени и от други парламентарни и извънпарламентарни партии, КРИБ категорично възразяват срещу предлаганите законови промени за ограничаване на рекламата и на разпространението на лицензираните лотарийни игри в България.Публикуваме без редакторска намеса становището на КРИБ:КРИБ допълват, че възразяват срещу порочния законодателен подход да се обявяват промени, които засягат широк кръг предприемачи и граждани, без да е извършена изискуемата предварителна оценка за тяхното въздействие и да са оценени фискалните ефекти от евентуалното им прилагане. \"За пореден път се предлагат законодателни промени без обществено обсъждане и оценка на това как тяхното приемане ще се отрази на фиска\", недоволстват те.КРИБ заявяват готовността си да се защити българската индустрия и представлявания от тях бизнес от \"900 хиляди заети като цяло, от които 177 хиляди заети пряко или косвено в игралния сектор, от законодателен волунтаризъм, воден от популизъм, предизборни нагласи и неясни интереси.\"", "date": "2018.05.15", "title": "КРИБ е против още рестрикции на лотарийните игри в България"}
{"url": "https://news.bg/politics/moskovski-razocharovan-che-nyama-podkrepa-sreshtu-zakona-makron.html", "text": "Международните превозвачи са притеснени за бъдещето си. Това стана ясно от думите на Ангел Траков, председател на УС на Съюза на международните превозвачи на конференцията: \"Европейското бъдеще на транспорта от Централна и Източна Европа\" по проблемите на сектора във връзка предложените нови регулации с \"Мобилен пакет I\" и \"Мобилен пакет II\" на ЕС.Предвижданите мерки на ЕС щели да окажат влияние върху целия сектор. Нашите превозвачи искат точно в рамките на председателството ни да се поставят въпросите. Благодарности Траков отправи към ресорния министър Ивайло Московски и премиера Бойко Борисов. Той вярва, че ще се намери решение на възникналите проблеми. \"За нас това не е професионална, а национална кауза\", посочи Траков.Транспортният министър Ивайло Московски на свой ред изтъкна, че кабинетът си дава сметка колко е важен секторът. Над 100 000 са пряко заетите, посочи той и обеща максимална защита за бранша. Виждаме сериозен дефицит в подготвените пакети за мобилност, смята Московски.Държавата винаги е защитавала сектора, по думите му. Транспортът не е като всяка друга професия, той е доста по-мобилен, припомни транспортният министър.Разписаните правила в закона Макрон, по мнението му, показвали доста раздалечени позиции за държавите. Не считаме, че това е правилно, посочи Московски. Трябва да се намери консенсус, допълни той. По думите му, мерките в пакета са доста рестриктивни към транспортния сектор.Засега най-потърпевши са България и Румъния, но Московски каза, че е важно да има обща позиция. Засега такава няма. Той е разговарял с колегите си от Полша и Унгария за подкрепа. За момента срещам пасивност, каза министърът.На последно място във френското предложение са правата на шофьорите и уж гарантираните по-добри условия на труд. Не е направен анализ на въздействието на този закон. Не е ясно кой ще е контролният орган. Сбъркана е концепцията, отсече Ивайло Московски.3000 камиона ще са определен брой часове извън работа, по разчети. Отново се оплака от липсата на разбиране на другите държави. Приемливо за нас е шофьорът сам да преценява къде да почива, стана ясно от думите му. За седмичната почивка в кабината искаме да останат настоящите правила, докато не бъдат осигурени паркинги с охрана на територията на цяла Европа.", "date": "2018.05.15", "title": "Московски разочарован, че няма подкрепа срещу Закона „Макрон“"}
{"url": "https://news.bg/int-politics/irlandiya-protestira-pred-izraelskiya-poslanik-v-dablin-za-ubitite-palestintsi.html", "text": "Ирландия призова посланика на Израел в Дъблин Зиив Бокер, за да протестира срещу убийството на 59 палестинци от Израел по време на сблъсъци по границата с Газа, по повод откриването на посолството на САЩ в Йерусалим, съобщава АП.Министърът на външните работи на Ирландия Симон Ковеней, освен изразеното възмущение, е поискал и \"сдържаност от страна на Израел в следващите дни\", съобщава външното министерство на страната.\"Посланикът е информиран за ирландските искания за независимо международно разследване под егидата на ООН за вчерашните смъртни случаи\", допълват от министерството.Според данни на ирландското външно министерство в Рамала, здравните служби в Газа, които вече са затруднени от липса на оборудване и основни лекарства, са \"поразени от жертвите\".\"Освен смъртните случаи и многото ранени, Ирландия също е изключително разтревожена и от наранявания на здравни работници, както е съобщено и от Световната здравна организация (СЗО),\" се казва в изявлението на ирландското министерство.Според доклад на СЗО, освен палестинци, има данни за 211 атаки срещу здравни работници в Газа, а 25 линейки са повредени.", "date": "2018.05.15", "title": "Ирландия протестира пред израелския посланик в Дъблин за убитите палестинци"}
{"url": "https://news.bg/tourism/angelkova-vidya-otlichno-sastoyanie-na-morskata-voda-v-slanchev-bryag.html", "text": "Състоянието на устието на река \"Хаджийска\" е отлично, няма затлачвания и натрупани наноси. Коритото е чисто, а водата на плажа в Слънчев бряг е с отлични показатели. Това заяви министърът на туризма Николина Ангелкова по време на проверка на устието на река \"Хаджийска\" и плажа в Слънчев бряг преди разгара на летния сезон.По думите на министъра причината за проверката е, че в предходни сезони са подавани редица сигнали от туристи и от концесионера за проблеми, свързани с неприятни миризми, идващи от устието на реката.Според Ангелкова по устието на реката няма затлачвания и натупани наноси. Имало видим резултат от мерките по почистването на реката. Почистването на устието ще продължи до края на месец май, уточни Ангелкова.По думите ѝ след всички предприети действия от общината и държавата, не се очаква това лято да има проблеми по плажовете около устието на реката.\"Изкарахме тонове земна маса и тиня, а последното почистване струваше 10 хил. лв.\", обясни от своя страна кметът на Несебър Николай Димитров, който също присъстваше на инспекцията. Той допълни, че реката е доста голяма и все още продължават дейностите по нея.Относно състоянието на морската вода Ангелкова информира, че според пробите на Регионалната здравна инспекция (РЗИ) от края на 2017 г. водата е с отлично качество за къпане.Министърът заяви и че тази година плажът на най-посещавания български курорт също е със сертификат Син флаг за високо качество.Очаква се през месец юни да се вземат и първите проби на водата за този сезон, след това проверки ще има в средата и края на лятото.От проверката стана ясно още, че всички заведения с одобрени схеми по ивицата имат изградена канализация.По думите на Ангелкова всички изисквания на закона са спазени, а през активния сезон ще се следи стриктно дали се спазва одобрената за разполагане площ на преместваемите обекти, както и дали същите са свързани към канализационната мрежа.В проверката участваха още директорът на РИОСВ - Бургас инж. Тонка Атанасова и Златко Димитров, изпълнителен директор на \"Слънчев бряг\" АД.Съвместните проверки с Министерството на околната среда и водите ще продължат през целия сезон.", "date": "2018.05.15", "title": "Ангелкова видя отлично състояние на морската вода в Слънчев бряг"}
{"url": "https://news.bg/world/hilyadi-palestintsi-v-gaza-pogrebvat-izbitite-sled-nay-kravoprolitnite-protesti.html", "text": "Десетки хиляди палестинци в Газа присъстват на погребенията на 60 души, които вчера бяха убити при сблъсъци на границата с Израел, пише \"Аарец\".Вестникът отбелязва, че палестинци горят гуми източно от Джабалия. Палестинец е пострадал при сблъсъци с израелската армия на Западния бряг.\"Ройтерс\" съобщава, че в същото време израелските сили са заели позиции по границата на Израел с Газа, тъй като се очаква да има демонстрации на последния ден от палестинската протестна кампания.Насилието по границата в понеделник, съвпаднало с откриването на посолството на САЩ в Йерусалим, е най-кръвопролитното за палестинците от конфликта в Газа през 2014 г.Броят на загиналите нарасна на 60 тази нощ, след като 8-месечно бебе загина след вдишване на сълзотворен газ. Повече от 2 200 палестинци са ранени.Израел отговори, че е действал при самоотбрана и защита на границите. Позицията на еврейската държава е подкрепена от САЩ.Има опасения, че и днес ще бъде пролята кръв, тъй като палестинците планират протест за отбелязване на \"Катастрофата\" (Накба). Преди 70 г. е създаден Израел, което води до изгонването на стотици хиляди палестинци от домовете им, предизвиквайки война между новосъздадената еврейска държава и арабски страни през 1948 г.АП съобщава, че палестинците отбелязват \"Катастрофата\" със 70 секунди сирени.Шестседмичната кампания за организиране на протести по границата поднови призивите бежанците да се върнат в родната си земя, която обхваща и част от Израел.104 жители на Газа са загинали от началото на протестите на 30 март. Няма пострадали израелски граждани.", "date": "2018.05.15", "title": "Хиляди палестинци в Газа погребват избитите след най-кръвопролитните протести "}
{"url": "https://news.bg/economics/bezrabotitsata-e-s-nay-nisko-ravnishte-ot-dekemvri-2008-g.html", "text": "През април безработицата е с най-ниско равнище от декември 2008 г., съобщиха от Агенцията по заетостта (АЗ). През изминалия месец нивото на безработица е 6.4% . Отчетено е намаление от 0.4 процентни пункта спрямо март 2018 г. и от 1.2 процентни пункта на годишна база.Регистрираните безработни в края на април са 210 973. Те са с 4.8% по-малко от предходния месец и с 15.4% спрямо година по-рано.Новорегистрираните безработни през април са 19 927 души. По данни на АЗ 1 155 от тях са били неактивни, т.е. не са били нито заети, нито учащи и не са търсили работа. От началото на годината експертите са активирали 23 498 души, уверяват от агенцията.Към бюрата по труда могат да се обърнат заети, учащи и пенсионери. През април 475 души са се регистрирали като търсещи работа.През месеца са започнали работа 22 049 души. Над 95.0% от тях са устроени в реалната икономика. През април в субсидирана заетост са включени общо 877 души, от които 511 по схеми на оперативна програма \"Развитие на човешките ресурси\".На първичния пазар са заявени 24 619 работни места, като 85.5% от тях са от частния сектор. Работните места, свързани със сезонната заетост през месеца, са 8 226, отбелязвайки ръст на месечна и годишна база, съответно с 24,1% и с 16,8%.Най-много свободни работни места има в хотелиерството и ресторантьорството (28.2%), преработващата промишленост (19.2%), търговията (13.9%), селското, горското и рибното стопанство (6.8%), строителството (5.9%) и др.Най-търсените през април професии с посредничеството на Агенцията по заетостта са бармани, сервитьори, готвачи, камериери и др. в сферата на персоналните услуги. След тях са продавачи; работници в добивната и преработващата промишленост.Търсят се и работници в селското, горското и рибното стопанство; оператори на стационарни машини и съоръжения; водачи на МПС и подвижни съоръжения. Има необходимост и от работници по събиране на отпадъци и сродни на тях, както и от помощници при приготвяне на храни, чистачи, квалифицирани работници по производството на храни, облекло, дървени изделия и сродни и др.", "date": "2018.05.15", "title": "Безработицата е с най-ниско равнище от декември 2008 г."}
{"url": "https://news.bg/world/ne-ni-uchi-na-moral-skochi-netanyahu-na-erdogan.html", "text": "Премиерът на Израел Бенямин Нетаняху нападна президента на Турция Реджеп Ердоган, пише \"Таймс оф Израел\".Нетаняху смята, че Ердоган е \"сред най-големите поддръжници на Хамас\".\"Ердоган е сред най-големите поддръжници на Хамас, така че няма съмнение, че той знае за терора и кланетата\", отговори министър-председателят на критика на турския лидер.\"Предлагам да не ни учи на морал\", допълни той.Турският президент обвини Израел в терор и геноцид.По-рано днес стана ясно, че Анкара е експулсирала посланика на Израел.", "date": "2018.05.15", "title": "Не ни учи на морал, скочи Нетаняху на Ердоган"}
{"url": "https://news.bg/politics/gerb-obvini-sotsialistite-v-tezhka-kontsentratsiya-na-zloba.html", "text": "ГЕРБ реагираха на . Тежка концентрация на злоба и некомпетентност съзря Тома Биков в казаното от червените по-рано днес. От година премиерът Бойко Борисов поставял темата за пакета за мобилност пред евролидерите. Днешната пресконференция на червените била с цел да се хвърли сянка върху европредседателството. Тома Биков подчерта, че то било по-успешно, отколкото и герберите очаквали.Биков настоя Корнелия Нинова да пита дали президентът Румен Радев е поставял въпроса при срещите с френския си колега Еманюел Макрон. Биков също така се усъмни, че соцлидерът има компетентност да управлява държавата. БСП не се интересувала от интересите на транспортнив бранш.Иначе кабинетът от година поставял темата. Не ги интересува какво ще каже премиерът, интересува ги да събарят държавата, отсече той.Станислав Иванов пък припомни предложенията, представени от ресорния министър Ивайло Московски пред бранша. Търси се компромисно решение. Имаме наши идеи по спорните моменти за почивките на превозвачите, както и по връщането им у дома, увери Иванов.Припомняме, превозвачите се заканиха, че  по време на срещата на върха между лидерите на ЕС и Западните Балкани. Собствениците на транспортни фирми се опасяват, че новите правила, добили известност като \"Закона Макрон\",. Според новите правила  си на всеки 3 седмици, освен това командировъчните на българските шофьори трябва да са равни на командировъчните в дадената държава, което ще натежи административно на фирмите.Днес на редовния си брифинг на \"Позитано\" 20 от , тъй като не е формулирало ясна позиция против предложенията на Франция по пакета за мобилност. От БСП дори извадиха документ, от който личало, че българското правителство подкрепя промените.Вчера премиерът , на която присъстваха и министърът на транспорта, информационните технологии и съобщенията Ивайло Московски и представители на българския транспортен бранш.", "date": "2018.05.15", "title": "ГЕРБ обвини социалистите в тежка концентрация на злоба"}
{"url": "https://news.bg/world/es-prekratyava-antimonopolnoto-razsledvane-sreshtu-gazprom-bez-globa.html", "text": "Европейската комисия планира да прекрати спорното антимонополно разследване срещу Газпром на 24 май, обявиха представители на ЕС пред \"Политико\".Очаква се руският енергиен гигант да се отърве без глоби, след като години наред се подозираше в злоупотребява с доминиращо положение на пазара.Разследването срещу \"Газпром\" започна през 2011 година, като обвиненията са насочени към три основни проблема: условия на договори, които предотвратяват трансгранични продажби на газ, обвързване на доставките на газ с инвестиции в газова инфраструктура и несправедливи цени на газа за България, Естония, Латвия, Литва и Полша.Но поддържаната от Кремъл компания може да бъде глобена в бъдеще, ако наруши поетите ангажименти, които са част от сделка с Брюксел за уреждане на казуса.28-те еврокомисари на ЕС се очаква да потвърдят това споразумение през следващата седмица - повече от година, след като за първи път беше обявено от еврокомисаря по конкуренцията Маргрете Вестагер.Съобщението на Европейската комисия от 2017 г., че е постигната договореност с Газпром разгневи държавите от Централна и Източна Европа, които смятат, че руската компания твърде лесно се е измъкнала от неблагоприятната ситуация.", "date": "2018.05.15", "title": "ЕС прекратява антимонополното разследване срещу Газпром без глоба?"}
{"url": "https://news.bg/economics/189-hil-dushi-sa-bezrabotnite-u-nas-prez-parvoto-trimesechie.html", "text": "През първото тримесечие на 2018 г. безработните са 188.7 хил., от които 111.7 хил. (59.2%) са мъже и 77.1 хил. (40.8%) - жени. Това гласят основните показатели за икономическата активност на населението през първото тримесечие на 2018 година, обобщени според статистиката на НСИ.Коефициентът на безработица е 5.7% и в сравнение с първото тримесечие на 2017 г. намалява с 1.2 процентни пункта. Намалението на коефициента е по-голямо при жените (с 1.8 процентни пункта) в сравнение с това при мъжете (с 0.5 процентни пункта), в резултат на което през първото тримесечие на 2018 г. коефициентът на безработица на жените е по-нисък от този на мъжете - съответно 5.1 и 6.3 процентни пункта.От всички безработни лица 13.7% са с висше образование, 48.1% - със средно, и 38.2% - с основно или по-ниско образование. Коефициентите на безработица по степени на образование са съответно: 2.5% за висше образование, 4.9% за средно образование и 18.2% за основно и по-ниско образование.През първото тримесечие на 2018 г. продължително безработни (от една или повече години) са 99.0 хил., или 52.4% от всички безработни лица. Коефициентът на продължителна безработица е 3.0%, като в сравнение с първото тримесечие на 2017 г. намалява с 0.7 процентни пункта. Коефициентът на продължителна безработица при мъжете е 3.5%, а при жените - 2.5%.От общия брой на безработните лица 29.7 хил. или 15.8%, търсят първа работа.През първото тримесечие на 2018 г. коефициентът на безработица за възрастовата група 15 - 29 навършени години е 8.2% - с 2.6 процентни пункта по-нисък в сравнение със същото тримесечие на 2017 година.При мъжете коефициентът на безработица (15 - 29 навършени години) намалява с 1.9 процентни пункта, а при жените - с 3.5 процентни пункта, като достига съответно 9.2% за мъжете и 6.9% за жените.Коефициентът на икономическа активност за българите на възраст 15 - 64 навършени години е 70.6%. Това е с 1.4 процентни пункта по-висок в сравнение с първото тримесечие на 2017 година, информират от НСИ.Коефициентът на заетост за населението на възраст 15 - 64 навършени години е 66.5%. В сравнение със същото тримесечие на 2017 г. се увеличава с 2.2 процентни пункта.Коефициентът на безработица е 5.7%, или с 1.2 процентни пункта по-нисък в сравнение с първото тримесечие на 2017 година.Икономически неактивните лица на възраст 15 - 64 навършени години са 1 337.3 хил., или 29.4% от населението в същата възрастова група. От тях 91.6 хил. души - 6.8%, са обезкуражени лица.През първото тримесечие на 2018 г. общият брой на заетите лица на възраст 15 и повече навършени години е 3 099.3 хил. души. От тях 1 655.8 хил. са мъже и 1 443.6 хил. - жени.Относителният дял на заетите лица от населението на възраст 15 и повече навършени години е 51.5%, като в сравнение със същото тримесечие на 2017 г. се увеличава с 1.5 процентни пункта.При мъжете този дял е 57.3%, а при жените - 46.1%. През първото тримесечие на 2018 г. в сектора на услугите работят 1 971.2 хил., или 63.6% от всички заети лица. В индустрията са заети 931.1 хил. души (30.0%), а в селското, горското и рибното стопанство - 197.0 хиляди (6.4%).От всички заети 3.8% (119.0 хил.) са работодатели, 7.2% (223.8 хил.) - самостоятелно заети лица (без наети), 88.2% (2 733.5 хил.) - наети лица, и 0.7% (23.0 хил.) - неплатени семейни работници. От общия брой на наетите лица 2 078.4 хил. (76.0%) работят в частния сектор, а 655.1 хил. (24.0%) - в обществения.На временна работа са 98.1 хил., или 3.6% от наетите лица.През първото тримесечие на 2018 г. Работещите на възраст 15 - 64 навършени години са 3 023.8 хиляди. Коефициентът на заетост за населението в същата възрастова група е 66.5% (70.1% за мъжете и 62.8% за жените).Коефициентът на заетост за населението на възраст 15 - 29 навършени години е 40.3% (45.4% за мъжете и 34.9% за жените).Коефициентът на заетост за населението на възраст 20 - 64 навършени години е 71.1%, съответно 75.0% за мъжете и 67.1% за жените. Спрямо първото тримесечие на 2017 г. този коефициент е по-висок с 2.5 процентни пункта, като увеличението при мъжете и при жените е почти еднакво.Заетите лица на възраст 55 - 64 навършени години са 570.0 хил., или 58.8% от населението в същата възрастова група (63.6% от мъжете и 54.5% от жените). В сравнение с първото тримесечие на 2017 г. коефициентът на заетост за населението на възраст 55 - 64 години се увеличава с 3.6 процентни пункта, като увеличението при мъжете и жените е съответно с 4.1 и 3.2 процентни пункта.Наблюдението на работната сила е извадково и се провежда непрекъснато. То осигурява тримесечни и годишни данни за икономическата активност на населението на възраст 15 и повече навършени години. То обхваща обикновените домакинства в страната, уточняват от НСИ.Икономически активното население (работната сила) включва всички заети и безработни лица. Заети са лицата на възраст 15 и повече навършени години, които през наблюдавания период работят дори за един час, за което получават работна заплата или друг доход.Те могат да са в болничен, в годишен отпуск или отпуск при раждане на дете, родителски отпуск, стачка или друг трудов спор и други, описват от НСИ.Според тяхната методология за безработни се смятат хората лицата на възраст от 15 до 74 навършени години, които нямат работа през наблюдавания период, активно търсят работа през период от четири седмици, включително наблюдаваната, или вече са намерили работа, която очакват да започнат до три месеца след края на наблюдавания период.За безработни се смятат и хората, които имат възможност да започнат работа до две седмици след края на наблюдавания период.Продължително безработни са лицата, които са безработни от една или повече години.", "date": "2018.05.15", "title": "189 хил. души са безработните у нас през първото тримесечие"}
{"url": "https://news.bg/world/severna-koreya-podkrepyame-svetovna-zabrana-na-yadrenite-izpitaniya.html", "text": "Северна Корея обяви, че е готова да се присъедини към глобалните усилия за забрана на ядрените изпитания, информира АФП.След няколко ядрени теста през последните години КНДР наскоро реши да се откаже от ядрената си програма, което изключително положително се приема от международната общност.КНДР обещава да даде своя принос в глобалните усилия за забрана на всички изпитания на ядрено оръжие, каза посланикът на тоталитарната държава в ООН по време на заседание на Комисията за разоръжаване в Женева.\"\", подчерта дипломатът.Пхенян обяви по-рано, че този месец ще взриви полигона си за ядрени изпитания.", "date": "2018.05.15", "title": "Северна Корея: Подкрепяме световна забрана на ядрените изпитания"}
{"url": "https://news.bg/world/izrael-izgoni-turskiya-konsul-v-jerusalim.html", "text": "Израел изгони турския консул в Йерусалим, съобщава \"Таймс оф Израел\".Отношенията между двете държави ескалираха, след като Турция остро разкритикува Израел за избитите 60 палестинци в Газа по време на демонстрации в понеделник във връзка с откриването на американското посолство в Йерусалим.По-рано днес Анкара съобщи, че гони израелския посланик за неопределен срок.Израелското външно министерство обяви, че консулът на Турция в Йерусалим, който представлява Анкара пред палестинците, е привикан във ведомството днес следобед, където шефът на протокола Мерон Рубен е поискал от дипломата да напусне страната.Междувременно днес Израел обяви, че най-малко 24 от убитите 60 жители в Газа са терористи.", "date": "2018.05.15", "title": "Израел изгони турския консул в Йерусалим"}
{"url": "https://news.bg/crime/zadarzhaha-16-dushi-predi-macha-levski-tsska.html", "text": "Полицията задържа 16 футболни фенове преди мача между \"Левски\" и ЦСКА на Националния стадион \"Васил Левски\" в столицата.Седем души във видимо нетрезво състояние не са били допуснати на територията на стадиона, съобщават от СДВР.В резултат на създадената организация за охрана на обществения ред в столицата, не са регистрирани напрежение и инциденти по време на днешния футболна среща.Посетителите на срещата бяха проверявани на изградените в района на стадиона контролно-пропускателни пунктове. Преди началото на мача, в различни районни управления за установяване на самоличност са били отведени 13 души, един е бил задържан за притежаване на наркотични вещества.Непосредствено на входа на стадиона, на пропускателните пунктове, са задържани двама, единият от които е имал в себе си наркотични вещества и маска. Причината за задържането на другия фен е неизпълнение на полицейско разпореждане и агресивно поведение.", "date": "2018.05.15", "title": "Задържаха 16 души преди мача Левски-ЦСКА"}
{"url": "https://news.bg/int-politics/phenyan-otmeni-pregovorite-sas-seul.html", "text": "Северна Корея отмени преговорите на високо равнище с Южна Корея, предаде Би Би Си. Внезапното решение е плод на остра реакция от страна на Пхенян заради съвместни учения на американски и южнокорейски военни.​Севернокорейската информационна агенция KCNA обяви, че ученията са \"провокация\".Отменянето на разговорите с Юга е и сигнал към САЩ във връзка с договорената историческа среща между президента Доналд Тръмп и севернокорейския лидер Ким Чен Ун, която е насрочена за 12 юни.През март Тръмп удиви света като се съгласи да се срещне с Ким.\"Ние двамата ще опитаме това да се превърне в много специален момент за световния мир\", написа тогава американският президент в Туитър.", "date": "2018.05.15", "title": "Пхенян отмени преговорите със Сеул"}
{"url": "https://news.bg/int-politics/rosatom-poiska-da-uchastva-v-aets-belene.html", "text": "Руската държавна корпорация \"Росатом\" е готова да участва в проекта АЕЦ \"Белене\" под всякаква форма, каквато определи българското правителство, предаде БГНЕС.Пред български журналисти първият заместник-генерален директор на \"Росатом\" Кирил Комаров приветства намерението за възобновяване на проекта. Той акцентира върху изявлението на премиера Бойко Борисов, че правителството възнамерява да внесе в парламента предложение, което да отмени приетото по-рано решение за спиране на строителството на АЕЦ \"Белене\".\"Най-важното е, че българското правителство е решило отново да започне изграждането на АЕЦ \"Белене\". Струва ми се, че това е най-важната и най-позитивната новина.\" - коментира Комаров по време на форума \"Атомекспо 2018\", който се провежда в Сочи.\"Затова ние винаги ще бъдем готови да поемем всяка роля, каквато правителството определи като възможна за нас - като EPC подизпълнител, като доставчик на определено оборудване, като технически консултант, както бъде удобно на България.\" - допълни той.По-рано българският министър на енергетиката Теменужка Петкова заяви, че \"Росатом\" са конструктори на проекта, производители на оборудването.\"Без съдействието и без тях няма как да вървим напред. Тук искам да отбележа, че имаме едно прекрасно сътрудничество с колегите от \"Росатом\". Мисля, че там няма да имаме никакъв проблем.\" - посочи тя.", "date": "2018.05.15", "title": "„Росатом“ поиска да участва в АЕЦ „Белене“"}
