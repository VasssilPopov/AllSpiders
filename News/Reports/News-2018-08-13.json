{"url": "https://news.bg/int-politics/fbr-uvolni-topagent-zaradi-kritiki-kam-tramp.html", "text": "ФБР уволни своя агент Питър Строк, който беше заместник-шеф на отдела по контраразузнаване. Според адвоката му Ейтън Голман причината за уволнението е политически мотивирана, предаде Би Би Си. Строк стана известен с критичното си отношение към президента Доналд Тръмп.По думите на Голман, това уволнение не само противоречи на досегашната практика на ФБР, но и на уверенията на неговия директор Кристъфър Рей пред Конгреса, че бюрото ще се ръководи от установените правила при решаването на този и други кадрови въпроси.48-годишният Строк, който е работил за ФБР в продължение на 21 години, беше част от разследването на спецпрокурора Робърт Мълър по руската намеса в президентските избори. През лятото на 2017 г. той беше отстранен от разследването.По-рано стана известно, че агентът е изказвал критични оценки за Тръмп в есемеси, които е изпращал до колежката си Лиза Пейдж, с която е имал връзка.Адвокат Голман подчерта, че клиентът му е наказан за политически изказвания, които са защитени от Първата поправка в американската конституция.Преди месец Строк заяви пред Конгреса, че не понася Тръмп, но това не се е отразявало на изпълнението на професионалните му задължения.Самият Тръмп реагира с въодушевление на новината за уволнението му.\"Агентът Питър Строк току-що беше уволнен от ФБР - най-после\", написа Тръмп в Туитър.\"Като се има предвид, че той беше отговорен за лова на вещици, дали това означава, че той ще спре\" - се казва още в постинга.", "date": "2018.08.13", "title": "ФБР уволни топагент заради критики към Тръмп "}
{"url": "https://news.bg/disasters/veche-95-sa-zhertvite-ot-pozharite-v-gartsiya.html", "text": "Жертвите от пожарите в Гърция станаха 95 след като в болница почина 63-годишен мъж, който бе сериозно обгорял, съобщи гръцкият Sputnik, цитиран от РИА Новости.Мъжът бе в интензивното отделение от 23 юли, когато стана смъртоносен пожар в източна Атика, пише гръцкото издание.В болница починаха 12 души, пострадали при пожара на 23 юли. По данни на министерството на здравеопазването, в болниците са още 30 пострадали, от които седем са на интензивна терапия.Припомняме, в Гърция на 23 юли имаше няколко мащабни пожара, най-вече в Атика. При 40-градусова жега ситуацията бе усложнена от силен вятър - до 12 бала по скалата на Бофор, заради което пожарните не можеха да се справят с огъня. Ситуацията излезе от контрол. Резултатът от бедствието е десетки загинали и почти 190 ранени.", "date": "2018.08.13", "title": "Вече 95 са жертвите от пожарите в Гърция"}
{"url": "https://news.bg/crime/6298-shofyori-s-previshena-skorost-zasyakoha-uikenda.html", "text": "В рамките на операцията за контрол по основните пътни направления през събота и неделя са проверени 6636 моторни превозни средства и 7535 водачи и пътници. Констатирани са общо 6298 нарушения за несъобразена скорост.На 245 водачи са издадени заповеди за принудителни административни мерки, а на 78 са отнети свидетелствата за управление на МПС поради неплатени глоби.Служителите на реда са издали общо 3974 фиша и 1024 акта за установени административни нарушения. На място са връчени още 462 електронни фиша.Най-голям брой МПС са проверени на територията на Враца - 825, и Пловдив - 739, а най-много хора: от екипите във Варна - 1241, и Велико Търново - 1102.Най-много нарушения за скорост са засечени на територията на Велико Търново - 519, и на територията на Бургас - 485, съобщиха от МВР.", "date": "2018.08.13", "title": "6298 шофьори с превишена скорост засякоха уикенда"}
{"url": "https://news.bg/politics/manolova-podema-kampaniyata-na-bosiya.html", "text": "Николай Колев - Босия се е обърнал и към националния омбудсман Мая Манолова за изясняване на корупцията при издаване на шофьорски книжки.Омбудсманът Мая Манолова, която присъства на заседанието на Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство, е сезирана от Николай Колев - Босия.Той е отправил конкретни искания към омбудсмана за документални проверки. \"Поиска моята подкрепа като омбудсман и поради тази причина съм тук, за да го подкрепя\", заяви Манолова.\"Изпитвам огромна тревога за неговото здравословно състояние - той е в гладен протест 62 дни\", посочи Манолова и изтъкна, че статистиката от началото на стачката за войната по пътищата сочи, че всеки ден губим по двама души.Припомняме, Николай Колев - Босия стачкува вече втори месец с искане корупцията при издаването на фалшиви шофьорски книжки да бъде прекратена. Той иска и оставките на министъра на транспорта Ивайло Московски и други ръководни лица.След като напрежението около гладната стачка на Босия ескалира, Народното събрание създаде тази временна комисия. Днешното заседание е извънредно по време на парламентарната ваканция.Манолова бе категорична, че гражданите очакват отговорно отношение от страна на държавата и от страна на институциите. Очакват още производството на фалшиви шофьорски книжки да бъде преустановено, а отговорните лица да бъдат наказани.Тя изтъкна, че е повече от притеснително, че от започнатите различни наказателни производства в Автомобилна администрация до момента няма нито един осъден, а една част от лицата продължават да са на работа.Манолова заяви, че като медиатор между институциите ще предложи в спешен порядък на министър-председателя създаването на междуведомствена комисия, в която заедно с представители на гражданското общество да бъде направена проверка в Автомобилна администрация.Николай Колев-Босия настоя още зам.-министър Ангел Попов да бъде отстранен от поста. Председателят на временната парламентарна комисия Светослав Иванов настоя, че съдът ще реши неговата вина. Ние нямаме право да се произнасяме по отношение на вина, коментира депутатът.Николай Колев обясни, че съдът, когато отстрани Попов чрез присъда, го обявява за престъпник. \"Тогава, когато е подсъдим, присъствието му на работното му място му дава възможност да прикрие цялата му престъпна дейност\", посочи Колев.Зам.-председателят на ДАИ Дамян Войновски посочи, че вече е сезирано МВР за нарушенията, свързани с така наречените \"бели стаи\" и всеки, който е извършил престъпление, ще си получи наказанието.Бившия служебен премиер Ренета Инджова заяви по време на заседанието: \"Не мога да изразя преклонението си пред Николай Колев, поведението на комисията днес представляваше гавра с гражданските му права и със здравословното му състояние.Аз бих казала - комисията не изпълнява възложените й задачи и трябва да потърси помощ. Помощта, която трябва да потърсите, е от политическите сили, които представляват членовете на тази комисия. Това правителство, което прави всичко за хората. За пътищата - да, но за умиращите по пътищата - не, каза Инджова.Тя настоя за уведомление на европейските институции за опасността, която българските институции представляват с издаването на фалшиви свидетелства за правоуправление.Посланиците в България трябва да бъдат уведомени за опасността, която представляваме. Тя е равносилна на терористична заплаха.Ваканцията не може да е оправдание за българските власти и специално за българския парламент. Инджова препоръча на Светослав Иванов да поиска от ГЕРБ свикване на извънредно заседание на парламента.По думите й следваща инициатива, която е допустима по Конституция е да се обърнат към президента, който има правомощие да свика извънредно заседание на парламента.Ситуацията е форсмажорна, заяви Инджова и изтъкна, че за два месеца комисията не е направила нищо.", "date": "2018.08.13", "title": "Манолова подема кампанията на Босия"}
{"url": "https://news.bg/bulgaria/targovskiyat-registar-zapochva-da-raboti-malko-po-malko.html", "text": "Работата на Търговския регистър и регистър на юридическите лица с нестопанска цел ще бъде възобновена поетапно до пълно отстраняване на проблема.Справки за актуално състояние на фирмите ще могат да бъдат извършвани от 15 август, сряда. Всички останали регистри на Агенция по вписванията работят безпроблемно.Агенция по вписванията гарантират, че за времето, в което регистърът не работеше, действия спрямо данните в тях не са извършвани и няма възможности за злоупотреби.От службата уточняват, че причините са изцяло технически и не са резултат от външна намеса.Всички експерти от Агенцията по вписванията продължават да работят усилено до пълното възобновяване на регистъра.Припомняме, че  във вторник, 10 август. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На въпрос за news.bg какво правят в момента служителите от Търговския регистър, от пресцентъра отговориха, че те се намират на работните си места и очакват технически проблеми да бъдат отстранени докрай.Съгласно чл. 173, ал. 4 от Кодекса на труда (КТ) работодателят има право да предостави платения годишен отпуск на работника или служителя и без неговото съгласие по време на престой повече от 5 работни дни. Тъй като Търговският регистър не функционира от 2 работни дни, то няма правни основания за предоставяне платен годишен отпуск на служителите.Съгласно чл. 267, ал. 1 от КТ за времето на престой не по вина на работника или служителя той има право на брутното трудово възнаграждение. Поради това работещите с Търговския регистър ще получат брутните си трудови възнаграждения за дните на престоя.", "date": "2018.08.13", "title": "Търговският регистър започва да работи малко по малко"}
{"url": "https://news.bg/int-politics/ruski-samoleti-vdignali-natovski-iztrebiteli-na-dva-pati-za-sedmitsa.html", "text": "Натовски изтребители са се вдигали на два пъти за седмица, за да съпровождат руски самолети. Това съобщиха от пресслужбата на военното министерство на Литва.Изтребителите на ВВС на НАТО изпълняват мисия на въздушен контрол (air poicing -б.р.) в балтийските страни.\"На 6-ти и на 12-ти август изтребители на ВВС на НАТО, изпълняващи в страните от Балтика мисия на въздушен контрол два пъти се вдигаха в международоното въздушно пространство над Балтийско море да съпровождат руски военни самолети\", се казва в съобщение на военното министерство.От месец май въздушното пространство на страните от Балтика се пази от литовска територия. Те са защитени от 10 изтребителя в рамките на мисия на въздушен контрол на НАТО.Ротационната 47-ма мисия се управлява от Португалия. Там са дислоцирани четири изтребителя F-16, шест испански изтребителя Eurofighter Typhoon. Още четири френски изтребителя Mirage 2000-5 изпълняват мисия на естонска територия.От руското военно министерство нееднократно са заявявали, че всички полети на самолети на Военнокосмическите сили на Русия се изпълняват в строго съотвестние с международните правила на въздушното пространство над неутралните води и не нарушават границите на другите държави.", "date": "2018.08.13", "title": "Руски самолети вдигнали натовски изтребители на два пъти за седмица"}
{"url": "https://news.bg/int-politics/tezhak-razkol-v-islyamska-darzhava.html", "text": "Лидерът на \"Ислямска държава\" Абу Бакр ал Багдади е бил тежко ранен и в момента е в клинична смърт, съобщава агенция \"Новости\", която цитира иракската телевизия \"Ас Сумария\". Информацията била потвърдена и от източник от разузнаването. Фактически Багдади в момента не може да представлява терористичната организация.Телевизията коментира, че Багдади е пострадал по време на атака на иракската армия през юни месец спрямо едно от селищата под контрола на ИДИЛ. Самолетите са нанесли удари директно по сградата, където са се провеждали заседанията на радикалната организация.Според съобщенията Ал Багдади не може да ръководи групировката и в момента го замества тунизиецът Абу Осман ат Туниси, но неговото лидерство не се приема еднозначно от различните фракции и това вещае разкол в \"Ислямска държава\". В момента тече тежка битка за лидерството в групировката, допълва иракското издание.Абу Бакр ал Багдади пое ръководството на \"Ислямска държава\" през юли 2014 година, когато от джамия в Мосул провъзгласи създаването на Ислямски халифат в Близкия изток. Това не е първото съобщение за неговата смърт, като медиите никога не са намирали потвърждение за ликвидирането му. През май месец иракските власти съобщиха, че Багдади е жив и е възможно да се укрива в сирийския град Хаджин.", "date": "2018.08.13", "title": "Тежък разкол в \"Ислямска държава\"?"}
{"url": "https://news.bg/regions/bebe-padna-ot-tretiya-etazh-na-hotel-v-chernomorets.html", "text": "Дете на година е в тежко състояние, след като е паднало от прозорец на семеен хотел в Черноморец. Инцидентът е станал късно следобед вчера, съобщава \"Дарик\", позовавайки се на Областната дирекция на МВР в Бургас.Детето паднало от прозорец на третият етаж. Семейството е от София.Момченцето на година и половина е настанено в отделението по \"Реанимация\" на УМБАЛ - Бургас. Състоянието му е изключително тежко.", "date": "2018.08.13", "title": "Бебе падна от третия етаж на хотел в Черноморец"}
{"url": "https://news.bg/bulgaria/mvr-sofiya-izdirva-64-godishen-mazh.html", "text": "Столичната полиция издирва Васил Илиев Пашов, на 64 години от София.По данни на близките, той е напуснал дома си в кв. \"Филиповци\" на 5 август тази година и оттогава е в неизвестност.Пашов е висок към 156 см, с кестенява коса, тъмни очи.Бил е облечен с кафяви дънки, сива блуза с дълъг ръкав, червен суитчър и сиво-бели маратонки.Пашов страда от заболяване, което се е отразило на долните крайници. Придвижва се трудно и бавно, със затруднения в говора.Хората, които имат информация за издирвания, може да позвънят на тел.: 112, 02 982 56 00/01; 02 982 55 64.", "date": "2018.08.13", "title": "МВР-София издирва 64-годишен мъж"}
{"url": "https://news.bg/politics/bzns-prezidentat-vredi-na-mira-na-balkanite-s-izkazvaneto-si-za-zaev.html", "text": "От партия БЗНС смятат изказването на президента Румен Радев от неделя, 12 август, за провокативно, противоречащо на националните ни интереси и дестабилизиращо за Балканите. Според тях, с подобно поведение Румен Радев вреди на мира на Балканите и на българския национален интерес и подчинено обслужва външнополитическата стратегия на Кремъл за дестабилизация и контрол над региона.Припомняме, в неделя във Варна  отговори на журналистически въпрос за изказването на македонския премиер Зоран Заев, че Илинденското въстание било македонско и последвалият пост във Фейсбук, който бе тълкуван като извинение.Според земеделската формация президентът Радев и съветниците му си дават сметка, че македонският премиер Заев е отворил дебат в македонското общество по теми, които досега бяха табу. България не може да очаква рязък обрат. Нужен е дълъг период на еволюция и преосмисляне на историята, а това ще се случи само при наличие на перспектива за бъдещето.Българските държавни институции са длъжни да подкрепят всяка малка стъпка в този процес. Ясно е, че без обективизиране на историята, преподавана в училищата, Македония няма как да затвори глава \"Образование\" при преговорите за членство в ЕС, категорични са от БЗНС.България трябва да съчетае твърдост и решимост, но и гъвкавост и готовност да подава ръка на Македония в решителни моменти като този, категорични са от БЗНС.\"Твърдението му относно Заев : ,,А вие чухте ли, че има извинение? Аз не чух извинение. Заев го посочи като грешка, но не коригира думите\", е търсен ефект за разгаряне на конфликт\", пишат земеделците на бившия военен министър Николай Ненчев.Припомняме, на 5 август (3 дни след като се чества Илинденското въстание - б.р.) македонският премиер в интервю за 1ТВ заяви, че Илинденското въстание било македонско и той е горд, че е първият премиер, преклонил се пред гроба на Гоце Делчев.Малко по-късно - след като лидерът на опозицията  по заформилия се скандал, , че: \"в приятелска България има публичен дебат дали ние двете страни и двата народа изграждаме искрено приятелство и сътрудничество. Искам всички граждани, критиците в Македония и България да нямат дилема, приятелството и сътрудничеството са искрени\".Мнението на  на думите на Заев, когато Македония дойде до ЕС.Земеделците припомнят, че Румен Радев наскоро прие македонския президент Георге Иванов, който, според тях, открито се противопоставя на Договора за добросъседство и приятелство с България. Македонският президент се отметна от обещанието си да дойде в София на парада за Деня на храбростта, макар в него да участваше и македонска формация.\"Същият (Георге Иванов - б.р.) отказа да се поклони на българското военно гробище в Ново село (Струмишко), където са погребани и немалко български войници от Македония и публично твърди, че днешните македонци са преки потомци на Александър Македонски. Но тогава Румен Радев не защити българската история! Да приемаш Георги Иванов, а да се заяждаш със Зоран Заев, който подписа Договора за добросъседство и приятелство с България, който се поклони пред паметниците на цар Самуил в София и на Гоце Делчев в Благоевград, е меко казано проява на двоен стандарт\", пишат от БЗНС и искат президентът да изясни изказването си.\"Днес Москва не крие стратегията си да предотврати членството на Македония в НАТО. Македонският президент също прави всичко възможно да осуети членството на страната си в НАТО. Дали това не свързва двамата президенти\", питат реторично от БЗНС.Според тях, при успех на Русия в анти-атлантическото начинание, югозападната граница на България ще остане в зона на нестабилност и несигурност. Дори оцеляването на Република Македония - чиято независимост бе голям триумф и на българската дипломация, ще бъде поставено под съмнение, смятат земеделците.В позицията на БЗНС се припомня, че БСП, с чиято подкрепа Румен Радев спечели президентския си мандат, е партията, работила за създаване на македонската нация и създаване на македонско малцинство в България. Според тях, изказването е елементарно заяждане, чиято цел е да провали в зародиш едва започналото помирение между Македония и България.Припомняме, когато Ненчев беше военен министър, Румен Радев беше командващ Военновъздушните сили. Между двамата тлее стар конфликт за състоянието на военната ни авиация.", "date": "2018.08.13", "title": "БЗНС: Президентът вреди на мира на Балканите с изказването си за Заев"}
{"url": "https://news.bg/bulgaria/bsk-pritesneni-ot-sriva-v-targovskiya-registar.html", "text": "Българската стопанска камара са изключително притеснени за срива в Търговския регистър. За тях е важно изясняването на причините и бързото отстраняване на проблема.\"До голяма степен се създава реален риск от блокиране на ежедневната търговска дейност - банково кредитиране, нотариални сделки.\" заяви юристконсултът на организацията Мария Минчева.Според Минчева е важно да се разбере какви са проблемите, има ли риск от загуба на информация и манипулация и какви ще са последствията.\"Надяваме се, че държавата ще реагира адекватно на ситуацията и няма да допусне налагане на санкции на търговците и на юридическите лица с нестопанска цел\". - допълни още юристконсултът.В началото на годината дейността на регистъра отново беше блокирана заради публикуването на декларациите за неактивност на предприятията, които не са извършвали дейност през изминалата година.Припомняме, че  в петък, 10 август и въпреки, че трябваше да се възстанови в рамките на деня, .От днес системата започва да работи малко по малко. Всички ИТ-експерти в Агенцията по вписванията работят по пълното отстраняване на проблема.", "date": "2018.08.13", "title": "БСК притеснени от срива в Търговския регистър"}
{"url": "https://news.bg/regions/vlastta-abdikira-ot-otgovornostta-si-za-vodata-v-haskovo.html", "text": "Властта е абдикирала от задълженията си за решаване на проблема с водата в Хасково. Това обяви изпълнителният секретар на Федерацията на потребителите Емил Георгиев, цитиран от БНР.Съдържанието на естествен уран в питейната вода е в норма, на алфа активността показва превишение 3 и 7 пъти. Пробите са взети от две места. Предстои вземането на още проби от различни райони на Хасково. Резултатите от изследванията на водата са направени от сертифицирана лаборатория, поръчана от Федерацията на потребителите.Предвижда се в сряда представители на Министерството на регионалното развитие и на Федерацията да се обсъдят варианти за нови източници на чиста вода за града.На среща в МРРБ Федерацията на потребителите ще настоява за изготвянето на така наречената пътна карта. В нея ще бъдат записани конкретните мерки и срокове за решаване на проблемите с водата в Хасково, съобщи Георгиев. В противен случай, ще има протестни действия, обеща той.Припомняме, от 13 април 2017 г. започна вземането на проби от питейната вода в Хасково. Според предварителните резултати от новите проби, анализирани в лабораториите на Националния център по радиобиология и радиационна защита и Изпълнителната агенция по околна среда, в част от тях продължава да се .В края на февруари 2017 г. беше установено, че минералната вода от \"Топлата чешма\" в Стрелча е радиоактивна и вредна за здравето. Радиоактивните показатели бяха многократно завишени. Показателите на естествения уран и на общата бета-активност са 4 пъти над допустимите стойности. При общата алфа-активност завишението е 36 пъти.Друг подобен случай беше установен в края на 2010 г. в град Меричлери и село Великан, Хасковска област. Там бяха регистрирани проби на питейна вода, съдържащи близо два пъти по-голямо  от допустимото.", "date": "2018.08.13", "title": "Властта абдикира от отговорността си за водата в Хасково"}
{"url": "https://news.bg/bulgaria/bezplatna-mineralna-voda-za-grazhdanite-v-sofiya.html", "text": "От утре, вторник, 14 август, до 17 август във връзка с горещите летни дни и високи температури Столичната община ще раздава безплатно минерална вода за гражданите.Служителите на общината ще раздават водата безплатно до изчерпване на наличните количества от 13.30 часа.За целта са създадени три пункта:- пред пилоните на Националния дворец на културата- на площадното пространство при храма \"Св.Неделя\"- на Орлов мост - при езерото \"Ариана\" (в близост до автобусната спирка)", "date": "2018.08.13", "title": "Безплатна минерална вода за гражданите в София"}
{"url": "https://news.bg/politics/karakachanov-iska-parvo-bsp-da-se-izvini-na-balgarite-za-makedoniya.html", "text": "Думите на Ангел Джамбазки са изкарани от контекста, заяви вицепремиерът, министър на отбраната и лидер на ВМРО Красимир Каракачанов пред \"24 часа\".Припомняме, в интервю от 11 август евродепутатът Джамбазки бе заявил: \"Всички от Българската социалистическа партия са за разстрел\".По-рано днес лидерът на БСП Корнелия Нинова изпрати писмо до председателя на Европейския парламент Антонио Таяни. Нинова призовава Таяни да се разграничи от изказването на Джамбазки.\"Докато Нинова и нейните съпартийци не се извинят на българския народ за това колосално предателство (създаването на македонска нация), каквито и глупости да ми говорят по темата Македония - за мен това няма никакво значение\", категоричен е Каракачанов.Вицепремиерът определи становището на левицата като пиар-акция. \"БСП ги е напекло слънцето и се чудят как да си правят пиар през лятото. След като ги призовах да си почиват спокойно и да ходят на плаж, тъй като правителството няма да падне през лятото - те пък май взеха, че слънчасаха и започнаха да говорят глупости\", каза Красимир Каракачанов.Той обясни, че в изказването на неговия заместник в партията (Джамбазки) става дума за предателската роля на БКП при създаването на македонската нация, за насилственото принуждаване на населението в Благоевград да се пише македонско. Тези исторически факти Джамбазки нарича национално предателство и казва, че хората, които са го извършили, заслужават разстрел, разтълкува Каракачанов. \"Той говори за едни хора, които вече не са между живите\", обясни той думите на заместника си.Според Каракачанов, изказванията на Кирил Добрев и на Корнелия Нинова от БСП \"дърпали за езика\" връщането към историческите факти.\"Г-н Джамбазки е абсолютно прав, защото македонската нация, срещу която в момента протестира г-жа Нинова, е измислена в Коминтерна през 1932 г.\", каза Каракачанов.Според него, в Коминтерна по това време има една камара функционери на БКП - Коларов, Никола Харлаков и др., които са на яслата на СССР и Коминтерна - там се прехранват и ръкопляскат на Сталин.\"1932 г. са измислили македонска, тракийска, добруджанска, беларуска, украинска, молдовска нация и т.н. След Втората световна война именно под диктовката на Съветския съюз българските комунисти начело с Георги Димитров и Васил Коларов са тези, които провеждат политиката на едно насилствено налагане на македонска нация\", направи ретроспекция Каракачанов.По думите му, при преброяването през 1936 г. комунистическата партия принуждава населението в област Благоевград и на места с компактни бежански маси - София, Пловдив и т.н., насила да се пишат македонци\", казва Каракачанов и припомня, че Сталин е разпоредил създаването на \"македонска\" нация в страната. Това станало на среща в Москва, на която присъстват Георги Димитров, Васил Коларов и Трайчо Костов.Каракачанов напомни за 150-те избити дейци на ВМРО, чиито гробове и до днес не се знаят. Някои от арестуваните около 200 воеводи (от които са избити 150 души), са предадени на югославските власти, защото са се борили против сърбизацията на населението на България.В края на годината Георги Димитров, разпорежда да се въведе македонският език и македонска нация, каза Каракачанов. По думите му, Димитров е предател, а БСП го почитат. Провежданата от него политика, която по-късно става държавна политика на страната, дава основание на определени кръгове в Скопие да имат претенции.\"Същите тези предшественици на г-жа Нинова през 1946-1947 г. докараха учители от Югославия да учат населението на някакъв измислен език и подготвяха предаването на Пиринска Македония на Югославия. Това е национално предателство\", категоричен е Каракачанов.Според него тези предатели заслужават разстрел като национални предатели, а не венци, паметници, преклонение и крокодилски сълзи, каквито БСП продължава да лее за тях. Той попита и защо социалистите не се извинят на българите в Македония, защото са ги карали насила да се пишат македонци и да се отричат от българското си име.\"Щом Нинова не е казала, че аз съм силов вицепремиер и се опасява да не проведа арести - значи все пак не е прекалила докрай. Това е елементарен политически популизъм, защото изказването на господин Джамбазки е извадено от контекста\", каза Каракачанов.", "date": "2018.08.13", "title": "Каракачанов иска първо БСП да се извини на българите за Македония"}
{"url": "https://news.bg/disasters/petima-zaginali-pri-razbivane-na-vertolet-v-tadzhikistan.html", "text": "Трима руски алпинисти и двама членове на екипажа загинаха при твърдо кацане на вертолет Ми-8 в горите на Таджикистан, съобщи РИА Новости, позовавайки се на прессекретаря на Комитета по Извънредните ситуации на републиката Умед Юсуф.Оказва се медицинска помощ на евакуираните алпинисти и един член на екипажа, които са пострадали. Десетимата руснаци са в болница в Душанбе.Твърдото кацане на вертолета Ми-8, който е на Националната гвардия на Таджикистан, стана след като се издигна от лагер, разположен на 4,2 хил. метра. Алпинистите се връщали в базовия лагер в долината на ледника Фортамбек след изкачване на връх Исмоли Сомони.Повечето пътници са руснаци. В групата е имало и гражданин на Беларус и испанец. На страницата на руското посолство е публикуван списък 13-те руснаци, които са били на борда на вертолета.Следствена група проучва причините за инцидента. Причините може да са и силният вятър и слабата видимост.", "date": "2018.08.13", "title": "Петима загинали при разбиване на вертолет в Таджикистан"}
{"url": "https://news.bg/int-politics/tramp-opredeli-kato-luda-svoyata-bivsha-satrudnichka-omarosa-nyuman.html", "text": "Американският президент Доналд Тръмп каза по адрес на бившата си помощничка Омароса Маниголт-Нюман, че е луда. Това е ответната реакция на Тръмп, след като тя публикува тайно записани на диктофон разговори с главата на Белия дом и сътрудници от неговия апарат. Съобщението си Тръмп публикува на своята страница в Twitter.\"Лудата Омароса, която три пъти бе уволнявана от реалити шоуто \"Ученикът (Apprentice), сега е уволнена за пореден път. На нея нищо не й се получава и няма да й се получи. Тя ме умоляваше със сълзи на очи да я взема на работа. Съгласих се. Сътрудниците на Белия дом я ненавиждаха. Тя беше злобна, но не умна\", написа Тръмп.По-рано Маниголт-Нюман предаде на телевизия NBC аудиозаписи с разговори с председателя на сътрудника на Белия дом Джон Кели. На записа се чува, че страните обсъждат нейното уволнение.Маниголт-Ньюман съобщи, че след напускането й на Белия дом й е предложен договор за ежемесечно обезщетение от 15 млн. щ.д. в замяна на нейното мълчание. Тя е отказала предложението.По-рано през деня Маниголт-Нюман публикува още една записка - нейн разговор с Тръмп, в който американският президент отрича своето участие в нейното уволнение.Маниголт-Нюман е уволнена от Белия дом преди месеци. Във вторник в САЩ се очаква да бъде публикувана нейната книга, в която тя описва крайно критично Тръмп.Маниголт-Нюман го обвинява в расизъм. Тя пише, че президентът е женомразец, склонен към нарцисизъм и няма необходимите умения за поста държавен глава.", "date": "2018.08.13", "title": "Тръмп определи като луда своята бивша сътрудничка Омароса Нюман"}
{"url": "https://news.bg/int-politics/turskata-ikonomika-potava-dali-allah-shte-chue-erdogan.html", "text": "Турция е страна, където социалните различия достигат до крайности. Когато инфлацията се засили, когато лирата се разклати, а супермаркетите всеки ден поставят нови табелки с цените, тогава най-вече онези, които и досега са имали малко, започват да имат съвсем малко. Сегашната валутна криза превръща бедните турци в още по-бедни турци. Но тя няма да пощади и богатите, защото много от тях вече доста време финансират всекидневието или фирмата си с помощта на изгодни кредити в евро или долари, които сега изведнъж стават безбожно скъпи, четем в коментара.От друга страна, Турция има богат опит с кризите, а когато закъса, солидарността обикновено е голяма. Само че настоящата криза няма да обедини страната, а - напротив - допълнително ще разшири разлома в обществото, посочва авторката. След срутването на лирата в петък, най-тежкото в рамките на едно денонощие от 20 години насам, финансово Турция е притисната до стената. Кризата се превръща в политическо изпитание за новата президентска система, която Ердоган си скрои по мярка, но иначе е предмет на разгорещени спорове, посочва изданието.Коранът няма да им помогнеДосега на Ердоган не му идва наум нищо друго, освен да зове турците към национална гордост и сила и да се уповава на Аллах. А това не действа при всички, подигравчиите вече подмятат: Аллах няма да ни плати дълговете, а наизустяването на Корана едва ли ще помогне, когато дойде съдия-изпълнителят. В новата турска система всъщност не е предвидена възможността някой да протестира, въпреки това обаче кризата извади на бял свят първите конфликти - под формата на семейна кавга. Ердоган казва, че лихвите трябва да бъдат допълнително занижени, което иначе не би препоръчал нито един специалист по проблемите на инфлацията. А зет му Берат Албайрак, в качеството си на финансов министър подчертава независимостта на турската емисионна банка, която единствена имала право да се разпорежда с лихвата.Ердоган тържествено обеща на турците, че ще живеят в благоденствие, стига да се трудят упорито и да оставят на него управлението на страната. И дълго време съумяваше да изпълнява това свое обещание: доходите нарастваха, покачваха се и пенсиите, и минималното възнаграждение. Сега обаче ескалаторът смени посоката и вече върви надолу. Пробуждат се и спомените за 2001 година, когато Турция преживя най-тежката икономическа криза от основаването си насам - тогава експлодира 70-процентова инфлация. Онази криза беше предизвикана не само от икономически фактори, тя извади на бял свят и провала на политическата система. А тъкмо това в крайна сметка доведе Ердоган на власт. И тъкмо по тази причина той едва ли обича паралелите между сегашната криза и 2001 година, четем по-нататък в публикацията.За лош късмет,  А този факт обрича на пълен провал всички опити да се прогнозира по-нататъшното развитие. Сила, гордост и предразсъдъци - това са все неща, които цени и американският президент. Взаимното недоверие обременява отношенията между Анкара и Вашингтон вече от доста време насам, а войната в Сирия допълнително го засили. И като капак - опитът за преврат преди две години. Ердоган твърди, че САЩ са замесени, защото закрилят проповедника Фетуллах Гюлен. По тази причина в Турция вкараха в затвора един американски проповедник, чието освобождаване Тръмп иска да издейства на всяка цена. Опитът за преврат и до ден-днешен си остава здрачна зона, където избуяват всевъзможни конспиративни теории. Това обаче не променя факта, че в случая двама партньори от НАТО на практика вършат какви ли не подлости един срещу друг.Краят е отворен, обобщава Кристиане Шльоцер в \"Зюддойче цайтунг\".", "date": "2018.08.13", "title": "Турската икономика потъва, дали Аллах ще чуе Ердоган?"}
{"url": "https://news.bg/world/talibanite-dovolni-ot-istoricheskite-pregovori-sas-sasht.html", "text": "Нова надежда в афганистанския мирен процес, след като представители на талибаните обявиха, че проведените през миналия месец предварителни разговори със САЩ са били \"много полезни\" и че други преговори са планирани за септември в Доха, пише \"Гардиън\".Четирима представители на талибаните се срещнаха с Алис Уелс, високопоставен американски дипломат от Държавния департамент, в хотел в катарската столица на 23 юли. Това бяха първите директни разговори между Вашингтон и талибаните за последните седем години.Дипломацията влезе в ход след решението на Белия дом да се откаже от политиката да не се водят двустранни преговори с екстремистите, която не помогна за прекратяване на продължаващата вече 17 г. война.Предишната администрацията на САЩ завяваше, че ще наблюдава отстрани водения от Афганистан мирен процес. Но правителството на Доналд Тръмп предприе друг подход. То призна отказа на талибаните да влизат в преговори с афганистанското правителство, ако първо не се обсъди изтеглянето на чуждестранните войски от страната.Първият кръг разговори \"беше много полезен\", казаха високопоставени представители на талибаните пред британското издание. Те добавиха, че следващите преговори ще бъдат по-конкретни и ще са с фокус ключови въпроси. Талибаните поясниха, че след тези разговори ще започнат и преговори с афганистанските лидери.През февруари президентът Ашраф Гани предложи на екстремистите инициативи за сключване на мирно споразумение, включително политическо признаване на движението и конституционни промени.Американският сайт Daily Beast съобщава, че преговарящите от страна на талибаните са показали, че са готови на компромис по отношение на дългогодишното им искане всички чужди войски да напуснат страната преди да започнат преговори с Кабул. Допълва се, че талибаните дори могат да одобрят оставане на американски сили в страната, ако участват в политическия процес, който трябва да доведе до споразумение.В същото време трети пореден ден продължават сблъсъците между талибаните и афганистанските сили в източния град Газни.", "date": "2018.08.13", "title": "Талибаните доволни от историческите преговори със САЩ"}
{"url": "https://news.bg/politics/mayki-na-detsa-s-uvrezhdaniya-poiskaha-ostavkata-na-mincho-koralski.html", "text": "Оставката на председателя на Агенцията за хора с увреждания Минчо Коралски поискаха майки на деца с увреждания. Техни представители - Боряна Драганова и Весела Одажиева, изказаха становището си лично пред Коралски в студиото на bTV.В сферата на хората с увреждания има крещяща нужда от реформа, която обаче настоящият председател на агенцията не може да осъществи, заяви едната майка - Боряна Дараганова.От своя страна Минчо Коралски поиска майките да посочат конкретните разпоредби на Закона за интеграция на хора с увреждания, които не се изпълняват от агенцията.Весела Одажиева контрира, че Конвенцията за правата на хората с увреждания, за която толкова се говори, е ратифицирана от 2013 г. От тогава не е направено нищо. Според нея липсва работещ регистър за на хората с увреждания. Парите, които до сега са похарчени от агенцията за регистър, са напразно изхарчени, категорична е Одажиева.Според Коралски има регистър, но той трябва да се преработи.Припомняме, оставката на Коралски бе поискана от майките и в петък, когато друга майка обясни, че не иска Коралски да продължава дейността си.\"Къде са 2-та млн. за регистъра. . Искам оставката и на Адриана Стоименова (председател на Сдружение \"Център за психологически изследвания\", която пусна слуха, че протестът на майките бил платен - б.р.). Не може тук ние да гледаме откъде ще дойде всяка стотинка за създаване на орган, за приемане на закони, които са жизненоважни за хората с увреждания и така да се пилеят пари на вятъра. Тия дупки държим да се запушат\", каза тогава Кристина Николаева.Припомняме също, че през април имаше напрежение между предложените  (ТЕЛК) и хората, които тези промени засягат. По указание на премиера промените бяха изтеглени на 10 април.Въпреки оттеглените нормативни документи хората с увреждания, които бяха решили да протестират, . Председателят на Съюза на слепите в България - Васил Долапчиев възмутено обясни, че по света няма подобно . Навсякъде индивидуално се оценява работоспособността.Той уточни, че на 1 март 2018 г. са връчили протестна нота на министъра на труда и социалната политика - Бисер Петков, и са напуснали Националния съвет за интеграция на хората с увреждания, където въпросните промени са обявени. Министърът отговори на протестната нота и изтъкна, че е изнесена невярна информация.През април  от промените. Изготвя се  за сънародниците ни със специални потребности.Припомняме, в три града вече има протест на родители на деца с увреждания. Първата палатка бе разпъната срещу , .Вчера Бисер Петков заяви, че  в Евросъюза. \"Това е и предизвикателството - да се работи за повишаване на доходите. Основният начин за повишаване на доходите е чрез трудовата заетост\", обясни той.По време на среща в Бобов дол с миньорите от рудник \"Бобов дол\", които ще останат безработни, . Това стана по обяд на 11 юни 2018 г.На  за хората с увреждания в новия бюджет. Това заяви примерът Бойко Борисов след среща в Министерския съвет с представители на Национално представителните организации на хората с увреждания и с представители на майките на деца с увреждания.", "date": "2018.08.13", "title": "Майки на деца с увреждания поискаха оставката на Минчо Коралски"}
{"url": "https://news.bg/world/sasht-nishto-nyama-da-postignat-sas-zaplahite-si-kam-turtsiya-kategorichen-chavushoglu.html", "text": "Турският външен министър Мевлют Чавушоглу заяви, че Турция е положила достатъчно усилия за поправяне на отношенията със САЩ, информират \"Дейли сабах\" и \"Ройтерс\".Според него Вашингтон действа в разрез с техния съюз по отношение основните въпроси в областта на сигурността.На Десетата конференция на посланиците в Анкара министърът обвини администрацията на САЩ, че се опитва да създаде объркване относно турската политика и че трябва да разбере, че няма да постигне резултат чрез санкции и натиск.Министърът подчерта, че Турция е открита за дипломация, но няма да се подадат на заплахите на САЩ.\"Подкрепяме дипломация и преговори, но не е възможно за нас да приемаме налагане\", подчерта топ дипломатът.Ние очакваме от САЩ да запазят традиционните приятелски отношения с Турция, изтъкна той.Външният министър увери дипломатите, че Турция е една от най-безопасните дестинации за чуждестранни инвестиции.Въпреки кампанията срещу Турция, това е най-удобната страна в света за търговия, уверява той.Отношенията между САЩ и Турция достигнаха ново дъно заради задържането на американския пастор Андрю Брънсън, който е обвинен в тероризъм.Междувременно говорителят на турския президент заяви, че турската икономика е силна и никой не трябва да обръща внимание на спекулативни новини. По думите на говорителя финансовото министерство и Централната банка са предприели необходимите мерки.През миналата седмица американският лидер Доналд Тръмп удвои тарифите върху внос на стомана (50%) и алуминий (20%) от Турция. Мерките влизат в сила от днес.Отношенията между двата натовски съюзника рязко се влошиха през последните седмици във връзка със задържането на американския пастор в Турция и решението на Анкара да закупи противовъздушна система от Русия.", "date": "2018.08.13", "title": "САЩ нищо няма да постигнат със заплахите си към Турция, категоричен Чавушоглу"}
{"url": "https://news.bg/world/hamenei-zabrani-na-iran-da-pregovarya-sas-sasht.html", "text": "Проблемите на Иран са \"вътрешни, не са само от санкциите\".Това заяви върховният лидер на Ислямската република аятолах Али Хаменеи, цитиран от АФП и \"Ройтерс\".Хаменеи разкритикува правителството за лошото управление на икономиката на страната, след като САЩ върнаха санкциите срещу Ислямската република.\"Лошото управление на икономиката оказва натиск върху обикновените иранци повече от санкциите на САЩ...Не го наричам предателство, а голяма грешка в управлението\", каза той.Преди седмица Вашингтон върна санкциите срещу Ислямската република. Президентът Доналд Тръмп заплаши да санкционира бизнеса от трети страни, който продължава да си сътрудничи с Техеран.В същото време той заяви, че е забранил на Иран да провежда директни преговори със САЩ.\"В последно време представители на САЩ нахално говорят за нас. Като сложим настрана санкциите, те говорят за война и преговори. По отношение на това позволете ми да се обърна към народа с няколко думи: Няма да има война, няма да има и преговори със САЩ\", обяви той, цитиран от АФП.", "date": "2018.08.13", "title": "Хаменеи забрани на Иран да преговаря със САЩ"}
{"url": "https://news.bg/health/protestirat-za-zapazvane-na-ag-otdelenieto-v-karlovo.html", "text": "В Карлово излязоха на протест срещу опитите да бъде закрито Акушеро-гинекологичното отделение в общинската болница.В двора на болницата, в 10.30 часа, започна протестът срещу решението на Касата.Секторът не може да работи, тъй като Здравната каса в Пловдив не е сключила със здравното заведение договор за акушеро-гинекологичните пътеки.Близо 100 хиляди души ползват услугите на Карловската болница. В АГ отделението годишно се раждат между 350 и 500 деца.Ако то не съществува, ще бъде огромно неудобство да се пътува над 50 км до друга болница, според протестиращи.В момента заповедта на РЗОК-Пловдив, която преди около месец спря финансирането на 12 клинични пътеки за родилното отделение в Карлово заради проблеми с наличието на достатъчно анестезиолози е спряна, обяви кметът на Карлово Емил Кабаиванов.Той призова и за адекватна политика от страна на държавата, за да има финансова стабилност за общинските болници: \"За 780 общински болници държавата подпомага с 6 милиона годишно, което е нищожна сума\".Председателят на общинския съвет в Карлово Теодор Шойлеков поясни, че Общинският съвет е принципал на болницата и не са предупредени, че на 19 юни ще спре финансирането.Той добави още, че това може да събори болницата, защото това са около 30% от месечния бюджет на здравното заведение.Шойлеков призна, че в болницата има проблеми, но хубавата новина е, че докато излезе решението на ВАС, парите няма да спрат.", "date": "2018.08.13", "title": "Протестират за запазване на АГ отделението в Карлово"}
{"url": "https://news.bg/regions/valeri-simeonov-zatvori-kakao-biych-i-hedon.html", "text": "Две морски заведения бяха затворени като санкция по Закона за защита от шума в околната среда, съобщи БНР. Затварянето е станало със заповед на Регионалната здравна инспекция. Едното заведение е дискотека \"Какао бийч\" на Южния плаж, другото - нощния бар \"Хедон\" на къмпинг Каваците.Затварянето е след многобройни сигнали и проверка на 5 август. Инспекцията е предизвикана от неспазване на изискванията за спиране на музиката на открито след 23 часа, уточни вицепремиерът Валери Симеонов.И на двете места е имало събития с по няколко хиляди присъстващи в откритите площи на плажа. Това не е лична вендета, а към двете заведения е наложена крайната мярка, защото многократно са нарушавали закона, уточни вицепремиерът.Той е внесъл сигнал в прокуратурата срещу кмета на Созопол Панайот Рейзи заради издадени разрешения за работа на незаконно построени обекти, които нямат строителни документи.Припомняме, втора поредна година вицепремиерът Валери Симеонов ходи по дискотеки по морето, за да проверява дали пускат силна музика в малките часове на нощта. Според министъра на туризма Николина Ангелкова това е неприемливо и пречи на туризма. Самият Симеонов твърди в началото на юни 2018 г.: \", обясни Симеонов за разменените реплики между двамата. Имам спор с хора, които не спазват закона\".Двамата с министъра на туризма и. Настоявам да се спазват законите, категоричен бе Симеонов. Настоявам да се премахнат опасните постройки на плажа, каза той.Относно спора с Ангелкова той заяви, че е, но до такива непремерени действия от негова страна не се стигна.", "date": "2018.08.13", "title": "Валери Симеонов затвори \"Какао бийч\" и \"Хедон\""}
{"url": "https://news.bg/world/amerikanskite-sanktsii-po-sluchaya-skripal-vredyat-na-ozho-alarmira-moskva.html", "text": "Министерството на външните работи на Русия съобщи, че санкциите на САЩ по случая \"Скрипал\" нанасят вреда върху авторитета на Организацията за забрана на химическите оръжия (ОЗХО), информират руски медии.Според ведомството нито една страна до момента не е представила доказателства, че Русия е замесена в отравянето на Сергей и Юлия Скрипал в английския град Солсбъри през март тази година.Последните действия на Вашингтон представляват заплаха за целостта на КЗХО (Конвенцията за забрана на химическите оръжия - б.р.) и нанасят вреда върху авторитета на Организацията за забрана на химическите оръжия, с която Русия тясно си сътрудничи при изпълнението на националната програма по ликвидиране на химическия арсенал, отбелязва ведомството.Министерството за пореден път повтори, че обвиненията за участие на Москва в отравянето с новичок в Солсбъри са безпочвени.Ние разглеждаме безпочвените обвинения за участието на Русия в инцидента в Солсбъри като още един опит за очерняне на страната като държава, която се отнася към международните си задължения по безотговорен начин, отбелязва ведомството.През миналата седмица Вашингтон съобщи, че ще наложи нови санкции на Русия до края на август.Междувременно говорителят на Кремъл Дмитрий Песков заяви, че президентът Владимир Путин все още не е дал инструкции за параметрите на отговора на Москва във връзка с новите санкции на САЩ. Песков добави, че е твърде рано да се обсъжда отговор, тъй като санкциите все още не са влезли в сила. По думите му Русия ще бъде ръководена от реципрочност и постоянство.", "date": "2018.08.13", "title": "Американските санкции по случая „Скрипал” вредят на ОЗХО, алармира Москва"}
{"url": "https://news.bg/world/spipaha-34-godishen-holandets-v-amsterdam-hvarlil-samodelki-po-turskoto-konsulstvo.html", "text": "Полицията в Амстердам разпитва мъж, задържан по подозрения в хвърляне на самоделна бомба по сградата на турското консулство в холандския град, информира АП.Говорител на полицията съобщи, че 34-годишен холандски гражданин е задържан след инцидента в събота вечерта и ще остане в ареста. Полицията е произвела предупредителен изстрел при задържането на мъжа, чиято самоличност не се съобщава.Представителят добави, че следователите се опитват да разберат какво се е случило и възможните мотиви.Генералният консул на Турция в Амстердам заяви пред Анадоланската агенция, че мъж е хвърлил три самоделни взривни устройства по сградата на мисията. Дипломатът добави, че кадрите от охранителните камери показват, че първата бомба е гръмнала в градината на консулството, втората, описвана като коктейл \"Молотов\", не се е запалила, а третата не се е взривила.", "date": "2018.08.13", "title": "Спипаха 34-годишен холандец в Амстердам, хвърлил самоделки по турското консулство"}
{"url": "https://news.bg/world/merkel-posreshta-putin-na-18-avgust.html", "text": "Канцлерът на Германия Ангела Меркел ще проведе среща с руския лидер Владимир Путин на 18 август. Разговорите ще се състоят в резиденцията на германския канцлер Мезеберг.Това съобщи говорителят на правителството на Германия Щефан Зайберт, цитиран от руски медии.Уточнява се, че двамата лидери ще обсъдят актуални въпроси от двустранните отношения, ситуацията в Сирия и Украйна, а също така и сътрудничеството в сферата на енергетиката.", "date": "2018.08.13", "title": "Меркел посреща Путин на 18 август"}
{"url": "https://news.bg/health/nikoy-ne-iska-da-dostavi-visokoprohodimi-lineyki.html", "text": "Седем оферти за доставка на нови линейки бяха отворени публично в Министерството на здравеопазването от комисия, съобщиха от ведомството на Кирил Ананиев.От постъпилите оферти нямаше предложения за линейки с висока проходимост - позиции 2 и 3. От ведомството на Ананиев до края на деня ще проведат среща с представители на автомобилния бизнес, за да разберат причините, заради които няма оферти за тези две позиции.Заради липсата на предложения за високопроходими линейки ще бъде подготвена нова обществена поръчка. Предвиденият бюджет на обществената поръчка за всички обособени позиции (включително и за високопроходими линейки - б.р.) е в размер на 48 671 650 лева без включен ДДС.Предметът на поръчката е доставка на 400 линейки с оборудване за модернизация на спешната медицинска помощ. Проектът е по приоритетна ос 4 \"Регионална здравна инфраструктура\" на Оперативна програма \"Региони в растеж\" 2014-2020 г.\".Предложения по обособени позиции 1 и 4 (стандартни линейки и такива за интензивни медицински грижи) постъпиха от \"Автомотор Корпорация\" АД; \"Омникар Ауто\" ООД; \"Илина Кар Къмпани\" ЕООД; \"София Франс Ауто\" АД; \"Ауто Франс 3000\" ООД; \"Ауто Италия\" ЕАД и \"Мото-Пфое\" ЕООД.След като комисията прегледа съдържанието на постъпилите оферти и оцени техническите параметри, ще бъдат отворени ценовите предложения на кандидатите в обществената поръчка.Припомняме, на 6 юли Върховният административен съд (ВАС) не уважи  за закупуване и доставка на спешните автомобили. Искането за спирането на поръчката беше от дружеството \"Вайнман Технолоджи\" ЕООД, регистрирано на 26 април 2018 г. с капитал 100 лева. При първото обжалване на 14 юни тази година от Комисията за защита на конкуренцията (КЗК) не одобриха искането.", "date": "2018.08.13", "title": "Никой не иска да достави високопроходими линейки"}
{"url": "https://news.bg/world/teheran-razkri-novo-pokolenie-raketa.html", "text": "Военният министър на Иран разкри следващото поколение балистична ракета с малък обсег на действие Fateh Mobin, информира АФП, позовавайки се на местната агенция \"Тасним\".\"\", обяви бригаден генерал Амир Хатами.Той описа новата версия на Fateh Mobin като \"100% домашно производство...бърза, стелт, тактическа и прецизна\".\", добави той.САЩ настояват другите сили да притиснат Иран във връзка с ракетната програма на Ислямската република. Президентът Доналд Тръмп, който изтегли САЩ от ядрената сделка през май, призовава за ново споразумение, което ще ограничи ракетния потенциал на Техеран и намесата на Иран на регионално ниво.", "date": "2018.08.13", "title": "Техеран разкри ново поколение ракета"}
{"url": "https://news.bg/regions/pernik-tarsi-15-ekoavtobusa-za-gradskiya-transport.html", "text": "Общината в Перник е обявила обществена поръчка за закупуване на 15 автобуса на природен газ за обществения транспорт в града. Откритата процедура е до 12 септември 2018 г., стана ясно от АОП.Възложител е Градски транспорт - Перник ЕООД. Поръчката е обявена като: \"Доставка на подвижен състав - 15 броя нови автобуси на природен газ за нуждите на обществения транспорт в град Перник\", в изпълнение на проект \"Интегриран градски транспорт на град Перник\".Поръчката е за доставка на 15 новопроизведени, в серийно производство (неограничена серия), нископодови, единични градски автобуси, с две оси. Те трябва да отговарят на изискванията на Директива 2001/85/EC от 20 ноември 2001 г и са имат сертификат за ЕО одобряване на типа на превозно средство.Изискването към автобусите е да са с горивна уредба за сгъстен природен газ (CNG). Външната им дължина да е 8 000 - 9 000 мм, а широчината - не повече от 2 500 мм. Те трябва да са високи не повече от 3450 мм (с климатичната система и газовите бутилки). Бусовете трябва да са с две врати от дясната страна и минимум 20 седалки, от които минимум две за трудно подвижни лица (приоритетни седалки).Изискването е да има място за най-малко 37 правостоящи пътници.Според заданието височината на пода в салона за пътници трябва да е не повече от 340 мм, измерена при спрял автобус, без пътници и без включена система за накланяне на автобуса. Максимална скорост да е 70 км/ч. Максимално преодоляван наклон: не по-малко от 10%, гласи описанието на изискванията към поръчката.", "date": "2018.08.13", "title": "Перник търси 15 екоавтобуса за градския транспорт"}
{"url": "https://news.bg/regions/mazh-prostrelya-s-vazdushna-pushka-kuche-v-burgas.html", "text": "Простреляно е куче с въздушна пушка в района на вилната зона на парк \"Росенец\", съобщиха от Районното управление в Бургас.Кучето е порода \"немски шпиц\" и е собственост на 40-годишна бургазлийка.Престъплението е извършено на 11 август около 19.10 ч., а според собственичката извършителят избягал с кола \"Опел Тигра\" с бургаска регистрация.След подаден сигнал, полицейските служители спрели автомобила в района на парк \"Росенец\" и установили, че е шофиран от 32-годишна криминално проявена бургазлийка Н.В., придружавана от криминално проявения Д.М.В автомобила е открита въздушна пушка заедно със седем сачми, за която не са представени документи.Водачката Н.В. е тествана за употреба на алкохол и наркотични вещества, като дрегера отчел - 0,6 промила алкохол и положителна проба за употреба на канабис и опиати. Н.В е задържана за 24 часа.Според свидетелите по кучето е стрелял мъжът, който също е задържан, съобщиха от МВР Бургас.", "date": "2018.08.13", "title": "Мъж простреля с въздушна пушка куче в Бургас"}
{"url": "https://news.bg/crime/obviniha-peyko-yankov-za-uchastie-v-grupata-na-ochite.html", "text": "Специализираната прокуратура повдигна обвинения на Пейко Янков като участник в организирана престъпна група ръководена от Димитър Желязков - Митьо Очите.Организираната престъпна група е за рекет, телесни повреди, разпространение на наркотици (престъпления по чл. 321, ал. 3, пр. 2 и 3, т. 2 вр. с ал. 2 от НК и по чл. 213а, ал. 3, т. 3, пр. 1, вр с ал. 2, т. 2 и т. 3, пр. 2, вр. с ал. 1, вр. с чл. 20, ал. 2 от НК по чл. 330, ал. 2, т. 4, вр. с ал. 1, вр. с чл. 20, ал. 3 и ал. 4, вр. с ал. 1 от НК).Пейко Янков е общинския съветник от Несебър, за когото вече беше издадена европейска заповед за арест във връзка с разследването на дейността на Митьо Очите. Пейко Янков бе обявен за издирване малко след ареста на Очите в Истанбул.Специализираната прокуратура е внесла в Специализирания наказателен съд искане за постоянна мярка за неотклонение \"задържане под стража\". Мярката ще бъде разгледана на 15 август.БНР съобщи, че Янков се е явил тази сутрин при разследващите.Припомняме, петимата  - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. бяха арестувани  и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун , но няколко дни по-късно от прокуратурата обявиха, че все пак . Днес изтича .Самият Димитър Желязков се намира в турски арест, докато очаква решение дали да бъде екстрадиран в страната ни.  ", "date": "2018.08.13", "title": "Обвиниха Пейко Янков за участие в групата на Очите"}
{"url": "https://news.bg/world/kitay-otreche-che-darzhi-1-milion-uyguri-v-kontsentratsionni-lageri.html", "text": "Китай отхвърли обвинения на Комисията на ООН за премахване на расовата дискриминация, че 1 милион уйгури са задържани в концентрационни лагери в Синдзян-уйгурския автономен регион, информира \"Ройтерс\".Гей Макдугъл, член на комисията, заяви в петък, че е получила голямо количество достоверна информация, че 1 милион етнически уйгури в Китай са държани в подобни на \"масови концентрационни лагери, които са тайни, нещо като зона без права\".Китайската делегация отговори, че предприема действия срещу \"екстремистки и терористични престъпления\" в региона в съответствие със закона и не предприема действия срещу определено етническо малцинство, както и не се стреми към \"деислямизация\" на региона.\"Тези, които са заблудени от религиозния екстремизъм...трябва да бъдат подпомогнати чрез разселване и превъзпитание\", допълва делегацията.Китайският държавен вестник Global Times защити наложения от китайските власти \"интензивен контрол\" в Синдзян-уйгурския автономен регион.В статия на редакцията със заглавие \"Запазване на мира и стабилността в Синдзян е най-важното човешко право\" се критикува намесата на Запада и се защитават политиките в региона.През миналата година 21% от всички арести в Китай са извършени в Синдзян-уйгурския автономен регион, където е едва 1,5% от населението на страната.", "date": "2018.08.13", "title": "Китай отрече, че държи 1 милион уйгури в концентрационни лагери"}
{"url": "https://news.bg/regions/pensionerka-4-mesetsa-zhivee-sas-srutena-stena-na-doma-si.html", "text": "Бургазлийка четири месеца живее със срутена стена на дома си заради паднала стена. Къщата е в центъра на Бургас. Срутването е след започнат строеж в близост до дома на възрастната собственичка на пострадалата сграда, съобщи БНР.Милка Петрова от 4 месеца живее без кухня, но сред строителни отломки. Има опасност за собствения й дом. Къщата, в която живее, е построена преди точно 50 години.Жената разказва, че както е била в дома си изведнъж е чула стряскащ звук. Когато отворила вратата към кухнята, видяла паднала върху готварската й печка стена. \"Аз вече съм на улицата. Април, май, юни, юли\", разказа Петрова. Тя звъняла на съседа, причинил срутването, но той и до днес не вдига телефона.\"Обещаваше, че ще го направи (изграждането на стената - б.р.), но до сега не го е направил. А като дойде септември месец\", пита пострадалата.След като стената липсва от кухнята, жената има пряка видимост, за да надзирава строежа на сградата на бъдещите ѝ съседи, която е на 20 см от дома ѝ. Строителите са възстановили пострадалата готварска печка, но на практика, жената не може да използва срутената стая като кухня.\"Не готвя. Въпреки, че не трябва, заради диабета, да ям суха храна, аз съм повечето на сухи храни. Това е подигравка с възрастни пенсионери - не ни смятат за хора\", каза жената. Тя се страхува от вандалски набези, защото всеки може да влезе в дома й през съборената стена.Милка Петрова е подала няколко жалби в община Бургас. Първата е от април, но без резултат. В края на юли следва втора жалба, но до август е видно, че няма резултати и от нея.", "date": "2018.08.13", "title": "Пенсионерка 4 месеца живее със срутена стена на дома си"}
{"url": "https://news.bg/int-economics/zasilen-interes-kam-naem-v-molove-v-gartsiya.html", "text": "В Гърция се запазва засилен интерес към наем на търговски площи в моловете. Това отбелязва в. \"Нафтемборики\".Това се обуславя от факта, че моловете привличат рентабилни клиенти, осигуряват постоянен поток от потребители и постоянни приходи.Увеличеното търсене на търговски площи в търговските центрове остана непроменено от 2017 г. Наемите за магазини под 100 квадратни метра варират от 60 до 100 евро на кв.м. на месец. За по-големите магазини средният месечен наем е между 35 и 65 евро / кв.м.Отделна категория са търговски помещения, предназначени за международно признати марки или наематели, които поради своята престиж и разпознаваемост привличат трафик от клиенти.В този случай средният наем се движи от 10 до 20 евро / кв.м, но включва и процент от оборота.В момента в Гърция работят общо 40 търговски комплекса с обща застроена площ от над 850 000 кв.м.Гърция все пак изостава от молове спрямо населението.", "date": "2018.08.13", "title": "Засилен интерес към наем в молове в Гърция"}
{"url": "https://news.bg/world/amnistiya-za-konfiskuvani-nomera-na-bg-koli-v-gartsiya.html", "text": "Гръцкото правителство обяви амнистия за транспортни нарушения, извършени през последния месец от гръцки и чужди граждани, в това число и от българи, пише в. \"Труд\".С решение на вътрешния министър Панос Скурлетис започна връщане на конфискувани свидетелства за управление на моторни превозни средства, регистрационни табели и лицензи на превозни средства, за да се улесни пътуването на гражданите през празничния 15 август, когато е Голяма Богородица, официален почивен ден в страната.Всички български граждани, на които са конфискувани номера или талони на автомобили в Гърция през този период, могат да отидат и да си ги получат обратно лично или чрез упълномощено лице.Решението се отнася за автомобили, с които е извършено нарушение включително до 9 август.", "date": "2018.08.13", "title": "Амнистия за конфискувани номера на БГ коли в Гърция"}
{"url": "https://news.bg/weather/lyatoto-e-v-razgara-si.html", "text": "През деня отново ще е слънчево. Ще духа слаб, в Дунавската равнина и източните райони - до умерен вятър от изток. Максимални температури между 29° и 34°.Това съобщават от НИМХ към БАН.Над планините ще е слънчево, след обяд с незначителна купеста облачност. Ще духа умерен вятър от изток-североизток. Максималната температура на височина 1200 метра ще е около 23°, на 2000 метра - около 15°.Над Черноморието ще бъде слънчево. Ще духа слаб до умерен вятър от изток-североизток. Максималните температури на въздуха: 27-28°. Температурата на морската вода е 26-27°. Вълнението на морето ще е 2-3 бала.", "date": "2018.08.13", "title": "Лятото е в разгара си"}
{"url": "https://news.bg/world/turskata-lira-se-obeztseni-s-poveche-ot-30-za-tri-dni.html", "text": "Турската лира продължава да се обезценява. За три дни лирата загуби от стойността си повече от 30% спрямо щатския долар и еврото, съобщава TeleTrader.През миналата седмица американският лидер Доналд Тръмп удвои тарифите върху внос на стомана (50%) и алуминий (20%) от Турция. Отношенията между двата натовски съюзника рязко се влошиха през последните седмици във връзка със задържането на американски пастор в Турция и решението на Анкара да закупи противовъздушна система от Русия.Доларът скочи с 5,60% в 23,56 часа Централноевропейско време, разменяйки се за 6.7788 лири. Откакто Тръмп обяви мерките в петък, турската лира загуби от стойността си 33,50%.Междувременно еврото се увеличи с 5,58% в 23,54 часа Централноевропейско време, като едно евро се разменя за 7.7282 лири, след като турската валута изгуби 30,59% от стойността си през последните три дни.Вчера турското правителство обяви, че правителството е подготвило план за действие, който ще смекчи напрежението на пазарите. Анкара планира да изземе депозитите в чужда валута или да ги обърне в турски лири.", "date": "2018.08.13", "title": "Турската лира се обезцени с повече от 30% за три дни"}
{"url": "https://news.bg/world/otkriha-choveshki-ostanki-i-chernite-kutii-na-otkradnatiya-samolet-v-sasht.html", "text": "Федерални представители на САЩ обявиха, че са открили \"черната\" кутия с параметрите на полета и човешки останки в откраднатия пътнически самолет, който излетя от международното летище Sea-Tac в американския град Сиатъл и се разби на малкия остров Пюджет Саунд, информира Fox News.ФБР е успяло да вземе и другата \"черна\" кутия със записите в пилотската кабина на самолет N449QX. Властите проверяват информацията.Самолетът е неузнаваем след катастрофата, при която няма нанесени щети на сгради.29-годишният Ричард Ръсел е загинал. Властите все още не знаят защо е откраднал самолета, но на аудиозапис той заявява пред диспечерите, че \"просто е съсипан\". Семейството му твърди, че не е искал да нарани други хора.Смята се, че на 76-местния самолет на регионалния превозвач Horizon Air, който е на Alaska Air Group, е бил само той.Ръсел е работил за наземния персонал на Horizon Air 3 г. и половина.", "date": "2018.08.13", "title": "Откриха човешки останки и „черните” кутии на откраднатия самолет в САЩ"}
{"url": "https://news.bg/bulgaria/protest-pred-ms-v-podkrepa-na-desislava-ivancheva.html", "text": "Организират демонстрация в подкрепа на бившата кметица на столичния район \"Младост\" Десислава Иванчева.Митингът е под надслов \"Свобода за Иванчева и Петрова! Независимо разследване на ОПГ!\". Той ще се проведе днес от 18:30 пред Министерски съвет.Протестът е организиран във \"Фейсбук\".Исканията на организаторите на събитието са публикувани в социалната мрежа. Сред тях са незабавно освобождаване на Иванчева и Биляна Петрова; самоотвод на състава на Специализираната прокуратура; независимо разследване на ОПГ и оставка на правителството на ГЕРБ и Обединени патриоти в случай, че тези искания не бъдат изпълнени.Справка показва, че към момента около 600 души са заинтересовани да вземат участие в демонстрацията.В края на миналата седмица Иванчева беше изписана от болницата.Иванчева влезе в болница на 1 август. Тя беше транспортирана с белезници и окови на краката, което предизвика силно възмущение от начина, по който се третират затворниците у нас. Няколко дни след това стана ясно, че всъщност поставянето на специални колани и на белезници на ръцете и краката на арестанти у нас е масова практика. Това, по думите на бившия български съдия в Европейския съд по правата на човека (ЕСПЧ) в Страсбург Здравка Калайджиева, е в нарушение на правата на затворниците и обвиняемите.Десислава Иванчева беше арестувана показно на бул. \"Васил Левски\" в центъра на София на 17 април тази година. В колата на кметицата бяха открити 70 000 лева, които тя взела като подкуп според прокуратурата. Заедно с Иванчева беше задържана и заместничката ѝ в \"Младост\" Биляна Петрова.На 7 юни Специализираният апелативен съд окончателно отстрани Десислава Иванчева от кметския пост в район \"Младост\".", "date": "2018.08.13", "title": "Протест пред МС в подкрепа на Десислава Иванчева"}
{"url": "https://news.bg/world/moskva-ne-sme-svarshili-s-prodazhbata-na-us-aktivi-no-nyama-da-zatvorim-mcdonald-s.html", "text": "Финансовият министър на Русия Антон Силуанов заяви, че щатският долар е станал по-нестабилен и рисков за плащания и международна търговия заради непоследователните действия на правителството на САЩ, съобщават руски медии.В интервю министърът подчерта, че Кремъл е ограничил инвестициите си в американската икономика и планира допълнително да намали инвестициите си в американски държавни ценни книжа.Администрацията във Вашингтон, според него, подкопава надеждността на световната резервна валута с налагането на ограничения на потоците към други валутни системи.Силуанов отрече, че Москва планира да затваря американски компании като McDonald's Corp. в страната. Но той не изключва вероятността Русия да изостави американския долар и да се обърне към национални валути при търговията с петрол с чуждестранни партньори.Според него новите санкции на САЩ \"не са приятни, но не са и фатални\".За два месеца Русия намали притежавания американски суверенен дълг с 84% до 14,9 милиона долара - най-ниското ниво от 2007 г.През миналата седмица САЩ наложиха санкции на Москва по случая \"Скрипал\". ", "date": "2018.08.13", "title": "Москва: Не сме свършили с продажбата на US активи, но няма да затворим McDonald's"}
{"url": "https://news.bg/bulgaria/remonti-na-klyuchovi-bulevardi-v-sofiya.html", "text": "Ремонти затварят отсечки от ключови булеварди в София.От Столична община съобщават, че от 00.00 часа днес до 24.00 часа на 22 август ще се извърши промяна в организацията на движение: Забранява се влизането на пътни превозни средства по източната половина от пътното платно на бул. \"Васил Левски\" в участъка от бул. \"Цар Освободител\" до ул. \"Оборище\", включително и през източната страна на кръстовище бул. \"Васил Левски\" - ул. \"Оборище\". Ще се осигури преминаване на превозни средства по ул. \"Шипка\". Движението ще се извършва двупосочно в западната половина от пътното платно на булеварда.Забранява се влизането на превозни средства по крайните две пътни ленти от източната и от западната страна на пътното платно на бул. \"Васил Левски\" в участъка от ул. \"Оборище\" до паметника на Васил Левски. Движението на превозни средства ще се извършва двупосочно по едната пътна лента в посока в същия участък на булеварда.За същия период се закрива спирка с код 1699 \"СУ Св. Климент Охридски\" за тролейбусни линии № 1, 2, 4 и 11 на бул. \"Васил Левски\" в посока площад \"Паметник Левски\";Променя се маршрутът на тролейбусни линии № 1, 2 и 4 само в посока СУ \"Св. Климент Охридски\" както следва: от ул. \"Кракра\" надясно по бул. \"Янко Сакъзов\" и по бул. \"Васил Левски\" по маршрутите.В същото време до 17 август се забранява влизането на превозни средства по пътната лента от северната страна на пътното платно на бул. \"Джеймс Баучер\" в участък от 120 м от кръстовището с ул. \"Света гора\" към ул. \"Йоан Екзарх\".От вчера е предприета временна организация на движението за ремонт на бул. \"България\" в участъка от бул.\"Акад. Иван Гешов\" до бул.\"Гоце Делчев\".От 00.00 часа на 12 август до 24.00 часа на 25 август се забранява влизането на пътни превозни средства по западното пътно платно на бул. \"България\" в участъка от бул. \"Акад. Иван Гешов\" до бул. \"Гоце Делчев\". Движението на превозни средства ще се извършва двупосочно в източното пътно платно на булеварда, както следва:- в една пътна лента в посока от бул. \"Акад. Иван Гешов\" към бул. \"Гоце Делчев\";- в две пътни ленти в посока от бул. \"Гоце Делчев\" към бул. \"Акад. Иван Гешов\".Вчера беше възстановено движението по постоянния маршрут на трамвайна линия № 7 до ж.к. Борово;Закрива се временната автобусна линия № 7-ТМ;Възстановява се постоянният маршрут на автобусна линия № 304;Закриват се временните спирки по автобусна линия № 304 и временната автобусна линия № 7-ТМ.Закрива се спирка с код 1306 \"Площад Ручей\" в посока ж.к. Гоце Делчев за автобусни линии № 64, 83, 204 и N 4.", "date": "2018.08.13", "title": "Ремонти на ключови булеварди в София"}
{"url": "https://news.bg/bulgaria/izticha-tridnevniyat-srok-za-yavyavane-na-benchev-v-okrazhnata-sledstvena-sluzhba.html", "text": "Днес изтича тридневният срок, в който Бенчо Бенчев трябва да си яви в Окръжната следствена служба, съобщава кореспондент на БНР в Бургас., след като му е прилошало. Беше съобщено и че се намира в тежко състояние, затова и той ще се яви при първа възможност пред разследващите, за да получи предявеното му обвинение.Бенчев се очаква да бъде обвинен за укривателство и помагачество на Димитър Желязков с прякор Митьо Очите, който е сочен за водач на престъпна група.Той ще бъде обвинен за оказаната от него помощ на Желязков да се укрие в турския град Истанбул в периода 2-5 август.Общинският съветник заедно с бившия депутат от ДПС Несрин Узун бяха сред върнатите от турските власти български граждани, арестувани при  на 4 август. , Несрин Узун също, въпреки че и двамата са задържани в хотела, където е отседнал бургаския криминален бос, а самата стая в хотела е регистрирана е направена от Узун на името на Бенчев. Както Бенчев, така и Узун бяха в ареста в Бургас, но , без да им бъдат повдигани обвинения.", "date": "2018.08.13", "title": "Изтича тридневният срок за явяване на Бенчев в Окръжната следствена служба"}
{"url": "https://news.bg/world/kndr-i-republika-koreya-dogovoriha-treta-sreshta-na-varha-v-phenyan-prez-septemvri.html", "text": "Лидерите на КНДР и Република Корея ще проведат трета среща на върха в Пхенян през септември, съобщава южнокорейската медия \"Йонхап\".Договореностите са постигнати по време на разговори между високопоставени представители на правителствата на двете държави на северната страна в селцето Панмунждом в демилитаризираната зона. Южнокорейската делегация беше водена от министъра по въпросите на обединението, а делегацията на КНДР се ръководеше от председателя на Комитета за мирно обединение на страната.Те обаче не успяха да определят конкретна дата на срещата през следващия месец.В съвместно съобщение се казва, че са постигнали споразумение да се проведе среща на върха между двете държави в Пхенян през септември. Допълва се, че са провели \"искрени\" консултации за изпълнение на Декларацията от Панмунджом.По-рано Ким Чен-ун и Мун Дже-ин постигнаха съгласие да проведат трета среща на върха през есента след проведените от тях разговори през април и май.", "date": "2018.08.13", "title": "КНДР и Република Корея договориха трета среща на върха в Пхенян през септември"}
{"url": "https://news.bg/bulgaria/prokuraturata-dans-i-mvr-sezirani-zaradi-problem-s-targovskiya-registar.html", "text": "Прокуратурата и МВР са сезирани заради проблем с Търговския регистър, съобщават от Агенцията по вписванията.Временно е преустановен достъпът до Търговския регистър и регистъра на юридическите лица с нестопанска цел, докато бъдат отстранени техническите причини, за които Агенцията по вписванията информира на 10 август.Министърът на правосъдието Цецка Цачева е уведомена и незабавно е сезирала прокуратурата, ДАНС и МВР.В съобщението на Агенцията се казва, че е приложен авариен План за действие за възстановяване на пълната функционалност на регистъра.За отстраняването на проблема незабавно са ангажирани и работят денонощно екипи на всички поддържащи фирми, IT експерти от Агенция по вписванията, както и от други държавни ведомства.Всички останали регистри на Агенция по вписванията са достъпни и функционират нормално.", "date": "2018.08.13", "title": "Прокуратурата, ДАНС и МВР сезирани заради проблем с Търговския регистър"}
{"url": "https://news.bg/world/pazarite-v-evropa-i-aziya-na-cherveno-zaradi-turskata-lira.html", "text": "Турската лира възстанови малко от изгубената си през последните дни стойност, след като Централната банка на страната обеща да осигури ликвидност на местните банки, съобщават \"Хюриет\" и други медии.Банката обяви серия от мерки в подкрепа на турската лира. Тя обеща да предостави \"цялата необходима ликвидност\" за банките. Централната банка увеличава обезпечения за лимити на депозитите за лизингови сделки между заемодателите от 7,2 милиарда евро на 20 милиарда евро. Освен това съотношенията на лимитите на резервите се намаляват с 250 базисни пункта за всички падежни срокове.По-рано финансовият министър на Турция Берат Албайрак съобщи, че от 13 август влиза в сила план за действие за подкрепа на турската лира.През последните три дни турската лира се обезцени с повече от 30%. Щатският долар спечели 4,04% спрямо турската лира за 6.6825 в 08,02 часа Централноевропейско време, докато еврото се увеличи с 3,93 на сто за 7.6051 в 08,03 часа Централноевропейско време.Пазарите в Азия, Австралия и Европа са на \"червено\" след обезценяването на турската лира.Японският индекс Nikkei 225 се сви с 1,86 на сто, а китайският Shanghai Composite отчете спад от 1,73%, докато Shenzhen Composite регистрира понижение от 1.42%. Хонкогнският се сви с 1,83%, а южнокорейският Kospi Composite е с 1,87% надолу. Австралийският S&P/ASX 200 регистрира спад от 0,60%.В началото на търговията в Европа FTSE 100 изгуби 0,35%, а DAX и CAC 40 отчитат спад съответно от 0,62% и 0,53%, съобщава TeleTrader. ", "date": "2018.08.13", "title": "Пазарите в Европа и Азия на „червено” заради турската лира"}
{"url": "https://news.bg/bulgaria/chast-ot-nimh-mozhe-da-otide-kam-pravitelstvoto-obyavi-shefat-na-ban.html", "text": "Част от НИМХ може да отиде към правителството, но не целият.Това съобщи пред bTV председателят на БАН проф. Юлиан Ревалски преди срещата си с премиера Бойко Борисов в Министерски съвет във връзка с недоволството на метеоролозите от БАН.Половин година метеоролозите протестират срещу недостига на средства за заплати. Днес те ще се срещнат с премиера Борисов и с министъра на образованието Красимир Вълчев, за да обсъдят преминаването на Националния институт по метеорология и хидрология (НИМХ) към Министерството на образованието. Синоптиците твърдят, че отпуснатите средства за БАН не са разпределени справедливо.Ревалски отбеляза пред телевизията, че от академията са против преминаването на целия институт по метеорология към едно министерство.Може да има някаква Национална хидрометеорологична служба към правителството, подчерта той. Шефът на БАН призна, че малък процент е отишъл към НИМХ от отпуснатите 15 млн. лева допълнително за БАН, като причината е критериите, по които се разпределят средствата, при които с приоритет са научната дейност.При тях научната дейност е 1/7, уточни Ревалски.", "date": "2018.08.13", "title": "Част от НИМХ може да отиде към правителството, обяви шефът на БАН"}
{"url": "https://news.bg/world/pozhari-dovedoha-do-evakuatsiya-na-sela-na-gratski-ostrov.html", "text": "Голям пожар на гръцкия остров Евбея в близост до Атина доведе до евакуация на две села, съобщиха властите, цитирани от АФП.Природното бедствие възникна по-малко от месец след голям пожар в Гърция, който отне живота на повече от 90 души.Премиерът е в тесен контакт с вътрешния министър във връзка с големия пожар на остров Евбея, обявиха от пресслужбата на министър-председателя.Земеделският министър Вангелис Апостолу, който е на място, заяви пред държавната агенция ANA, че пожарникари се борят за овладяване на огнената стихия.Там са прехвърлени сили от целия регион, добави той.Около 500 души от селата Контодеспоти и Ставрос са евакуирани като предпазна мярка.В района действат около 250 пожарникари и 62 противопожарни коли, подкрепяни от войници, обявиха официални представители.Пожарът е на около 90 километра северно от Атина.Огнена стихия на курорта Мати до Атина на 23 юли отне живота на 94 души. Повече от 30 души все още са хоспитализирани, някои от тях са в критично състояние. Пожарът доведе до оставки и уволняването на шефовете на полицията и пожарната.", "date": "2018.08.13", "title": "Пожари доведоха до евакуация на села на гръцки остров"}
{"url": "https://news.bg/world/nad-430-dushi-sa-zaginali-pri-zemetresenieto-v-indoneziya.html", "text": "Броят на загиналите при унищожителното земетресение на индонезийския остров Ломбок преди седмица достигна повече от 430 души. Правителството смята, че икономическите загуби ще надвишат няколкостотин милиона долара, информира АП.Националната агенция по бедствия съобщи, че 436 души са загинали, повечето при срутване на сгради.Други медии съобщават, позовавайки се на властите, че 1350 души са ранени.Агенцията отбеляза, че щетите са за 342 милиона долара, но подчерта, че цифрата може да набъбне, тъй като продължава оценката на щетите. Пояснява се, че възстановяването на щетите ще струва стотици милиони долара.Земетресението с магнитуд 6,9 по Рихтер е оставило без дом около 350 000 души.\"Щетите и загубите са огромни\", каза говорител на агенцията.Тъй като някои пътища са разрушени и достъпът до изолирани планински райони е ограничен, агенцията използва хеликоптери и помощта на военните за доставяне на хуманитарна помощ.Ломбок, популярна, но не толкова добре развита дестинация като съседно Бали, беше ударен от три силни земетресения в рамките на седмица. Регистрирани са повече от 500 вторични труса.", "date": "2018.08.13", "title": "Над 430 души са загинали при земетресението в Индонезия"}
{"url": "https://news.bg/crime/danachnite-zatvaryat-dva-hotela-na-edin-sobstvenik-na-yuzhnoto-chernomorie.html", "text": "Установени са редица нарушения при два хотела по Южното Черноморие, които са собственост на един и същи човек, съобщиха от НАП.Инспекторите ще наложат общо 23 акта за установяване на административни нарушения, а двата обекта ще бъдат запечатани.Националната агенция по приходите съобщава и за още по-фрапиращи случаи при проверките на \"Фискален контрол\". При един от големите аквапаркове по Южното Черноморие данъчните служители установили, че нито едно от 19-те фискални устройства на обекта не е подавало информация за оборотите си към НАП от края на юни тази година.За неиздаване на касова бележка предстои да бъде затворен и хотел в Бургас.Поради укриване на обороти, същата мярка ще бъде наложена и на две от най-големите дискотеки в областния център. Те са били проверени на принципа на тайния клиент, като при контролните покупки инспекторите не са получили касови бележки.И тази година стотици данъчни инспектори от звеното за фискален контрол, съвместно с органите на МВР и Агенция \"Митници\", извършват лятна контролна кампания по Черноморието. До момента са осъществени общо над 7 000 проверки, като запечатаните до обекти са 151.От НАП припомнят, че освен обичайната глоба, неиздаването на касова бележка се санкционира незабавно със запечатване на търговския обект.Основната цел на проверяващите е да насърчат доброволното спазване на данъчните изисквания.От НАП използват също и дистанционната връзка на всеки касов апарат със сървърите си, за да откриват рискови търговци, чиито продажби значително се различават от обичайните. Освен хотели, ресторанти, барове, магазини, паркинги и други търговски обекти, на проверки са подложени борси и тържища, които снабдяват хотелите с храни и напитки, допълват от НАП.", "date": "2018.08.13", "title": "Данъчните затварят два хотела на един собственик на Южното Черноморие"}
{"url": "https://news.bg/press/spetsialni-lichni-karti-za-obvinyaemi-i-podsadimi-broim-450-leva-za-parvoklasnik.html", "text": "Специални лични карти за обвиняеми и подсъдимиПравителството подготвя промени в действащото законодателство, за да намали случаите на отклоняване от правосъдието. В Закона за българските лични документи ще има запис, според който на обвиняемите и подсъдими лица ще се отнема личната карта и ще се издава временна, която ще е абсолютно идентична на редовната им, но в нея ще е кодирана забрана за напускане на страната.Това съобщи зам. вътрешният министър Красимир Ципов в интервю за \"24 часа\".7 уби Мъртвака за двата почивни дни Откриха телата на трите момчета, които изчезнаха във вълните край Дуранкулак. Морето раздели завинаги близнаци от Пловдив.Броим 450 лева за първокласник Родителите трябва да помислят за подходяща раница, набор от тетрадки, моливи, бои и други пособия за часовете по изобразително изкуство. Разходите нарастват още повече, когато се добавят средствата, които ще дадат за часовете по физическо възпитание и тоалета за първия учебен ден.Един от най-сериозните харчове на родителите са ученическите чанти. \"Тежината на раницата не бива да надхвърля 10% от теглото на ученика. Тази е златната норма, за да не получи той гръбначно изкривяване\", обясни д-р Росица Шейтанова, ортопед и физиотерапевт.Финансовият министър отхвърли атаките на президента срещу експертиНе приемам атаки срещу държавната администрация и особено срещу експертите от финансовото министерство и Агенция \"Митници\", каза днес във Варна финансовият министър Владислав Горанов. Повод за реакцията му бе изявлението на президента Румен Радев по-рано през деня по случая с обществената поръчка в Бургас, с която бе свързан Димитър Желязков - Митьо Очите.Ако държавният глава е решил да води политическа война с партия ГЕРБ, това е негово право, но не съм съгласен да бъдат атакувани експерти, които не само през последните години, а и през целия преход са гарантирали финансовата стабилност на държавата, посочи Горанов. По думите му обществената поръчка е подписана от човек с над 20 години стаж - сестра на висш политик от БСП, но е професионалист и както всички държавни служители служи на цялото общество.\"Гражданска отговорност\" отново поскъпва шоковоШоково увеличение на цената на застраховката \"Гражданска отговорност\" изненада неприятно шофьорите за пореден път в последните месеци. В края на миналата седмица 90% от застрахователните компании оскъпиха полицата с 40 до 50 лв. Това е най-драстичното увеличение от началото на годината, заявиха за \"Сега\" брокери. Така с натрупването на поскъпванията от началото на годината до сега средната цена на задължителната застраховка в София вече гони 270 лв. - почти със 100 лв. повече от началото на годината. Повече ще плащат шофьорите не само в столицата, която е най-рисковият град, но и във всички области.12 авг 2018, 14:47, 1272 прочитания ТЕЦ \"Марица-изток 2\" е на огромна загуба, но дава 9.5 млн. лв. срещу кибератакиИзпадналата в тежко финансово състояние държавна електроцентрала \"Марица-изток 2\" се готви да плати до 9.5 млн. лв. за изграждане на център за киберсигурност, усъвършенстване на системата за личните данни и създаване на надеждна киберзащита за нея. Безспорно въпросът е важен, но вероятно има и по-евтино решение. Особено на фона на огромна загуба за полугодието от 116 млн. лв. и натрупан минус за последните три години от над 330 млн. лв. Въпросът е дали бюджетът за целта не е прекалено голям.За капак процедурата е непрозрачна - ТЕЦ-ът не е обявил открита процедура за избор на изпълнител, а ще се договаря директно само с избрани от него кандидати.Президентът иска анекс към договора с МакедонияЗа допълнителен анекс към Договора за добросъседство с Македония настоя президентът Румен Радев. Той е провокиран от думите на македонския премиер Зоран Заев, че Илинденското въстание е само на македонците. Според Радев клаузите от договора могат да бъдат включени в глава 35 от преговорния процес на Македония за членство в ЕС. Той подчерта, че България така и не е получила извинение от Заев. За Радев липсата на адекватна реакция от страна на правителството е необяснима.\"Неприемливо е евроатлантическата перспектива на Македония да е за сметка на българската история, идентичност и суверенитет. Не може дългосрочните интереси на България да стават жертва на мимолетен политически пиар\", заяви държавният глава.", "date": "2018.08.13", "title": "Специални лични карти за обвиняеми и подсъдими, Броим 450 лева за първокласник"}
{"url": "https://news.bg/regions/mopang-izhvarli-mazut-sled-97-godini-na-danoto-kray-sozopol.html", "text": "Корабът \"Мопанг\", който е потънал между Созопол и Черноморец през далечната 1921 година, изпусна голямо количество мазут. Компетентните институции са предприели всички необходими мерки, съобщиха от пресцентъра на Областна управа.В района, където се е появило петното са поставени бонови заграждения, за да спре неговото разпространение. Взети са проби за анализ. Няма установена опасност за живота и здравето на гражданите. Институциите са на терен от първия подаден сигнал и следят стриктно ситуацията.Предприети са всички необходими първоначални действия. Днес в Областна администрация на Бургас ще се проведе щаб с всички компетентни по казуса институции. Срещата е работна и след приключването й ще бъде изнесена пълна информация по въпроса.\"Мопанг\" е американски товарен параход от типа на така наречените Liberty ships. Създаден е в Ню Джърси по специална поръчка на 150 еднакви плавателни съда с цел компенсиране на загубите от войната. Пуснат е на вода на 20 януари 1920 година.Лежи в много добро състояние на десния си борд на дълбочина между 24-32 метра, на около 10 километра от Созопол. Възвишението от дъното е 10 метра. Основните повреди от взрива са в носовата част на кораба. Потопен е от стара морска мина от Първата световна война.", "date": "2018.08.13", "title": "\"Мопанг\" изхвърли мазут след 97 години на дъното край Созопол"}
{"url": "https://news.bg/int-politics/rusiya-i-turtsiya-obsazhdat-oprostyavane-na-vizoviya-rezhim.html", "text": "Руският външен министър Сергей Лавров планира да обсъди с турския си колега Мевлют Чавушоглу перспективите за евентуално опростяване на визовия режим между страните. Това се съобщава на интернет страницата на министерството на външните работи на Русия.\"Предвижда се да се обсъдят перспективите за опростяване на режима на пътуване на гражданите на двете страни. Ние потвърждаваме готовността за либерализиране на визовия режим за определени категории турски граждани \", се казва в официалното изявление.Министерството отбеляза, че руската страна също така очаква да се увеличи ефективността на взаимодействието между отделите на двете страни в борбата срещу международния тероризъм и организираната престъпност.Визитата на руския външен министър Сергей Лавров в Анкара става на фона на разклатените устои на рублата и турската лира. Това е резултат от втвърдената позиция на Белия дом срещу Русия и Турция.", "date": "2018.08.13", "title": "Русия и Турция обсъждат опростяване на визовия режим"}
{"url": "https://news.bg/int-economics/karl-marks-tsafna-na-banknota-evro.html", "text": "Над 100 хиляди сувенирни банкноти с нулева номинална стойност с образа на Карл Маркс се продават по целия свят, съобщи телевизия SWR.Компанията, ангажирана с маркетинг в областта на туризма в град Триер, през март издаде сувенирни купюри с Маркс в чест на 200-годишнината от рождението на немския философ, която се чества на 5 май. Първият печат от пет хиляди екземпляра беше продаден за по-малко от месец.Сувенирните купюри сметки бяха изпратени в повече от 40 страни, те са много популярни в Китай, където са изпратени от 25 до 30 хиляди екземпляра. Представител на компанията добави, че някои купувачи поръчват 100 копия наведнъж, например, предприятията ги купуват като подаръци за служители.Уебсайтът на компанията казва, че лилавите банкноти изглеждат като истинските пари. Те са отпечатани на хартия, която е защитена от фалшификати и също така има воден знак, холограма, индивидуален сериен номер и други защитни елементи.", "date": "2018.08.13", "title": "Карл Маркс \"цъфна\" на банкнота евро"}
{"url": "https://news.bg/disasters/silen-trus-v-alyaska.html", "text": "На територията на американския щат Аляска е регистрирано земетресение с магнитуд 6 по Рихтер. Това се посочва на уебсайта на Агенцията на САЩ за геоложки проучвания (USGS).\"Епицентърът на земетресението беше на дълбочина повече от 11 километра, на 65 километра югозападно от село Кактовик\", се казва в доклада.Според предварителните данни в резултат на земетресението няма жертви и разрушения.Както беше отбелязано, заплаха от цунами не беше обявена.", "date": "2018.08.13", "title": "Силен трус в Аляска"}
{"url": "https://news.bg/int-politics/nov-amerikanski-razrushitel-v-cherno-more.html", "text": "Американският разрушител \"Карни\" влезе в Черно море. Това съобщават от Шести флот на американската армия.Както бе отбелязано по-специално, целта на пристигането на разрушителя е да взаимодейства със съюзниците и партньорите в региона, но и да покаже ангажимента на Пентагона за сигурността в региона.През юли беше съобщено, че ракетният разрушител \"Портър\" е пристигнал в пристанище Одеса.Както беше отбелязано, корабът пристигнал в пристанището, за да осигури стабилност в региона.", "date": "2018.08.13", "title": "Нов американски разрушител в Черно море"}
{"url": "https://news.bg/int-politics/dve-shestviya-blokiraha-vashington.html", "text": "Няколко хиляди опоненти на крайно-десни организации се събраха близо до Белия дом, съобщава АП.Шествия и митинги на поддръжници на крайно - десни организации и техните опоненти се проведоха в неделя в центъра на Вашингтон при повишени мерки за сигурност.Походът се провежда навръх годишнината от окървавения протест в Шарлътсвил и беше придружен от сериозни мерки за сигурност.Самият президент не беше в Белия дом. Доналд Тръмп отиде в резиденцията си в Ню Джърси предварително и ще се върне в столицата едва в понеделник.При отбелязването на годишнината сега президентът Доналд Тръмп заяви, че осъжда \"всички видове расизъм и прояви на насилие\" и призова към единство.", "date": "2018.08.13", "title": "Две шествия блокираха Вашингтон"}
{"url": "https://news.bg/curious/andzhelina-dzholi-vleze-v-bolnitsa-1.html", "text": "Холивудската актриса Анджелина Джоли е била приета в болница, съобщава АП.През последните дни актриса отслабнала драстично до 44 кг. при ръст от 170 см. Освен това тя продължавала да гладува и да губи тегло.Aктрисата вече е влизала за лечение в тази клиника. Преди няколко години персоналът на тази медицинска институция ѝ помогна да преодолее анорексията.Трябва да се припомни, че най-красивата двойка Холивуд, Анджелина Джоли и Брад Пит са в разгара на развод. Адвокатът на актрисата реши да не продължи сътрудничеството с нея, защото \"тя искала кръв и да унищожи Брад Пит като баща\".", "date": "2018.08.13", "title": "Анджелина Джоли влезе в болница"}
{"url": "https://news.bg/disasters/smartonosen-pozhar-v-bolnitsa-v-tayvan.html", "text": "Най-малко 9 души са загинали, а други 16 са били ранени при пожар в болница в столицата на Тайван - Тайпе, съобщава АП.Огнената стихия е избухнала на седмия етаж. Въпреки усилията на персонала и лекарите се е стигнало до трагичния инцидент.Загиналите и пострадалите са били пациенти.Властите разследват причината за инцидента.", "date": "2018.08.13", "title": "Смъртоносен пожар в болница в Тайван"}
{"url": "https://news.bg/world/vuchich-s-diplomaticheska-ofanziva-za-kosovo.html", "text": "Президентът на Сърбия Александър Вучич предприема офанзива в опит да се намери решение на проблема с Косово. Вучич ще проведе разговори с Владимир Путин, администрацията на Доналд Тръмп и Еманюел Макрон през следващите няколко месеца, пише сръбският \"Блиц\".Изданието отбелязва, че диалогът между Белград и Прищина ще започне в Брюксел след по-малко от месец.Всекидневникът отбелязва, че е научил, че сръбски топ представители ще предприемат дипломатическа офанзива през септември.Според изданието, позовавайки се на източници, вицепрезидентът на Индия ще пристигне на визита в Белград, а след това Вучич трябва да се срещне с руския лидер Владимир Путин.\"Тази среща вече е договорена, остава да се разбере къде ще е срещата между двамата президенти - в Москва или Владивосток\", сподели източник пред \"Блиц\".Сръбският лидер ще пътува до Русия за консултации с Путин преди ежегодната среща на Общото събрание на ООН от 24 до 28 септември, където Вучич ще говори на една от сесиите.Изданието продължава, че Вучич ще види Доналд Тръмп на форума в Ню Йорк и ще разговаря с няколко представители от администрацията на американския лидер.Преди международните срещи президентът на Сърбия планира още едно посещение в Косово, където ще разговаря с косовските сърби. Също е потвърдено, че той ще пътува до Китай за участие в икономически форум.До края на годината президентът на Франция Еманюел Макрон трябва да посети Сърбия. Най-вероятната дата е между 3 и 5 декември, допълва вестникът.", "date": "2018.08.13", "title": "Вучич с дипломатическа офанзива за Косово"}
{"url": "https://news.bg/bulgaria/borisov-dade-edna-sedmitsa-srok-nimh-i-ban-da-se-razberat.html", "text": "Премиерът Бойко Борисов призова ръководството на НИМХ и БАН да намерят общо решение до следващата сряда. Това обяви министърът на образованието Красимир Вълчев след разговори при премиера Бойко Борисов във връзка с казуса около обезпечаването на прогнозите за времето.\"Проведохме разговор, двете страни изказаха техните тези, категоричното искане от страна на , нещо, което БАН по принцип не подкрепя. Това, което взехме като решение следващата сряда двете страни да намерят общо решение, решение, което да бъде взето заедно\", обясни Вълчев.Вълчев бе категоричен, че правителството не може да бъде безучастно към обезпечаването на тази важна функция от страна на НИМХ - с функции по Закона за водите, Закона за защита от бедствията и авариите, както и редица международни ангажименти.\"Вариантите, които ще се търсят взаимно, е да се даде по-голяма самостоятелност на НИМХ. Ние като правителство не искаме да бъдем обвинени, че по този начин ще се направи крачка за отделяне на НИМХ.\"\"Министър-председателят призова да намерят взаимно решение до сряда следващата седмица\", обясни Красимир Вълчев.Стана ясно, че МОН ще извърши външния одит в НИМХ.Председателят на БАН акад. Юлиан Ревалски обясни, че за тях е неприемливо това механично изваждане на един институт с цялата материална база и всички сгради. Той обясни, че в момента приоритетно държавната субсидия се разходва първо за научна дейност, след което за оперативна дейност. \"НИМХ не е научна организация - учените са една седма по щат. НИМХ като институт априори е в непривилигеровано отношение при разпределяне на средства, което става по научни критерии\", каза още председателят на БАН.Председателят на БАН уточни, че има предложение към института, различен начин на формиране на бюджета им, така че хората, които извършват оперативна дейност - да знаят, че ОС на БАН няма да ги преразпределя.Стана ясно, че следващата сряда ще бъдат гласувани 18 млн. за научни програми в различни сектори - растениевъдство, две в областта на медицината, национална програма за подобряване качеството на въздуха, чиста енергия, в областта на транспортаЦел да обвържат научните изследвания с потребностите, които има българската държава.Ще бъдат увеличени и стипендиите към докторантите с три милиона на годишна база. По този начин от министерството се надяват да задържат повече млади хора в научна работа. Една от националните програми също е насочена към младите учени.", "date": "2018.08.13", "title": "Борисов даде една седмица срок НИМХ и БАН да се разберат"}
{"url": "https://news.bg/world/266-dushi-postradaha-pri-srutvane-na-platforma-na-festival-v-ispaniya.html", "text": "Стотици хора пострада при срутване на дървена платформа по време на крайморски музикален фестивал в Северозападна Испания в неделя вечерта.Информацията съобщава \"Ройтерс\", позовавайки се на държавната телевизия RTVE.Петима души са в тежко състояние. Няма информация за загинали.Радио Galega информира, че 266 души са пострадали по време на фестивала O Marisquino във Виго, град в Галисия.Кметът на града Абел Кабалеро заяви, че платформата, която се e срутила преди полунощ, е била с дължина 30 метра и широчина 10 метра.Свидетел коментира пред RTVE, че е имало много хора на дъсчената пешеходна пътека по крайбрежието.Пътеката се е срутила, докато испанският рапър Rels B е изпълнявал песен по време на двудневния фестивал във Виго, в който живеят около 300 000 души.", "date": "2018.08.13", "title": "266 души пострадаха при срутване на платформа на фестивал в Испания"}
{"url": "https://news.bg/world/bryuksel-razmaha-prast-na-rumaniya.html", "text": "Еврокомисарят по правосъдието Вера Йоурова призова румънското правителство да преосмисли новите съдебни реформи, които доведоха до мащабни протести в балканската държава, информира ДПА.Организаторите на протеста алармират, че спорните реформи имат за цел да защитят интересите на корумпираните политици. Например, един от наскоро приетите закони декриминализира някои корупционни практики на политици.Йоурова обяви пред германския вестник \"Велт\", че законодателството заплашва независимостта на съдиите, ограничава пълномощията на прокурорите и подкопава общественото доверие в правосъдната система.Би било от \"полза\" за правителството в Букурещ да преразгледа плановете си, добави тя.Коалиционното правителство прокара закони, които ограничават властта на агенцията за борба с корупцията DNA и уволни уважавания прокурор Лаура Кьовеши.Кьовеши и агенцията са международно признати като ключови играчи в борбата с корупцията в Румъния.", "date": "2018.08.13", "title": "Брюксел размаха пръст на Румъния"}
{"url": "https://news.bg/politics/ninova-se-zhalva-na-tayani-ot-ezika-na-dzhambazki.html", "text": "Лидерът на БСП Корнелия Нинова е изпратила писмо до председателя на ЕП Антонио Таяни във връзка с изказването на Джамбазки в интервю за медия, че \"Всички от Българската социалистическа партия са за разстрел\". Също така Корнелия Нинова е писала и председателя на Групата на социалистите и демократите в ЕП Удо Булман.Според Нинова това са \"недопустими изявления на член на Европейския парламент\", като това не е изолиран случай. \"За съжаление е налице явна тенденция на засилване на езика на омразата, провокирана от националисти и крайнодесни политически лидери\", заявява Нинова, според която дори и по време на най-тежката политическа конфронтация след 1989 г. никога народни представители или политически фигури не са си позволявали подобни крайности да призовават към физическо унищожение на политически опоненти. Съко така според лидера на социалистите в изказването на Джамбазки се вменява колективна вина и посоченият за унищожение враг са всички български социалисти.\"Това не просто напомня, а трасира пътя към връщането на най-мрачните времена на доминираната от нацистите на Хитлер Европа. Когато подобни закани излизат от устата на член на Европейския парламент, аз вярвам, г-н Председател, че е Ваше задължение да се разграничите и да предприемете възможните мерки в институцията, която е символ на обединена, мирна и демократична Европа и върху която с поведението си един неин член поставя кафяво петно\", пише Корнелия Нинова.В писмото си лидерът на БСП напомня и факта, че Ангел Джамбазки не е просто евродепутат, но и заместник-председател на една от съуправляващите партии в България - ВМРО, с председател Красимир Каракачанов, който в момента е министър на отбраната и вицепремиер. Според Корнелия Нинова в този контекст заплахите трябва да бъдат разглеждани с още по-голяма загриженост и тъй като никой от ВМРО, нито дори премиерът Борисов не се е разграничил от думите.Нинова призовава да се вземат мерки да се овладее дебата, когато последователно се създават предпоставки омразата да премине от говорене към действие.По повод същото интервю и думите на Ангел Джамбазки публицистът и политик Велизар Енчев призова главният прокурор Сотир Цацаров да се самосезира. Според Велизар Енчев интервюто внушава, че заплахата на Джамбазки се отнася и за всички критици на сегашната балканска политика на правителството.Велизар Енчев призовава главният прокурор да привлече към наказателна отговорност Ангел Джамбазки.\"Ако наистина сме правова държава, всеки, който публично призовава да се използва огнестрелно оръжие срещу критиците на управляващите, трябва да бъде санкциониран с цялата строгост на закона.\"Припомняме, в българското публично пространство се породи спор за отношенията ни с Македония след думите на премиера Зоран Заев, че Илинденско-Преображенското въстание е дело на македонци. Коментарът му дойде след като , а само преди дни .В България обаче това беше и продължава да бъде повод за размяна на политически реплики между БСП и ГЕРБ основно.  и го призова да вземе отношение. , а вчера в темата влезе и  от страна на Зоран Заев.", "date": "2018.08.13", "title": "Нинова се жалва на Таяни от езика на Джамбазки"}
{"url": "https://news.bg/world/sasht-se-opitvat-da-ni-zabiyat-nozh-v-garba-besnee-erdogan.html", "text": "САЩ се опитват да ни забият нож в гърба.Това заяви президентът на Турция Реджеп Ердоган по време на Десетата годишна конференция на турските посланици, цитиран от АФП, \"Гардиън\", \"Дейли сабах\" и други медии.Ердоган разкритикува американския лидер, подчертавайки, че Доналд Тръмп може да е президент, но не може просто така да налага мита на Турция. Той обвини САЩ, че се опитват да забият нож в гърба на Турция и са простреляли партньора си в крака с наложените санкции. Турският държавник обвини САЩ, че нарушават принципите на Световната търговска организация.Ние трябва да се подготвим за още атаки, алармира турският лидер.Той обяви, че разпространението на фалшиви новини за икономиката на Турция, което определи като \"икономически терор\", е \"измяна\". Турският лидер направи коментара във връзка с обвинения, че профили в социалните мрежи споделят подвеждаща информация за кризата.ForexLive съобщава, че коментарът на Ердоган не е успял да окаже влияние върху пазарите, тъй като лирата продължава да регистрира рекордно дъно. За кратко 1 щатски долар се разменяше за 6,9 турски лири, но малко по-късно отново прекрачи границата от 7,0.Според Реджеп Ердоган Турция е под икономическа обсада, отбелязвайки, че няма икономическа основа за движението на лирата, а по-скоро е свързано със заговор. Той увери, че скоро турската лира ще бъде стабилизирана на разумно ниво.Няма да има оттегляне от икономическите политики на свободния пазар, добави Ердоган.Турция е голяма и важна държава, чиято ос не може да бъде ограничена до един регион, убеден е президентът.През миналата седмица американският лидер Доналд Тръмп удвои тарифите върху внос на стомана (50%) и алуминий (20%) от Турция. Мерките влизат в сила от днес.Отношенията между двата натовски съюзника рязко се влошиха през последните седмици във връзка със задържането на американския пастор Андрю Брънсън в Турция и решението на Анкара да закупи противовъздушна система от Русия.", "date": "2018.08.13", "title": "САЩ се опитват да ни забият нож в гърба, беснее Ердоган"}
{"url": "https://news.bg/regions/tarsyat-kak-da-se-iztochi-gorivoto-ot-potanaliya-kray-sozopol-korab.html", "text": "Ситуацията с изпускане на гориво в морето в района на Созопол е овладяна, няма опасност нито за екологията, нито за туристите. Това заявиха министрите на транспорта, информационните технологии и съобщенията Ивайло Московски и на околната среда и водите Нено Димов на брифинг в Бургас.\"Всички към момента трябва да бъдат спокойни, тъй като дори минималният разлив е ограден. \"Днес ще бъде пуснат и дрон, за да се огледа мястото на замърсяването\"\", заяви Московски.По думите му, плавателният съд вероятно е компрометиран от бурята и силните подводни течения.Московски смята, че трябва да се вземат мерки мазутът в стария подводен съд да бъде източен. Още днес предстоят преговори с две компании на територията на България, които имат оборудване и биха могли да предложат варианти за източване на мазута в плавателния съд. \"Имаме на разположение кораб на Европейската агенция за морска безопасност (EMSA), който ще бъде използван да събере това, което е изтекло от резервоарите\" допълни той.Димов пък увери, че замърсяването с мазут не представлява никаква опасност за туристите. Взети са проби, за да бъде направен анализ на веществото, а резултатите ще бъдат готови след около 5-6 дни.Нено Димов добави още, че се проверяват извънредно плажовете. Концесионерите са инструктирани да извършат почистване, ако установят наличие на замърсяване.Регулярното вземане на проби ще продължи, допълни министърът на околната среда и водите.Припомняме, вчера бе сигнализирано, че в морето край Созопол има замърсяване с мазут. Корабът \"Мопанг\", потънал между Созопол и Черноморец през далечната 1921 година, изпусна голямо количество мазут.В района, където се е появило петното са поставени бонови заграждения, за да спре неговото разпространение. Взети са проби за анализ\"Мопанг\" е американски товарен параход от типа на така наречените Liberty ships. Създаден е в Ню Джърси по специална поръчка на 150 еднакви плавателни съда с цел компенсиране на загубите от войната. Пуснат е на вода на 20 януари 1920 година.", "date": "2018.08.13", "title": "Търсят как да се източи горивото от потъналия край Созопол кораб"}
{"url": "https://news.bg/world/kremal-podkrepi-turskiya-plan-da-se-izostavi-shtatskiya-dolar.html", "text": "Кремъл обяви, че Русия подкрепя двустранната търговия с всички държави да се провежда с националните валути вместо с щатския долар, но за тази идея е необходима детайлна работа преди да бъде приложена, информира \"Ройтерс\".В събота турският лидер Реджеп Ердоган обяви, че Турция обмисля да използва национална валута в търговията с Китай, Русия и Украйна.Турската лира потъна до ново рекордно дъно от 7,24 за долар на търговията в Азия тази сутрин, тъй като инвеститорите продължават да се тревожат за състоянието на турската икономика и влошените отношения със САЩ на фона на дипломатическия спор заради задържания американски пастор Андрю Брънсън.Запитан за предложението на Ердоган, говорителят на Кремъл Дмитрий Песков заяви, че Русия желае подобно споразумение с всички страни. Той добави, че въпросът е бил повдиган повече от веднъж по време на двустранните преговори между Турция и Русия.По-рано днес президентът на Турция обвини САЩ, че се опитват да забият нож в гърба на Анкара.Междувременно говорител на германското правителство заяви, че Германия е заинтересована от стабилна турска икономика и че внимателно следи ситуацията.Тази година турската валута изгуби повече от 40% от стойността си спрямо щатския долар.", "date": "2018.08.13", "title": "Кремъл подкрепи турския план да се изостави щатския долар "}
{"url": "https://news.bg/crime/gdbop-zatvori-saytove-za-chanti-mente.html", "text": "Два интернет сайта -  и  - са затворени от антимафиоти от антимафиоти от специализирания отдел \"Киберпрестъпност\" при ГД \"Борба с организираната престъпност\".Причината е, че сайтовете разпространяват стоки менте или стоки, които са обект на изключително право на защитени търговски марки - инкриминирана по чл. 172б от Наказателния кодекс дейност.Освен че са разпространявали фалшивите стоки чрез интернет сайтовете, успоредно стоката се е разпространявала и чрез продажби в магазини и фирми на територията на к.к. \"Слънчев бряг\".При обиски от частни адреси е иззето голямо количество стоки, за които няма сключен договор с притежателите на изключителното търговско право на защитените марки. Конфискувани са над 600 артикула, носещи отличителните белези на световни търговски марки: Louis Vuitton, Michael Kors, Guess, Disney, Puma, HUGO BOSS, Nike, Adidas и други.Действията на ГДБОП са резултат от прилагането на стратегията за противодействия на престъпленията, свързани с нарушаване правата на интелектуална собственост, авторско право и сродни права. От службата припомнят, че през май 2018 г. България беше извадена от т.нар. \"черен списък - 301\" за защита на интелектуалната собственост на Търговския департамент на САЩ.", "date": "2018.08.13", "title": "ГДБОП затвори сайтове за чанти менте"}
{"url": "https://news.bg/politics/bosiya-doyde-na-zasedanieto-na-komisiyata-za-shofyorskite-knizhki.html", "text": "Николай Колев - Босия дойде на заседанието на Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторно превозно средство.На въпрос какво очаква от днешното заседание, Босия заяви: Очаквам отново да шикалкавят, да разводняват нещата. Ако го направят - аз ще напусна заседанието, тъй като нямам никакво намерение да участвам в читалищни, селски сценарии. Аз искам решаване по същество, а , от която всички губим, защото по този начин избиват българите по пътищата.Тези хора нямат грам съвест да разберат, не си дават никаква сметка. Вие знаете - вчера имаше шест жертви.Никога не съм карал в нетрезво състояние. Имам нарушение за неправилно паркиране и за превишена скорост, заяви Колев.На въпрос дали очаква резултат от работата на комисията, Босият заяви: \"да се очаква от мухата и то от конската муха да събира мед, е най-глупавото нещо\".По думите му, депутатите трябва да се разпуснат, защото се отказват от задълженията си за контрол върху изпълнителната власт.По-късно Николай Колев - Босия напусна заседанието на Временната комисия за разглеждане на постъпили сигнали от граждани за обучението и изпитите на кандидатите за придобиване на правоспособност за управление на моторни превозни средства. Това стана след като председателят на комисията Станислав Иванов от ГЕРБ даде думата на директора на ИА \"Автомобилна администрация\" Дамян Войновски.Босия бе категоричен, че няма да слуша докладите на Войновски, тъй като с въпросните данни само се е вдигала \"мизата\" на корупцията.Николай Колев посочи в началото на заседанието, че така наречените \"бели стаи\" (където се провеждат изпитите по теория - б.р.) са лесно пробиваеми.\"Бялата стая се срути и тя не представлява никаква бариера за издаване на шофьорски книжки на неграмотни\", посочи Колев.\"Никакви отговори няма да давам на г-н Войновски, той лъга седмици по студията, че са непробиваеми, заедно с г-н Попов\", каза Николай Колев. Той визира медийните изяви на директора на Автомобилна администрация и на заместник-министъра на транспорта Ангел Попов.\"Няма да изслушвам дискредитирани хора, които са замесени в избиването на български граждани\", заяви Колев.Припомняме, Николай Колев-Босия започна протеста си на 13 юни с искане на оставката на транспортния министър Ивайло Московски заради корупция в издаването на шофьорски книжки и паралелно с това - разпускане на парламента.Колев е вече с инвалиден стол, тъй като изтощението не му позволява да ходи.На  с призив да прекрати гладната си стачка. \"Корупцията никога няма да бъде преборена с пасивност и примирение, тя изисква гражданска мобилизация и почтеност, за която Вие давате пример. Съзнавайки това, Ви моля да прекратите Вашата гладна стачка, която успя да привлече вниманието на обществото към проблема. Сега на ход са институциите. България има нужда от Вас\", написа президентът в социалната мрежа Facebook. Това обаче не възпря Босия да продължи гладната си стачка.Един от автомобилните инструктори - Митко Трайков, от години сигнализира институциите за неправомерното издаване на шофьорски книжки и корупцията в системата.\"Целта е да призовем нашите съграждани , който рискува живота си, за да излезе една строго пазена тайна наяве - корупцията в Автомобилна администрация, която достигна невиждани размери\", заяви Трайков.От години се борим, но с и затова всичко остава в тайна, каза Трайков.На  Ивайло Московски.", "date": "2018.08.13", "title": "Босия дойде на заседанието на комисията за шофьорските книжки"}
{"url": "https://news.bg/society/protestirashti-pred-ms-poiskaha-svoboda-za-desislava-ivancheva.html", "text": "Свобода за Десислава Иванчева поискаха на протест пред Министерския съвет граждани, подкрепящи кметицата на столичния район \"Младост\", която вече четири месеца в ареста, предаде БНР.Те изразиха недоволството си от обвиненията в корупция срещу Иванчева и нейната заместничка Биляна Петрова.Протестиращите носеха плакат \"Ние сме Деси и Биляна\" и скандираха \"свобода\". Те настояха за разследване на разследващите корупционната афера в \"Младост\". На друг плакат, озаглавен \"Организирана престъпна група\", бяха подредени снимките на главния прокурор Сотир Цацаров, заместник-главния прокурор Иван Гешев, шефа на комисия \"Антикорупция\" Пламен Георгиев, бизнесмена Александър Ваклин и Петко Дюлгеров.Според прокуратурата, Десислава Иванчева и Биляна Петрова са поискали от Ваклин половин милион евро, за да му дадат документ да строи в \"Младост\". Твърди се, че Петко Дюлгеров е посредничил между бизнесмена, отстранената кметица и нейната заместничка - той също е в ареста.Според протестиращите прокуратурата е отговорна за обвиненията и униженията, на които са подложени от деня на задържането им Иванчева и Петрова.Междувременно стана ясно, че уволненената буквално в съдебната зала Биляна Петрова е отправила молба към Специализирания наказателен съд да я пусне от ареста. Заседанието във вторник по обед.Групата демонстранти обеща след седмица да има нов протест и присъстващите да са много повече.", "date": "2018.08.13", "title": "Протестиращи пред МС поискаха свобода за Десислава Иванчева"}
{"url": "https://news.bg/int-economics/rublata-se-srina.html", "text": "Рублата рязко се обезцени - при откриването на московската борса днес един долар се разменяше за над 68 рубли, а еврото - за повече от 76 рубли.Борсовият индекс РТС отбеляза спад с 0.9%, предаде Би Би Си.Анализаторите отбелязват, че руската валута е под натиск през последните дни. В петък, при откриването на борсата, тя се срина под психологическата граница от 67 рубли за долар.Основен фактор за обезценяването на рублата са американските санкции, но през последните дни оказва влияние и сривът на турската лира.", "date": "2018.08.13", "title": "Рублата се срина "}
{"url": "https://news.bg/world/moshtna-mezhdunarodna-podkrepa-za-oleg-sentsov.html", "text": "Над 100 европейски творци поискаха Русия да освободи от затвора украинския режисьор Олег Сенцов, който продължава гладната си стачка вече 93 дни.Сред тях са френският министър на културата Франсоа Нисен, режисьорите Жан-Люк Годар, Бертран Таверние, Кен Лоуч. Към колегите си от Европа се присъедини и канадският сценарист Дейвид Кроненбърг.В апел, публикуван на сайта на френския вестник, те посочват, че присъдата срещу Сенцов е нарушение на международното право, посегателство срещу човешките права и атака срещу свободата на мисълта и творчеството.\"Нима единственото му \"престъпление\" не е в това, че той успя да изрази политическата си позиция чрез изкуството?\" - посочват авторите на въззванието.Те подчертават, че украинският режисьор е държан в ужасни и нечовешки условия, загубил е около 30 килограма от теглото си и състоянието му продължава да се влошава.\"Трябва да се действа, при това бързо\", апелират творците.\"Да бездействаме би означавало да позволим Олег Сенцов да умре, а това би означавало да се откажем от своите принципи\", казват още авторите на обръщението.Украинският режисьор беше задържан в Крим през пролетта на 2014 г. Той беше прехвърлен в Русия, където беше обвинен в организиране на терористични актове. През август 2015 г. руският съд го осъди на 20 години затвор.На 8 август неговата сестра Наталия Каплан съобщи, че той вече почти не става от леглото и е близо до смъртта. В писмо до нея той обяснява, че се приближава до края си, но не желае лечение в руска болница, защото отношението на лекарите към него е грубо и унизително, дори по-лошо от това в затвора.", "date": "2018.08.13", "title": "Мощна международна подкрепа за Олег Сенцов"}
{"url": "https://news.bg/politics/kontraadmiral-mitko-petev-se-sreshtna-s-komandvashtiya-shesti-amerikanski-flot.html", "text": "Командващият българските военноморски сили контраадмирал Митко Петев се срещна днес във Варна с командващия Шести американски флот вицеадмирал Лиса Франкети. На нейния професионализъм и лидерски умения е поверено управлението на флота в нелек за международното сътрудничество в черноморския регион момент, предаде БНТ.Двамата висши военни обсъдиха сътрудничеството между флотилиите на България и САЩ.Вицеадмирал Франкети беше посрещната с официална церемония пред щаба на Военноморските сили. Тя е за първи път в България в качеството си на един от най-високопоставените военни в американската армия. Твърди, че тайната на нейната бляскава кариера е в умението й да се учи и да работи в екип.\"Моето тайно оръжие са моите моряци. Също както и контраадмирал Петев, през годините аз имах възможността да работя с превъзходни военни моряци, от които се учех. Другата тайна е да обичаш работата си и да я вършиш със страст и ентусиазъм.\" - споделя вицеадмирал Франкети.Синхронизирането на работата и сближаването на съставите на двата флота е от решаващо значение, констатираха командващите на българските военноморски сили и на Шести американски флот.Веднага след протоколната си среща те се отправиха в открито море на съвместно военно учение. В него освен американския военен разрушител, пребиваващ в Черно море, за първи участват и четирите високоскоростни лодки, получени от нашите военноморски сили като подарък от американския флот.", "date": "2018.08.13", "title": "Контраадмирал Митко Петев се срещна с командващия Шести американски флот"}
