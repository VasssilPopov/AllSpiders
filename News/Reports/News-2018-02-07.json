{"url": "https://news.bg/world/haskovo-benzinostantsiya-sahranyava-gaz-v-tsisterna-maskirana-s-nadpis-voda.html", "text": "Данъчни, митнически служители и полицаи атакуваха бензиностанция в Хасково след сигнал за съмнително гориво, съхранявано в цистерна с надпис \"Вода\".Собственикът на проверявания обект Добромир Йорданов твърди, че е изряден, но според пожарната бензиностанцията е сред най-санкционираните в града.\"Не гледат некачествените горива, а гледат хората, които по някакъв начин опитват да преуспеят, да оцелеят\", беше коментарът на Йорданов.Според обясненията му той използвал цистерната като резервоар, като не я пълнел с целия ѝ капацитет. Така спестявал пари за идването на голяма цистерна.Пожарната обаче е категорична, че това е нарушение на всички правила за съхранение на гориво.Надписът \"Вода\" върху цистерната, паркирана на метри от жилищен блок, беше заличен след проверката, в която се включиха и служители от ДАИ, които се оказаха без правомощия, тъй камионът бил паркиран.Проверката завърши със запечатване на цистерната.Утре престои проверка на горивото в нея.", "date": "2018.02.07", "title": "Хасково: Бензиностанция съхранява газ в цистерна, маскирана с надпис \"Вода\""}
{"url": "https://news.bg/crime/galiche-veche-mozhe-da-se-izbere-nov-kmet.html", "text": "Състав на Върховния административен съд окончателно прекрати пълномощията на Ценко Чоков като кмет на село Галиче, съобщи \"\".По-рано днес магистратите категорично решиха, че Чоков повече не може да заема поста на кмет на селото.Припомняме, краят на кметската кариера на Чоков беше сложена от  през 2017 година. Тогава избирателната комисия се позова на Закона за местното самоуправление и местната администрация, според който предсрочно могат да се прекратят пълномощията на кмет, ако той отсъства неоснователно от работа за повече от месец.Решението беше обжалвано, но . по казуса като установи, че Чоков не може да е кмет на врачанското село. Защитата на Чоков обаче изрази възражения, че са допуснати нарушения при вземането на решението и се наложи ВАС още веднъж да разгледа казуса. Чоков е в ареста от месец май 2016 година. Той е подсъдим пред Спецсъда, като е обвинен в ръководене на банда за рекет, лихварството, побоища и палежи.", "date": "2018.02.07", "title": "Галиче вече може да се избере нов кмет"}
{"url": "https://news.bg/world/natsisti-v-kvartala-ti-nova-svetovna-karta-pokazva-fashizma-po-sveta.html", "text": "За всеки, който се чуди дали в близост до дома му живеят неонацисти, наскоро създаден сайт може да му бъде в услуга, пише \"Аарец\".Сайтът, наречен , показва карта, която според авторите има за цел да разкрие местата, където живеят и се събират неонацисти и привърженици на идеологията за превъзходство на белите хора. Картата е наречена \"Нацисти в квартала ти\".Създателите използват интернет форуми, за да установят местата, където живеят и се събират неонацисти.Картата на този етап предимно обхваща територията на САЩ, тъй като проектът все още е в развитие. Целта е изследване присъствието на фашизма по света.Картата не показва точни адреси, а по-скоро градове, окръзи и географски райони.", "date": "2018.02.07", "title": "Нацисти в квартала ти – нова световна карта показва фашизма по света"}
{"url": "https://news.bg/society/knsb-iska-vnoskite-za-bezrabotitsa-da-se-sabirat-v-chastni-fondove.html", "text": "Вноските за безработицата да се събират в частни фондове, а не от държавата в Националния осигурителен институт, ще иска КНСБ. Синдикатът ще внесе предложението за обсъждане с правителството и работодателите, съобщи в ефира на БНР президентът на КНСБ Пламен Димитров.КНСБ иска още вноската да бъде повишена. Към момента тя е 1%, а от синдиката настояват вноската да се удвои. Пламен Димитров смята, че има нужда от известна конкуренция в сектора.\"Както вноски по отношение на Фонда за обезщетения при ниска безработица, така и по отношение на активните политики за пазара на труда, държавата да позволи това да става през частни, не държавни механизми\", заяви Димитров. По думите му това може да даде по-добри резултати. Той даде пример с втория стълб на пенсионната система.Президентът на КНСБ обясни, че такава практика е популярна в Австрия, Швеция, Германия.", "date": "2018.02.07", "title": "КНСБ иска вноските за безработица да се събират в частни фондове"}
{"url": "https://news.bg/crime/zadarzhaha-43-556-kutii-tsigari-bez-banderol.html", "text": "Задържани са 43 556 кутии (871 120 къса) цигари от различни марки без валиден български акцизен бандерол. Това е станало при спецоперация на пловдивски митничари под ръководството на Окръжна прокуратура, съобщиха от агенция \"Митници\".Акцията е за противодействие на разпространението на нелегални тютюневи изделия. Материалите са докладвани на Районна прокуратура - Пловдив. Образувано е досъдебно производство по описа на Митница Пловдив.", "date": "2018.02.07", "title": "Задържаха 43 556 кутии цигари без бандерол"}
{"url": "https://news.bg/world/gartsiya-privetstva-predlozheniya-ot-makedoniya-kompromis-za-imeto.html", "text": "Гърция приветства изявлението на македонския премиер, че страната му е склонна да промени името си, пише \"Гардиън\".Атина описа готовността на Зоран Заев да приеме географско определение за името като \"положителна стъпка\".Сред обсъжданите имена са Република Нова Македония; Република Северна Македония, Република Горна Македония; Република Вардарска Македония и Република Македония (Скопие).\"Това е важно развитие\", обяви гръцкото външно министерство в съобщение, след като Заев заяви, че балканската държава също ще преименува летището и националната си магистрала.\"\", допълва ведомството.Но голяма част от гръцкото общество не е склонно на компромис. В сряда гръцката църква проведе извънредна среща за обсъждане на спора за името.Вчера вечерта Заев обяви пред журналисти , че летище \"Александър Велики\" ще бъде преименувано на Международно летище \"Скопие\", а основната магистрала до Гърция ще бъде наречена \"Приятелство\".", "date": "2018.02.07", "title": "Гърция приветства предложения от Македония компромис за името"}
{"url": "https://news.bg/finance/stabilen-ikonomicheski-rastezh-za-balgariya-prognozira-ek.html", "text": "ЕК отчита, че икономическият растеж на България остава стабилен.Реалният ръст на БВП през 2017 г. се оценява на 3.8%, което се дължи на потреблението и на инвестициите у нас. Констатира се по-високо потребление, което се дължи главно на увеличението на заплатите и по-строгите условия на пазара на труда.Според икономическата прогноза на ЕК за 2018 година инвестициите у нас са възстановени, особено в публичния сектор, тъй като изпълнението на инвестиционните програми, подпомагани от ЕС, са подкрепили държавните капиталови разходи.Приносът на нетния експорт към растежа на БВП у нас обаче е станал отрицателен. Това се дължи на по-бързото нарастване на вноса в отговор на по-голямо вътрешно търсене, докато растежът на износа се е забавил след големия ръст, отчетен през 2016-а година.През 2018 година ЕК прогнозира растежът на БВП у нас да остане стабилен на ниво от 3.7%. Прогнозата на ЕК за 2019 година е 3.5%.Според ЕК основният двигател на растеж в България ще продължава да бъде силното вътрешно потребление, докато външният сектор се очаква да има положителен принос през 2019 година. \"Средствата на ЕС ще продължат да стимулират публичните инвестиции в България през 2018 година, а увеличението на заплатите трябва допълнително да стимулира потреблението\", прогнозира ЕК.ЕК констатира и че инфлацията у нас, която беше отрицателен три поредни години, през 2017 година стана положителна, нараствайки с 1.2%. Това се дължи главни на по-високите цени на енергията и суровините и по-скъпите административни цени за публичните услуги.През 2018 и 2019 година се очаква инфлацията у нас да нарасне постепенно, достигайки до 1.4% през настоящата година и 1.5% през следващата. Това ще се дължи на световните цени на петрола. Същевременно се очаква ръст и на основната инфлация заради повишаването на заплатите и доходите, с които разполагат домакинствата, което от своя страна се стимулира от позитивното развитие на пазара на труда и засилващото се частно потребление.В зимната междинна икономическа прогноза за 2018 година ЕК вижда значим и траен растеж за икономиката на Съюза.Според ЕК темповете на растеж в еврозоната и ЕС през 2017 година са надхвърлили очакванията с продължаването на прехода от възстановяване към икономически растеж. Според оценките на еврокомисията икономиките както в еврозоната, така и в ЕС като цяло са отбелязали растеж от 2.4 % през 2017 г., което представлява най-бързият темп за последното десетилетие.Очаква се силните резултати да продължат и през 2018 и 2019 година. Прогнозите са съответно за 2.3% и 2.0% растеж.", "date": "2018.02.07", "title": "Стабилен икономически растеж за България прогнозира ЕК"}
{"url": "https://news.bg/economics/s-turtsiya-organizirame-dva-biznes-foruma.html", "text": "Българският министър на икономиката Емил Караниколов и турският му колега Нихат Зейбекчи се договориха за провеждането на два съвместни бизнес форума през тази година. Очаква се проявите да засилят развитието на търговско-икономическото сътрудничество между двете държави, съобщиха от Министерството на икономиката.Бизнес форумите ще бъдат организирани през пролетта в Турция и през есента в България. Това стана ясно по време на среща в София.За периода януари-септември 2017 г. износът за Турция е в размер на 1,527 млрд.евро, с което се отчита 7.7% дял от общия износ и ръст от 12.5%. Вносът от Турция е в размер на 1,386 млрд.евро, с което се отчита 7.0% дял от общия внос и ръст от 23.4%. Двустранният стокообмен за периода е в размер на 2,913 млрд.евро.Турция е един от водещите търговски партньори на страната ни и заема 3-то място в българския износ с дял от 7,7%, подчерта министър Караниколов. Той представи пред министъра на икономиката на Турция мерките за насърчаване на инвеститорите, както и възможностите които предлага страната ни в Индустриалните зони.Караниколов и министър Зейбекчи се договориха за изграждането на бизнес и търговски центрове в двете държави, за да бъде реализиран по-добре потенциала в икономиката. Двамата обсъдиха още възможностите за инвестиции в инфраструктурни проекти и сътрудничеството в областта на земеделието.По-рано през деня турският министър на икономиката бе приет от българския премиер Бойко Борисов. Двамата обсъдиха възможността за общи енергийни и инфраструктурни проекти.", "date": "2018.02.07", "title": "С Турция организираме два бизнес форума "}
{"url": "https://news.bg/world/moskva-izrael-da-ne-obyavyava-masoviya-glad-v-savetska-ukrayna-za-genotsid.html", "text": "Заместник-посланикът на Русия в Израел Леонид Фролов призова правителството на еврейската държава да не приема законопроект, който предвижда официално признаване за геноцид смъртта на милиони украинци в Съветския съюз през 30-те г. на XX век, съобщават израелски медии и \"Ройтерс\".\"Това не е добро време за обсъждане на това предложение\", каза Фролов пред Армейското радио.\"Ще бъде лошо. Ще бъде лоша стъпка\", добави той.Израелски депутат внесе законодателно предложение, в което е заложено 6 декември да се отбелязва в Израел като Ден в памет на украинския геноцид.\"\", каза още дипломатът.Той коментира и новото полско законодателство, което криминализира всяко изявление, че Полша има вина за Холокоста.\"Сега Полша иска да изтрие някои страници от историята, ние сме на страната на Израел\", каза Фролов и добави, че предложението на израелския депутат за Украйна също цели \"пренаписване на историята като полския случай\".През 30-те години на XX век в Съветска Украйна загиват милиони хора от глад.", "date": "2018.02.07", "title": "Москва: Израел да не обявява масовия глад в Съветска Украйна за геноцид"}
{"url": "https://news.bg/health/100-sluzhiteli-natroveni-v-zavod-kray-plovdiv.html", "text": "Близо 100 души са натровени след като пили вода на работното си място, съобщи Нова. В рамките на последните две седмици почти 100 служители на завод край Пловдив са потърсили медицинска помощ.Натровените работници са пили вода от чешмите в предприятието. Водата там обаче била бактериално замърсена. Тя била смесена със застояла вода от противопожарните кранове.Оплакванията на служителите били от стомашно неразположение. Един от тях дори е приет в инфекциозната клиника в Пловдив.РИОСВ извършват проверки на място. Предприятието не работи заради големия брой отсъстващи служители.Бактериалното замърсяване на прясната вода било в резултат на техническа неизправност, заяви ръководството на завода. От компанията изразиха съжаление за случилото се.", "date": "2018.02.07", "title": "100 служители натровени в завод край Пловдив"}
{"url": "https://news.bg/crime/arestuvaha-dvama-ot-poboynitsite-koito-prebiha-vrastnik-v-ruse.html", "text": "Криминалистите в Русе установиха самоличността на групата младежи, които пребиха връстник край мола в областния град. Побоят беше заснет и разпространен в интернет, което предизвика вълна от възмущение.От Областната дирекция на МВР в Русе посочват, че младежите, които пребиха момчето, са установени. В хода на проведеното издирване е изяснена самоличността и местоположението на побойниците - те са непълнолетни, на възраст между 15 и 17 години. Всичките са ученици в Русе. Пребитото момче е 16-годишно.Според първоначални данни между групата и потърпевшия е имало предишни конфликти. Във вечерта на побоя те се засекли в мола и се спречкали.Двама от младежите, които са нанасяли удари, са задържани за срок до 24 часа.Припомняме, вчера в медиите се разпространи клип, на който се вижда как младежи пребиват свой връстник в Русе. Според публикациите побоят е станал в края на миналата седмица.Няколко часа след като клипът беше масово разпространен, полицията в Русе започна разследване по случая. Властите заявиха, че не е постъпвал сигнал за подобно престъпление.Малко след това стана ясно и че Районната прокуратура в Русе се е самосезирала по случая от медиите. Беше наредена проверка.Работата по случая продължава под наблюдението на прокуратурата.", "date": "2018.02.07", "title": "Арестуваха двама от побойниците, които пребиха връстник в Русе"}
{"url": "https://news.bg/crime/arestuvaha-turchina-vryazal-tir-v-benzinostantsiya.html", "text": "Окръжната прокуратура в Ямбол задържа за до 72 часа пияния шофьор, които се вряза в бензиностанция край Ямбол.Припомняме, 54-годишният турски гражданин Рамазан О. се вряза с ТИР тази сутрин в крайпътна бензиностанция. Инцидентът е стана в село Окоп, по пътя за граничен пункт \"Лесово\". Тежкотоварният автомобил помете бензинова колонка. По чудо няма пострадали от инцидента.Рамазан е обвинен, че е предложил подкуп на полицейски служител , за да не му бъде правена проба за алкохол с дрегер. Рамазан предложил на униформения две банкноти по 50 евро.След като служителите на реда извършили тест с дрегер станало ясно, че Рамазан е шофирал с 2 промила концентрация на алкохол в кръвта.На турския гражданин е повдигнато обвинение и за това, че е шофирал в нетрезво състояние и е нанесъл материални щети в бензиностанцията.Разследването по случая продължава. Предстои Окръжна прокуратура - Ямбол да внесе в съда искане за налагане на мярка за неотклонение \"задържане под стража\" спрямо турския гражданин.", "date": "2018.02.07", "title": "Арестуваха турчина, врязал ТИР в бензиностанция"}
{"url": "https://news.bg/world/makron-podkrepya-korsika-da-se-spomene-v-konstitutsiyata-no-othvarli-drugite-iskaniya.html", "text": "Президентът на Франция Еманюел Макрон заяви, че не е против Корсика да се спомене конкретно в конституцията на страната, но отхвърли няколко други искания на националистите за по-голяма автономия на острова, съобщава \"Ройтерс\".От вчера Макрон е на посещение в Корсика.Той подчерта, че споменаването на Корсика в основния закон ще означава признаване идентичността на живеещите на острова и свързване с френската република. Той добави, че допълнителни разговори ще определят до какво ще доведе това.По време на първата си визита на острова от спечелването на президентските избори през 2017 г. Макрон каза още, че корсиканският език няма да получи официален статут, а също така няма да се позволи на местните власти да имат вето върху закупуването на имоти на острова.", "date": "2018.02.07", "title": "Макрон подкрепя Корсика да се спомене в конституцията, но отхвърли другите искания"}
{"url": "https://news.bg/world/tramp-fbr-saobshteniya-za-rolyata-na-obama-v-razsledvaneto-sreshtu-klintan-sa-skandalni.html", "text": "Президентът на САЩ Доналд Тръмп определи като скандални новоразкрити текстови съобщения на служител на ФБР, от които става ясно, че бившият държавен глава Барак Обама е искал да бъде в постоянно течение относно разследването срещу бившия държавен секретар Хилари Клинтън за имейлите.Агентът на ФБР Питър Строк е разменил съобщения с любовницата си Лиса Пейдж.\"Новите ФБР съобщения са скандални\", написа Тръмп в социалната мрежа.По-рано днес американски медии съобщиха, че Питър Строк и Лиса Пейдж са разменили съобщения, които показват, че Обама е поискал да \"знае всичко\" за разследването срещу Клинтън.През януари правосъдното министерство на САЩ се е сдобило със съобщенията.Строк е отстранен от воденото от специалния прокурор Робърт Мълър разследване за намеса на Русия на изборите заради вероятни текстови съобщения срещу Тръмп.Клинтън беше разследвана от ФБР, тъй като е използвала частен сървър по време на мандата си на държавен секретар.", "date": "2018.02.07", "title": "Тръмп: ФБР съобщения за ролята на Обама в разследването срещу Клинтън са скандални"}
{"url": "https://news.bg/regions/ostavka-na-pravitelstvoto-poiska-uchastnik-v-byaganeto-za-zashtita-na-pirin.html", "text": "Участник в националния маратон по бягане в защита на Национален парк \"Пирин\" поиска оставка на правителството, съобщи БНР.Това стана ясно при предаване на щафетата този следобед на площад \"България\" в Благоевград. Щафетата и посланията, събрани от градовете, през които премина протестната инициатива, бяха предадени на следващите участници.Това послание предаде Стоян Мавродиев, който доскоро беше областен директор на Българската агенция по безопасност на храните. Той е изминал разстоянието от Разлог до Благоевград сам. И предаде своето лично послание на момчето и момичето, които поемат щафетата до Дупница.По думите на Мавродиев, решението, с което се позволява промяна на плана на . Оставката само на министъра на . Така, че искаме оставка на правителството, мотивира се Мавродиев.Моето послание е: \"Не се страхувайте, няма от какво да се плашим, държавата е наша\". Трябва да знаете, че институциите не са ни виновни, ние сме виновни, , заяви участникът в маратона в подкрепа на запазване статута на парк Пирин.Националният пробег е в защита на Пирин и срещу приетата от правителството промяна в плана за управление на националния парк.Владимир Милушев от фондация \"Биоразнообразие\", клон Беласица, връчи посланието от Благоевград:Пирин на народа, не на олигарсите. Силна държава се прави от силни хора. Всеки град предава послания. Думите от Бургас през Свиленград, Пловдив, Пазарджик и всички други градове дотук ще бъдат прочетени на националния протест в София в четвъртък.", "date": "2018.02.07", "title": "Оставка на правителството поиска участник в бягането за защита на Пирин"}
{"url": "https://news.bg/crime/vks-opredeli-kato-nedopustimo-pitane-na-glavniya-prokuror-sotir-tsatsarov.html", "text": "Магистратите от ВКС отклониха искане на главния прокурор Сотир Цацаров, който иска отговор на въпрос за пределите на доказване на прекия умисъл и специалната цел като елементи на субективната страна на престъпните състави по чл. 282 от НК (престъпления по служба), съобщиха от ВКС.\"С определение от 06.02. 2018 г. по т. д. № 7/2017 г. Общото събрание на Наказателната колегия (ОСНК) на Върховния касационен съд (ВКС) отклонява като недопустимо искането на главния прокурор за даване на отговор на въпроса: \"Какви са пределите на доказване на прекия умисъл и специалната цел, като елементи на субективната страна на престъпните състави по чл. 282 НК?\", е въпросът на Цацаров.Върховните съдии приемат, че искането на главния прокурор трябва да се отклони, а образуваното дело - да бъде прекратено. В мотивите на определението пише: \"Прегледът на обобщената в случая съдебна практика показва, че е общо становището на съдилищата, че специалната цел по чл. 282 от НК трябва да бъде доказана, като в едни случаи доказателства за нея действително са извеждани от самата конкретика на фактите относно несъобразеното с длъжността поведение, а в други случаи (преобладаващата част) съдебната преценка е правена след съпоставка на фактите относно противодлъжностното поведение с други от установените по делото факти. Констатираното от вносителя противоречие е само привидно, доколкото различният подход при доказването на субективните елементи от поведението на дееца е манифестиран от съдебните състави при различни от фактическа страна казуси, като съответно е подчинен и е обусловен от строгата специфика на всеки конкретен казус\".Според магистратите внесеното искане не третира правен въпрос. Формулираният в него въпрос и съпътстващите го аргументи в същността си са ориентирани не към преодоляване на противоречиви съдебни разрешения по едни и същи правни въпроси, а насочват към третиране на фактическата страна от общата задача на наказателния процес по чл. 1, ал. 1 НПК, свързана с доказването, доколкото понятието \"предели на доказване\" е тясно свързано с една от основните процесуални категории на доказването - неговия предмет\" - категорични са върховните съдии.От ВКС са категорични, че въпросът на главния прокурор може да има тълкуване на казуса, но не и абстрактно тълкуване.", "date": "2018.02.07", "title": "ВКС определи като недопустимо питане на главния прокурор Сотир Цацаров"}
{"url": "https://news.bg/crime/sadyat-burgaskata-uchitelkata-darzhala-v-plen-i-ubila-bivshiya-si-mazh.html", "text": "Дават на съд детската учителка убила и държала в плен бившия си мъж. Прокуратурата в Бургас даде на съд 60-годишната Веселина Гинева за убийството на бившия й съпруг Димитър.Припомняме, 60-годишната детска учителка стана известна с убийството на бившия си съпруг, което бе извършено по особено жесток начин в бургаския квартал \"Лазур\". На Веселина последно беше определена мярка за неотклонение постоянен арест, защото съдът сметна, че тя може да се укрие.Бургазлийката ще бъде съдена, по обвинението, че от май месец 2013 г. до 1 август 2014 г. е държала бившия си съпруг Димитър заключен в една от стаите в жилището си. Според обвинението смъртта на мъжа е настъпила на 1 август, като той е бил убит от детската учителка по особено жесток начин.Самият мъж бил в безпомощно състояние - с открита голяма рана на гърба, болки в долните крайници, обездвижен, както и измършавял. Бургаската прокуратура твърди, че Веселина не е давала достатъчно храна, вода и нужни медикаменти на бившия си съпруг.Всичкото това, според обвинението Гинева е направила с цел да тегли парите от пенсията на бившия си съпруг, като е измамила касиерката в банката, че притежава нужното й пълномощно. Гинева е заблудила НОИ и след смъртта на Димитър на негово име е била превеждана пенсията му по старост. Парите, които Веселина Гинева е изтеглила и с които е ощетила НОИ, са в общ размер на 21 830.00 лева и според квалификацията на престъплението е \"причинена вреда в големи размери\".Окръжен съд - Бургас е насрочил заседанието си за 20 февруари 2018 г.", "date": "2018.02.07", "title": "Съдят бургаската учителката, държала в плен и убила бившия си мъж"}
{"url": "https://news.bg/world/ep-obyavi-koi-mogat-da-badat-kandidati-za-shef-na-ek.html", "text": "Европейският парламент е готов да отхвърли кандидатите за председател на Европейската комисия, които не са водещи кандидати, номинирани от европейските политически партии на евроизборите през 2019 г., съобщават от законодателния орган.Евродепутатите са убедени, че процедурата с водещи кандидати не може да бъде спряна. В този процес европейските политически партии определят по един кандидат за поста председател на ЕК преди изборите за Европейски парламент. Тази система беше използвана за първи път през 2014 г. при избора на настоящия председател на ЕК Жан-Клод Юнкер.Докладът на ЕП също така предупреждава, че законодателният орган е готов да отхвърли всеки кандидат за длъжността председател на Европейската комисия, който не е номиниран по тази процедура.Евродепутатите смятат, че създавайки връзка между избора за председател на ЕК и резултатите от изборите за Европейския парламент, се утвърждава демократичният процес. Практиката с водещи кандидати е успешно доказана и изборите през 2019 г. са чудесен повод тя да бъде затвърдена, допълват от ЕП. В доклада, приет в сряда, евродепутатите одобриха и предложените промени по рамковото споразумение за отношенията между Европейския парламент и Европейската комисия с 457 гласа \"за\", срещу 200 \"против\" и 20 \"въздържал се\".Измененията предвиждат: действащите членове на Европейската комисия да могат да се кандидатират на европейските избори и да могат да бъдат номинирани за водещи кандидати за длъжността председател на ЕК, без да се налага да излизат в неплатен отпуск;председателят на Европейската комисия да бъде задължен да информира парламента относно мерките, предприети с цел да се гарантира спазването на принципите на независимост и почтеност, когато членовете на комисията участват в предизборни кампании като кандидати в европейските избори;членовете на Европейската комисия, които се кандидатират или участват в предизборни кампании за европейските избори, да не използват човешки или материални ресурси на ЕК за дейности, свързани с тези кампании.", "date": "2018.02.07", "title": "ЕП обяви кои могат да бъдат кандидати за шеф на ЕК"}
{"url": "https://news.bg/bulgaria/plashtame-danatsi-i-osigurovki-v-nap-bez-taksi.html", "text": "Клиентите на НАП, които притежават банкови карти, вече могат да превеждат без такси както дължимите данъци и осигурителни вноски, така и задължения към други институции, събирани от приходната агенция. Това може да стане по два начина. Първият, най-лесен, е чрез новата услуга на НАП, достъпна чрез портала за електронни услуги на НАП, която функционира 24 часа в денонощието, седем дни в седмицата. Без такси клиентите на НАП могат да преведат задълженията си и чрез инсталираните физически ПОС терминали на работните места в салоните за обслужване на НАП.Освен, че са безплатни, другото предимство на картовите преводи чрез т. нар. \"виртуален ПОС терминал\" и физическите ПОС терминали на НАП, е че плащането се отразява веднага в данъчно-осигурителната сметка на клиента.Това означава, че задълженията се погасяват на момента, а не за 24 или повече часа, както е при традиционните банкови преводи. От НАП обръщат внимание обаче, че когато се плащат задължения към други институции (например глоби от КАТ) или задължения, които са в процес на принудително изпълнение, погасяването им се отразява след допълнителна обработка и разпределение и отнема повече време.Към момента безплатните преводи са достъпни за притежателите на банкови карти Mastercard и Maestro, както и Bcard на БОРИКА. По-късно през годината се очаква и собствениците на карти Visa също да имат достъп до тази услуга.До момента от двете услуги на НАП са се възползвали 800 клиенти, като те са превели към бюджета близо 80 000 лв.", "date": "2018.02.07", "title": "Плащаме данъци и осигуровки в НАП без такси"}
{"url": "https://news.bg/world/sotsialdemokratite-v-germaniya-ostavat-bez-lider.html", "text": "Социалдемократите в Германия остават без лидер, разкриват местни медии.Новината идва часове, след като в страната беше договорена голяма коалиция.Самият Мартин Шулц обяви, че сдава поста си в Германската социалдемократическа партия (ГСДП) на председателката на парламентарната група на партията Андреа Налес.Очаква се 62-годишният Шулц да стане външен министър в новото коалиционно правителство.", "date": "2018.02.07", "title": "Социалдемократите в Германия остават без лидер"}
{"url": "https://news.bg/world/siriets-se-pohvali-che-e-svalil-ruskiya-su-25.html", "text": "Боецът от групировката \"Джейш Идлиб Хур\" Махмуд Хадж Исмаил заяви, че той е свалил руския бомбардировач Су-25 в Сирия.Това става ясно от негова публикация в социалните медии.Самият Махмуд Хадж Исмаил, известен с псевдонима \"Кастро\", заяви за независимия съюз на сирийските журналисти Northern Syria Observer, че той е свалил руския боен самолет.Той го е направил не с преносим зенитен комплекс, а със зенитна установка ЗУ-23-2. Махмуд Хадж Исмаил дори разкрива, че групировката е свалила пет руски бойни самолета.Експерти предупреждават, че редица групировки, действаща в Сирия, ще се опитат да извлекат евтина реклама от свалянето на руския СУ-25.", "date": "2018.02.07", "title": "Сириец се похвали, че е свалил руския Су-25"}
{"url": "https://news.bg/int-politics/zapadnite-strani-imat-alergiya-kam-uspehite-na-rusiya-zayavi-lavrov.html", "text": "Редица западни страни имат алергия към успехите на Русия във вътрешната и външната политика. Това заяви външният министър на Русия Сергей Лавров, цитиран от ТАСС.\"В сегашните условия при смяната на епохата доминира историческият Запад в епохата на многополярност, при много наши западни и европейски колеги се наблюдава алергия към успехите, които страната ни добива и на вътрешен, и на външен фронт\", заяви министърът пред майсторския клас за финалисти на конкурса \"Лидери на Русия\".Особено болезнено, по думите му, е че САЩ възприемат, че \"след много столетия доминиране в света, те виждат как не могат да решат всички проблеми и да диктуват своята воля на всички.\"Процесът за изграждане на многополюсен свят не става бързо. Това съпротивление, което те срещат, също ще продължава, както с нелегитимни методи, така и задействана от фактора на силите при заобикаляне на устава на ООН\", заяви Лавров.\"Всичко това води към ерозия на международното право. Стараем се тези тенденции да бъдат приглушени\", допълни той.", "date": "2018.02.07", "title": "Западните страни имат алергия към успехите на Русия, заяви Лавров"}
{"url": "https://news.bg/politics/davat-antichniya-kompleks-serdika-na-obshtinata-za-10-g.html", "text": "В следващите 10 г. Столична община ще стопанисва античния културно-комуникационен комплекс \"Сердика\". Това решиха министрите от третия кабинет \"Борисов\" по време на днешното заседание.Решението създава условия за реставрация, експониране, управление и поддържане на обекта и развитие на културния туризъм.Опазването на културната ценност и осъществяването на научни, културни, образователни и туристически дейности, ще е в съответствие със Закона за културното наследство. То ще се реализира от археологически или специализиран исторически музей в София.", "date": "2018.02.07", "title": "Дават античния комплекс „Сердика“ на общината за 10 г."}
{"url": "https://news.bg/bulgaria/nov-ured-otkriva-kradtsi-na-tok-s-99-tochnost.html", "text": "С нова технология от ЧЕЗ Разпределение България ще откриват крадците на електричество.Електроразпределителното дружество внедрява новата технология за разкриване на незаконните присъединявания към електроразпределителната мрежа.С рефлектометри ще бъдат снабдени всички екипи, които проверяват за нарушения. Така с новия уред ще могат да бъдат разкривани с точност до 99% допълнителните незаконни връзки към проводниците. Уредът позволява при проверка всички кражби да се установяват веднага.Устройствата могат да различават монтажните връзки, които се правят при ремонти, от нерегламентираните присъединявания към мрежата.Рефлектометрите гарантират бързото и безусловно установяване на кражбите.От електроразпределителното дружество уверяват, че уредите са изключително точни, ефективни са и имат възможност за откриване на връзки с дължина над половин километър. Устройствата могат да показват и точното разстояние от електромера, на което е реализирано нерегламентираното присъединяване. За компанията това спестява време и излишно ангажиране на лабораторни автомобили за диагностика, тежка механизация за разкопаване и откриване на незаконните връзки.Методът, които дружеството използваше до момента, беше чрез лабораторни коли за разкриване на кражбите. Това отнемало на ЧЕЗ голям човешки и финансов ресурс, а ефективността не била толкова голяма. След въвеждането на рефлектометрите лабораторни коли ще се използват само за по-бързото откриване на повреди по мрежата. ЧЕЗ обещават това да оптимизира работата и на аварийните екипи.", "date": "2018.02.07", "title": "Нов уред открива крадци на ток с 99% точност"}
{"url": "https://news.bg/world/v-shveytsariya-izgubiha-dokumenti-za-tayna-paravoenna-grupa-po-vreme-na-studenata-voyna.html", "text": "Тайно швейцарско паравоенно подразделение по време на Студената война, което предимно е действало отвъд рамките на гражданския контрол до 1990 г., отново е в новините, след като топ секретни документи, свързани с организацията, са изчезнали от официални архиви, съобщава \"Ройтерс\".Групата, наричана Проект 26 или П-26, е сформирана още през 50-те г. на XX век, когато швейцарската армия започва да събира партизански отряди за спиране на комунистическа инвазия. Организацията е разпусната през 1990 г. след разкритие за съществуването й, което предизвика обществен скандал.Тази седмица вестник Tages-Anzeiger пише, че военното министерство не може да открие 27 непубликувани папки и досиета, които са част от разследване на организацията преди три десетилетия.Критици се опасяват, че документите са унищожени или умишленo са скрити, тъй като разкриват унизителни подробности за тайно сближаване на неутрална Швейцария с НАТО или за тайни връзки с чуждестранни разузнавателни агенции.Говорител на военното министерство обяви, че полагат усилия за откриване на изчезналите документи.Тайни групи като П-26 по време на Студената война не са нещо необичайно в Европа.Според историци паравоенната мрежа е била подкрепяна предимно от САЩ и Великобритания. Такива звена е имало в Италия, Белгия, Франция, Гърция, Западна Германия и Холандия.През 1991 г. разследване в Швейцария за П-26 заключи, че организацията не е била част от \"международна мрежа за съпротива\", но е ималa необичайно интензивни връзки с британски агенти от 1967 г.", "date": "2018.02.07", "title": "В Швейцария изгубиха документи за тайна паравоенна група по време на Студената война"}
{"url": "https://news.bg/int-politics/ukrayna-vidya-rakata-na-rusiya-v-reshenie-na-harvatiya-da-varne-mig-21.html", "text": "В украинската държавна компания \"Укрспецекспорт\" смятат, че информациите относно връщането на Украйна от страна на Хърватия на четири отремонтирани изтребители МиГ-21 заради неизправности са проява на \"нелоялна конкуренция\" от страна на Русия. Това обявиха от пресслужбата на компанията, цитирани от украински медии.По-рано хърватският вестник \"Ютарни лист\" съобщи, позовавайки се на източник от хърватското военно министерство, че Хърватия възнамерява да върне изтребителите, които са реновирани от украински предприятия и в които са били констатирани теч на гориво и неизправности в навигационното оборудване.\"Към днешна дата няма официално подадена жалба или претенция от страна на Министерството на отбраната на Хърватия в \"Укрспецекспорт\". Трябва да констатираме обстоятелството, че появата на невярна информация е свързано само с нелоялна конкуренция от страна на Русия\", се изтъква в изявлението на украинската компания.От \"Укрспецекспорт\" също така отбелязват, че Министерството на отбраната на Хърватия е предпочело да подпише договори за ремонт с руска компания за ремонт на хеликоптери, въпреки санкциите на Европейския съюз и на факта, че украинската компания има \"\"много повече опит\" в тази област.", "date": "2018.02.07", "title": "Украйна видя ръката на Русия в решение на Хърватия да върне МиГ-21"}
{"url": "https://news.bg/world/es-s-plan-za-nakazvane-na-london-ako-narushava-pravilata-po-vreme-na-prehodniya-period.html", "text": "ЕС разкри план за ограничаване на достъпа на Великобритания до единния пазар, ако страната наруши правилата по време на преходния период след Брекзит, съобщава АФП.В проектоспоразумението за преходния период също се казва, че Лондон трябва да избягва действия, които могат да бъдат вредни за интересите на ЕС по време на 2-годишния преходен период, който започва от март 2019 г.Тази седмица Обединеното кралство и ЕС започнаха разговори за преходния период, по време на който Лондон трябва да спазва всички закони на съюза.Но в проекта - документ от пет страници, се говори за възможност за налагане на наказание на Великобритания в случай, че наруши правилата по време на преходния период. Санкциите могат да включват връщане на митата и митническите проверки. Британски законодатели, поддръжници на Брекзит, разкритикуваха плана.Великобритания все още не е казала дали ще приеме предложението на Брюксел. Също така не е ясно дали Лондон има резервен план, ако Обединеното кралство загуби достъпа си до единния пазар по време на преходния период.", "date": "2018.02.07", "title": "ЕС с план за наказване на Лондон, ако нарушава правилата по време на преходния период"}
{"url": "https://news.bg/politics/ms-dava-imot-v-devnya-na-eso-za-godina.html", "text": "Министрите от кабинета \"Борисов\" предоставиха безвъзмездно право на ползване за една година на поземлен имот от 100 кв. м в полза на \"Електроенергиен системен оператор\" ЕАД . Имотът е в горска територия край Девня, съобщиха от правителствената пресслужба.На имота ще се извършват теренни проучвания и консервация на археологически ценности преди изграждането на далекопроводна мрежа. Проучванията се налагат във връзка с появили се данни, че на терена е възможно да има находки.На същото правителствено заседание министрите решиха Сметната палата да получи за управление четвъртия етаж от административната сграда на ул. \"Д. Константинов\" № 23а в Плевен. Имотът е с отпаднала необходимост за Агенцията за държавна финансова инспекция към Министерството на финансите и ще послужи за осъществяване дейността на Сметната палата.От публична в частна държавна собственост се променя статутът на два поземлени имота, управлявани от Национална компания \"Железопътна инфраструктура\". Те се намират в междугарието София - Калотина Запад и нямат функционално и технологично значение за сигурността и осъществяването на железопътните превози. Решението дава възможност на компанията да се разпорежда с терените и така да реализира необходимите за подобряване на финансовото й състояние приходи.", "date": "2018.02.07", "title": "МС дава имот в Девня на ЕСО за година "}
{"url": "https://news.bg/int-politics/rusiya-hvarlya-v-siriya-po-moderni-iztrebiteli-sled-svalyaneto-na-su-25.html", "text": "Пет дни след свалянето на руския щурмовак Су-25 от бунтовници в сирийската провинция Идлиб, руските военновъздушни сили са преминали към използване на своите по-модерни изтребители Су-30 и Су-35 в Сирия. Това съобщава арабската медия \"Ал Масдар\", позовавайки се на военен източник.Според военния източник заради малкия брой изтребители Су-30 и Су-35 в Сирия в момента, руските въздушно-космически сили временно са преустановили въздушните операции над някои части в провинция Идлиб.Причината за преминаването към изтребители Су-30 и Су-35 е тяхната способност да предприемат въздушни удари от високи надморски височини, което ги прави недостижими за противовъздушните ракети на бунтовниците в провинциите Идлиб и Хама.Повечето изтребители Су-30 и Су-35 бяха изтеглени от Сирия след посещението през декември на руския президент Владимир Путин във военновъздушната база \"Хмеймим\" край Латакия в Сирия. Руските власти обаче се готвят да ги върнат след свалянето на Су-25.", "date": "2018.02.07", "title": "Русия хвърля в Сирия по-модерни изтребители след свалянето на Су-25"}
{"url": "https://news.bg/politics/smeniha-rakovodstvoto-na-4-to-rpu-v-sofiya.html", "text": "Сменено е цялото ръководство на столичното Четвърто полицейско управление, съобщи БНР. Началникът на Районното Теменужка Капчина е преназначена на нова длъжност в Главна дирекция \"Национална полиция\".Заместник-началникът Теодор Тасев също е сменен. На негово място днес е бил представен Делян Гешев. Той е досегашен началник на Криминална полиция в полицейското управление. Сменен е и началникът на разследващото звено в Районното Аделина Малакова.Не са ясни мотивите за масовата чистка на ръководството на това централно полицейско управление, нито се знае кой ще бъде новият началник на 4-то РПУ.", "date": "2018.02.07", "title": "Смениха ръководството на 4-то РПУ в София"}
{"url": "https://news.bg/politics/dsb-iska-ostavkata-na-kabineta-zaradi-provala-s-shengen.html", "text": "ДСБ иска оставката на кабинета \"Борисов 3\" заради провала с членството на страната ни в Шенгенското пространство и Еврозоната. В официална позиция по повод очертаващия се провал за приемането на България в две от най-важните системи за сигурност на съюза ДСБ са категорични, че макар и правителството да демонстрира усилия на външнополитическа активност по този въпрос, управляващите не успяват да заблудят западните ни партньори за покровителстването над собствената му корупция и олигархични зависимости. Десет години след приемането на България в ЕС, страната ни продължава да е извън Шенгенското пространство и чакалня на Еврозоната (ERM-2). За този период влизането на България в тези две системи се превърна в приоритет на нацията. Преговорите за това би следвало да са основна, консенсусна национална задача по време на Българското председателство на Съвета на ЕС, защото интеграцията в Шенген и Еврозоната може да даде на българските граждани дългосрочна стабилност, сигурност и перспектива за доходи и благосъстояние, съответни на средните в Европа. Освен това българското правителство би трябвало да предприема действия и за присъединяване на България към Европейския банков съюз, което би донесло повече сигурност и външен контрол върху банковата система. Този въпрос беше приоритетен след фалита на КТБ и в последствие отпадна от фокуса на управляващите, посочват тъмносините.Според позицията на ДСБ България не е излязла от политическата и икономическата изолация, което представлява проблем за националната сигурност на страната. Причината за това - \"високи нива на корупция и организирана престъпност в страната\".ДСБ припомня и че в самото началото на европредседателството ни България получи от основни европейски съюзници - авторитетни медии от тези страни с ирония перифразираха девиза на българското председателство като - \"Корупцията прави силата\".Отказът на правителството да реформира сектор \"Сигурност\" и да покрие стандартите на Шенген и Еврозоната се забелязва и в случаят с , у когото са открити секретни доклади на ДАНС, тълкуват демократите. \"Но най-притеснителното за партньорите ни от ЕС е опасността, чувствителна информация от особена важност, обменяна между нашите и техните служби, да изтече към чужди, враждебно настроени разузнавателни централи, посредством българските корупционни канали\", обясняват от партията.ДСБ са категорични: \"Видно е, че премиерът Борисов, който лично ръководи дейността на специалните служби и носи цялата отговорност за тях, е зависим от задкулисни интереси, поради което няма политическата воля да предприеме радикални действия за реформиране и укрепване на сектор \"Сигурност\", с цел достигане на необходимите стандарти за приемането ни в Шенген и Еврозоната.\"С оглед на рисковете пред страната ни от провала за Шенген и Еврозопата ДСБ настояват управляващите да понеса необходимата отговорност - \"за такъв непоправим провал реализирането на политическата отговорност трябва да бъде единствено чрез отстраняването на Борисов и неговото правителство от власт\".", "date": "2018.02.07", "title": "ДСБ иска оставката на кабинета заради провала с Шенген"}
{"url": "https://news.bg/world/shefat-na-oon-s-initsiativa-za-svetovno-razorazhavane.html", "text": "Генералният секретар на ООН Антонио Гутериш ще даде голям тласък на преговори за разоръжаване, които ще покриват почти всички ядрени и конвенционални оръжия, но САЩ са против подобна смела инициатива.Това разкриха официални представители и експерти пред \"Ройтерс\".Целта на Гутериш е да предотврати нова ядрена надпревара и да върне големите сили на масата за преговори след две десетилетия на патово положение, обяви експерт от Женева, пожелал анонимност, който е запознат с плановете.Експертът поясни, че генералният секретар също иска да се прекрати безизходицата в преговорите за кибервойните и роботиката, а също така да се започнат разговори относно използването на експлозиви в градски райони и ограничаване на достъпа до най-големия убиец - конвенционалните оръжия.Шансовете за успех са неясни.\"\", каза Марк Финауд, експерт от Женевския център за политика на сигурност.Но американски представител заяви пред агенцията, че ядрено разоръжаване е \"амбициозна цел\", която не може да бъде постигната в близко бъдеще.\"Не смятаме, че е време за смели инициативи, особено в областта на ядрените оръжия\", подчерта представителят и добави, че Гутериш също трябва да се отнася внимателно към новите технологии като роботи убийци, известни като \"автономни\" оръжия.\"\", добави американският източник.Представителят каза още, че публикуваната в петък нова ядрена стратегия на САЩ има за цел подобряване на възможностите за сдържане и конкретно да се увери, че Русия, Китай, КНДР и Иран не могат да сгрешат относно готовността на САЩ да се защити.Според него проблемът е в политическата воля и във факта, че Русия не е склонна или не е преговорен партньор, на който може да се довериш., изтъкна американският източник.Гутериш се надява да разкрие инициативата си в Женева в края на февруари, когато външни министри се очаква да присъстват на Съвета на ООН по човешките права и на конференция за разоръжаване.Начало на инициативата ще бъде поставено през април.", "date": "2018.02.07", "title": "Шефът на ООН с инициатива за световно разоръжаване"}
{"url": "https://news.bg/politics/obsazhdat-zakonovite-prechki-pred-dualnoto-obrazovanie.html", "text": "До къде стигна дуалното образование обсъдиха три парламентарни комисии - по образование, по икономическа политика и Комисията по труда и социалната политика.Изключително важно е да намерим мястото на трудовите договори, подчерта председателят на социалната комисия Хасан Адемов. Трябва да намерим легитимния подход за решаване на проблемите, настоя той.90% от минималната заплата получават работещите ученици по дуалната система. Безспорна е важността на дуалното обучение за икономиката на страната, смята и шефката на просветната комисия в парламента Милена Дамянова. Инвестицията в него е инвестиция в бъдещето, по мнението й.Председателят на икономическата комисия Петър Кънев също настоя да се види до къде сме стигнали в дуалното обучение, тъй като темата е изключително важна.Министърът на образованието Красимир Вълчев припомни, че от 2015 г. се работи за въвеждането му. 19 града, 32 училища, 802 ученици, 49 учители са включени в дуалния проект ДОМИНО  през 2015-2017 г. Разработени са учебни програми, сключени са партньорски договори между работодатели и учебни заведения.Според Вълчев, за да се развива дуалното обучение, трябва да се премахнат някои пречки. Законодателните инициативи трябва да бъдат предложени до края на март. В последните десетилетия професионалното образование изгуби престиж сред учениците.По думите на министъра на образованието има обаче осигурени средства в следващите години за разширяване. Социалният министър Бисер Петков е категоричен, че трябва да се стимулира дуалното обучение с оглед нуждите на пазара на труда.За 2017 г. над 7 000 заявления за работа на непълнолетни са издадени от Инспекцията по труда. 6947 разрешения са издадени през миналата година. Наблюдава се ръст на исканията за назначаване на непълнолетни лица, както стана ясно от думите на социалния министър. През 2016 са с 2000 по-малко.В рамките на три работни дни ГИТ издава разрешения или откази за работа на лица до 16 години. Иначе социалното министерство стимулира работодатели да обучават безработни лица до 18 години чрез работа. Дават се средства от държавата за обучението, като пари се дават и за менторите, които ще обучават тези лица.Дуалното обучение в България се осъществява не само чрез швейцарския проект ДОМИНО, но има и австрийски проект, който ни подпомага в тази дейност. Актуализация на шест месеца искат от икономическото ведомство.170 фирми се възползват да наемат ученици от дуалната система, като 81% от тях са български. Останалите за чуждестранни инвеститори. Въпросът, който поставя бизнесът - да се плаща ли платен годишен отпуск, когато учениците са във ваканция.Друг проблем е двойното здравно осигуряване на учениците, които биват наемани на работа по дуалната система. От своя страна държавата настоява за гаранция на сигурността на децата. Иска се още актуализация на учебните програми на всеки пет години.А ползите от дуалното обучение - има интерес от страна на фирмите, а дисциплината в училище се подобрява. Депутатите настояват за конкретни предложения, за да се развива и в бъдеще дуалното обучение у нас.ДПС предлага статутът на децата в дуалното обучение да се уреди в трудовото законодателство. Отговор очакват и въпросите дали децата ще плащат вноски за фонд пенсия и за други осигурителни дейности, както се полага според Кодекса на труда.", "date": "2018.02.07", "title": "Обсъждат законовите пречки пред дуалното образование"}
{"url": "https://news.bg/crime/zaplatite-na-nadziratelite-ne-mogat-da-skochat-s-20-yasna-e-tsacheva.html", "text": "Министърът на правосъдието Цецка Цачева не може да отговори утвърдително на искането за 20% увеличение на заплатите на служителите в затворите. Това стана ясно от изслушването на министъра в ресорната парламентарна комисия по правни въпроси.Министър Цачева заяви: \"Не мога да им отговоря утвърдително\" във връзка с исканията на синдикатите от ГД \"Охрана\" и ГД \"Изпълнение на наказанията\" за 20% увеличение на заплатите.Въпросът за възнагражденията на служителите от затворите бе поставен от народния представител от левицата Тодор Байчев. Министър Цачева увери, че и тази сутрин са водени разговори от страна на работната група със синдикатите. По думите й няма разминаване относно необходимостта от подобряването условията на труд в двете дирекции ГД \"Изпълнения на наказанията\" и ГД \"Охрана\". Не така обаче стоял въпросът по отношение на исканото от синдикатите увеличение на възнагражденията.Министър Цачева посочи, че с приетия от Народното събрание бюджет за системата \"Сигурност\" са предвидени средства за увеличение на възнагражденията в размер на 5%. Цачева информира и че остава нерешен проблемът във връзка със специфичните условия на труд на служителите в двете дирекции. Те получават 50% от сумата, получавана от колегите им във вътрешното министерство. Същевременно служителите и от двете дирекции са под режима на Закона за МВР. \"Такъв е законът, това са числата, които се съдържат в средствата на държавата, които са разпределени\", посочи Цачева и допълни, че няма как министърът на правосъдието да преразпределя средства, които не са отпуснати.Цачева настоя, че стриктно следва Закона за държавния бюджет, който вече е гласуван. Тя бе категорична, че е направила актуализиране на щатното разписание на надзирателите.Цачева увери още, че се финализират текстовете по нарочна наредба, която ще регламентира тези отношения на служителите на затворите и специфичните условия на труд, в които работят.", "date": "2018.02.07", "title": "Заплатите на надзирателите не могат да скочат с 20%, ясна е Цачева"}
{"url": "https://news.bg/crime/vks-prati-otstranyavaneto-na-magistrati-v-konstitutsionniya-sad.html", "text": "Върховният касационен съд (ВКС) е отправил искане Конституционният съд (КС) да разгледа разпоредбите на чл. 230, ал. 1 - ал. 6 от Закона за съдебната власт, изменени през 2016 и 2017 година.Върховните съдии оспорват в цялост залегналия в Закона за съдебната власт (ЗСВ) регламент за отстраняването от длъжност на съдия, прокурор или следовател.Искането на касационните съдии е за установяване на противоконституционност на няколко отделни свързани помежду си разпоредби, които образуват единен \"нормен комплекс\".\"Изразяваме мнение, че залегналата в ЗСВ регламентация на отстраняването от длъжност на съдия, прокурор или следовател е противоконституционна поради несъответствие с чл. 4, ал. 1, чл. 6, ал. 2, чл. 31, ал. 4, чл. 48, ал. 1 и ал. 3 вр. чл. 16, чл. 56 от Конституцията на Република България\", пише в искането.Според съдиите от ВКС регламентът на временното отстраняване на магистрат от длъжност несъразмерно накърнява трудовите права на временно отстранения от длъжност съдия, прокурор или следовател; не гарантира разумен баланс между защитата на обществения интерес и правата на засегнатото лице. Също така не допуска самостоятелна преценка на основателността на искането за отстраняване от страна на съответната колегия на ВСС и на съда при обжалване на решението за отстраняване с оглед на доказателствената обезпеченост на обвинението срещу привлечения като обвиняем съдия, прокурор или следовател, както не се предвижда и диференциран подход, който да отчита вида, спецификата, степента на обществена опасност на инкриминираното престъпление, конкретната длъжност на обвиняемия в органите на съдебната власт и всички други обстоятелства, обуславящи действителната необходимост от прилагането на принудителната административна мярка;Касационните съдии посочват и че не се обезпечава правото на защита на засегнатото лице в процедурата по отстраняване, но и се лишава съдията, прокурора или следователя от правото на труд без ясни времеви параметри, като поставя продължителността на ограниченията в зависимост от продължителността на наказателното преследване, включително и на съдебните процедури за установяване на виновността, респективно невиновността му;Законодателството не осигурява и процесуален механизъм за ефективен периодичен съдебен контрол върху принудителната административна мярка отстраняване от длъжност по чл. 230 от ЗСВ; както и неоправдано поставя съдиите, прокурорите или следователите в значително по-неблагоприятно положение от всички останали обвиняеми лица, по отношение на които се прилага мярката за процесуална принуда отстраняване от длъжност по чл. 69 от Наказателно-процесуалния кодекс.", "date": "2018.02.07", "title": "ВКС прати отстраняването на магистрати в Конституционния съд"}
{"url": "https://news.bg/int-politics/frantsiya-nastoya-polsha-da-ne-prenapisva-istoriyata.html", "text": "Външният министър на Франция настоя, че Полша не трябва да \"пренаписва историята\", след като нейният президент подписа спорния законопроект за Холокоста, превръщайки го в закон, като той се надява полският народ да избере нов път (други управляващи) на следващите избори, съобщава \"Ройтерс\".Законодателството постановява затвор за изказвания, че страната е била съучастник в Холокоста и въпреки протестите от Израел и САЩ, дясното правителство на Полша защити мярката, посочвайки, че е необходимо да защити репутацията на поляците като жертви на агресията на нацистка Германия.Израел подчерта, че законът ще забрани верните изказвания за ролята, която са изиграли някои поляци в престъпленията на нацистите.\"Ние намираме този закон за нежелан, ние не трябва да пренаписваме историята, това никога не е добре\", изтъкна френският външен министър Жан-Ив льо Дриан пред телевизия BFM.Хладни дори и при предишното френско правителство на президента Франсоа Оланд, двустранните отношения между двете съюзнички в НАТО достигнаха ново дъно през август, когато новият френски президент Еманюел Макрон заяви, че полският народ заслужава по-добри лидери, а той избегна Полша по време на обиколка в Източна Европа.\"Смятам, че моралният натиск ще бъде достатъчно силен, надявам се така или иначе\", изтъкна Льо Дриан, допълвайки: \"Надявам се също, че полският народ ще може да промени мнението си и ще направи така, че на следващите избори те ще се измъкнат от тази усмирителна риза, наложена им от националистически избори, които са будят съжаление.\"", "date": "2018.02.07", "title": "Франция настоя Полша да не пренаписва историята"}
{"url": "https://news.bg/crime/elektronnite-grivni-za-arestanti-vlizat-v-deystvie.html", "text": "250 гривни за проследяване на арестанти ще бъдат налични след подписването на договора за обществена поръчка. Това стана ясно от изслушването на правосъдния министър Цецка Цачева в ресорната правна комисия.Въпросът за осигуряването на въпросните устройства за проследяване бе зададен от герберът Димитър Лазаров, който констатира, че за осигуряването им се работи от 2015 г. досега.Така договорът за изпълнението на въпросната обществена поръчка ще бъде подписан на 8-ми февруари.Лицата, които са с наложена мярка за неотклонение \"домашен арест\", \"пробация\", с условна присъда или са настанени в места за изтърпяване на наказанията с отворен режим ще бъдат проследявани с така наречените гривни. \"От лятото на миналата година ускорихме изпълнението на проекта\", увери министър Цачева.Тя изтъкна, че процедурата е проведена. Въпреки, че е била обжалвана пред Комисията за защита на конкуренцията, жалбата е отхвърлена. \"Утре ще бъде подписан договора за 250 гривни\", изясни Цачева. Договорът е проект на ГД \"Изпълнение на наказанията\", който се финансира по програма \"Добро управление\".", "date": "2018.02.07", "title": "Електронните гривни за арестанти влизат в действие"}
{"url": "https://news.bg/world/oon-68-mln-momicheta-mogat-da-badat-obryazani-do-2030-g.html", "text": "Генералният секретар на ООН Антонио Гутериш предупреждава, че без ускорени действия 68 милиона момичета могат да бъдат подложени на генитално осакатяване до 2030 г, съобщава \"Асошиейтед прес\".Той заяви в изявление за Международния ден на нулева толерантност към гениталното осакатяване на жени, че практиката е \"грубо нарушение на човешките права на жените и момичетата\".В неговото изявление се съобщава, че над 200 милиона жени и момичета в 30 страни от три континента са изпитали генитално обрязване.Фондът на ООН за населението очаква, че настоящите 3,9 милиона момичета, подложени на генитално обрязване ежегодно, ще нараснат до 4,6 милиона до 2030 г., ако не бъдат предприети спешни мерки. Според тях подобен ръст ще се дължи на повишаването на насилието.Изпълнителният директор на агенцията Наталия Канем призова за по-голяма политическа воля, ангажираност на общността и усилия, за да се постигне целта на ООН за прекратяване на практиката до 2030 г.", "date": "2018.02.07", "title": "ООН: 68 млн. момичета могат да бъдат обрязани до 2030 г."}
{"url": "https://news.bg/crime/protest-sreshtu-vetoto-na-zakona-za-posadachniya-material.html", "text": "Граждански протест тече пред сградата на Народното събрание, съобщи БНР. Протестът започна в 11 часа пред парламента и се обявява срещу наложеното от президента Румен Радев вето върху Закона за посадъчния материал и свързаните с него 15 закона, включително този за Законът за опазване на земеделските земи.Организатори на протеста са Националната асоциация \"Българско Черноморие\". Според тях спорните промени са направени за облекчаване на административната тежест върху собствениците на земи.Промените в закона предвиждат собствениците на земеделските земи със смесено предназначение, които не са успели да започнат строителство в законовия срок, да могат да препотвърдят статута на земите си, за да не се превръщат те отново в ниви.Държавният глава не е съгласен с правилата за промяна на предназначението на земеделски земи. По мнението на Румен Радев променените текстове не изпълняват конституционното задължение на държавата за особена закрила на земята и не гарантират промяна на предназначението на обработваемите земи само по изключение и само при доказана нужда.Протестиращите обаче смятат, че ветото е в полза на държавата, но ще работи срещу малкия бизнес и дребните собственици на земи. Надеждите на протестиращите са народните представители да излязат и да чуят аргументите на хората пред парламента.Днес следобед Земеделската комисия отново ще разглежда промените в Закона. Припомняме, в петък - 2 февруари президентът Румен Радев наложи вето върху Закона за изменение и допълнение на Закона за посевния и посадъчния материал заради направените с него изменения в Закона за опазване на земеделските земи, приет от 44-то Народно събрание на 24 януари 2018 г.Според Румен Радев тези правила не изпълняват конституционното задължение на държавата за особена закрила на земята и не гарантират промяна на предназначението на обработваемите земи само по изключение при доказана нужда.", "date": "2018.02.07", "title": "Протест срещу ветото на Закона за посадъчния материал"}
{"url": "https://news.bg/education/1-200-daroviti-uchenitsi-poluchavat-pomosht-ili-stipendiya.html", "text": "Близо 1 200 ученици у нас ще получат еднократна финансова помощ или стипендия за високи постижения през 2018 година.По-рано днес правителството прие Програма на мерките за закрила на деца с изявени дарби от държавни и общински училища през 2018 година, според която близо 1 200 деца от държавни и общински училища ще получат еднократна финансова помощ или стипендия за спечелени призови места на международни и национални конкурси, олимпиади и състезания в областта на науката, изкуствата и спорта.За изпълнението на програмата са необходими 1.8 млн. лв, които са осигурени в централния бюджет.Еднократната финансова помощ е в размер до 195 лв. Тя се отпуска за подпомагане на обучението в курсове по изкуства, наука и спорт, за участие на деца в пленери, обучителни и тренировъчни лагери, в национални и международни конкурси, олимпиади и спортни състезания.Стипендиите се предоставят за 12 месеца и са в размер на 135 лева месечно.С програмата се цели да се насърчат творческите, научните и спортните заложби и потребности на деца с изявени дарби в областта на изкуството и науката. Награждават се децата, класирани на първо, второ или трето място на конкурс, олимпиада или състезание на национално или международно равнище.В областта на спорта ще се поощряват децата, завършили на първо, второ и трето място на олимпийски игри, световно първенство, европейско първенство, балканско първенство или на първо място на финали на държавно индивидуално първенство чрез еднократно финансово подпомагане и чрез стипендии.", "date": "2018.02.07", "title": "1 200 даровити ученици получават помощ или стипендия"}
{"url": "https://news.bg/crime/18-godishen-e-sas-schupena-chelyust-pri-boy-v-uchilishten-dvor.html", "text": "18-годишен младеж от Варна е в болница със счупена челюст. Инцидентът е станал при бой в училищен двор, съобщиха от МВР. По случая е задържано за 24 часа непълнолетно момче.Боят е станал в последния ден от грипната ваканция - на 6-и февруари. Няколко момчета играели футбол в училищния двор. Пострадалият и нападателя имали стара вражда, която припламнала по време на мача.При удар в лицето по-големият младеж паднал. Той е откаран в болница със счупена челюст, а другото момче е задържано. И двамата не учат в училището, където е станал инцидента.", "date": "2018.02.07", "title": "18-годишен е със счупена челюст при бой в училищен двор"}
{"url": "https://news.bg/finance/oshtetenite-shivachki-ot-dupnitsa-zapochvat-rabota-v-sasedni-firmi.html", "text": "Шивачките с неизплатени заплати от Дупница започват работа в съседни шивашки фирми. Това е един от резултатите на откритата преди седмица съвместната приемна на КНСБ и Омбудсмана в града.От КНСБ информират, че всеки ден работници в града посещават Регионалият съвет на КНСБ Дупница за трудовоправни консултации, съвети за прекратяване на договор, подаване на заявления до НОИ, отпускане на гарантирани вземания и други.В процеса на назначаването на шивачките КНСБ е съдействала за оформянето на необходимите документи за институции като Агенция по социално подпомагане, бюрото по труда и НОИ. Шивачките получават и съдействие на място за подаване на заявления до Териториалното поделение на НОИ за кандидатстване за обезщетения пред Фонд \"Гарантиране на вземанията на работниците и служителите\".Приемната бе обещана от лидера на КНСБ Пламен Димитров при посещението му в Дупница. На 29 януари тя стана факт.От Федерацията на независимите синдикални организации от леката промишленост пък са поели и активно изпълняват ангажимента да насочат работниците към фирми, които предлагат добри възнаграждения и условия на труд.", "date": "2018.02.07", "title": "Ощетените шивачки от Дупница започват работа в съседни фирми"}
{"url": "https://news.bg/world/germaniya-e-nay-golemiyat-narushitel-na-pravilata-na-es.html", "text": "Германия е най-големият нарушител на правилата на ЕС.Това показва нова статистика на предприетите от Брюксел принудителни действия срещу страни членки на съюза, пише \"Индипендънт\".Берлин има водеща роля в европейския проект. Но според германското издание \"Ханделсблат\", което се позовава на икономическото министерство на държавата, Европейската комисия е предприела 74 процедури за нарушение срещу правителството на Германия, което се е провалило при привеждането на регулациите на ЕС в германското законодателство.Германският политик от Зелената партия Маркус Тресел заяви пред вестника, че Германия сега е на \"дъното на класа\" по следване на правилата на ЕС и е далеч от \"модел за подражание\" като в миналото.Предприетите от Брюксел процедури за нарушение срещу Германия, която е забавила прилагане на законодателството или неадекватно е привела директивите в националното законодателство, са в политики, свързани със замърсяването на въздуха, качеството на водата и пожарна безопасност.Новата статистика е повторение на последните официални данни на Европейската комисия за предприетите наказателни процедури срещу страни членки от 2016 г., когато Германия и Испания са на върха. Те са последвани от Белгия, Гърция, Португалия и Франция.Въпреки Брекзит и по-високото ниво на евроскептицизъм, Великобритания относително добре се справя с привеждането на правилата на ЕС в сравнение със съседите си. Обединеното кралство споделя 14-то място с България.Данните от края на 2016 г. разкриват, че Естония, Малта и Дания са най-изпълнителните държави.", "date": "2018.02.07", "title": "Германия е най-големият нарушител на правилата на ЕС"}
{"url": "https://news.bg/politics/ministerski-savet-otpusna-15-mln-leva-na-ban.html", "text": "Министерският съвет одобри актуализирано споразумение с Българската академия на науките. В документа са включени разпоредби за елементите, които от 2019 г. ще определят трансфера от държавния бюджет към бюджета на БАН.Това са нормативно възложените ангажименти (задачи), администрираните разходи и основните дейности на академията.С подписването на актуализираното споразумение се отговаря на въпроси, свързани с развитието на науката в България, включително и по отношение на принципите за финансиране на БАН, което ще бъде обвързано с конкретни обществено значими, секторни или институционални задачи.Като първа стъпка в този процес правителството предостави допълнително 15 млн. лв. по бюджета на БАН за сметка на планираните средства в централния бюджет за наука.Тези допълнителни средства ще се разпределят между звената на БАН въз основа на оценка на научната им дейност и резултатите от нея, съгласувано с министъра на образованието и науката.", "date": "2018.02.07", "title": "Министерски съвет отпусна 15 млн. лева на БАН"}
{"url": "https://news.bg/world/shestima-zaginali-i-88-izcheznali-pri-zemetresenieto-v-tayvan.html", "text": "Шестима души са загинали, а най-малко 88 са изчезнали след вчерашното земетресение от 6,4 по Рихтер в Тайван, съобщава АП, позовавайки се на пожарната служба.CAN информира за седем загинали.256 души са ранени. Сред пострадалите има деветима японци.Спасителни екипи продължават да се опитват да достигнат до хора, които са заклещени под няколко няколко рухнали и опасно наклонени сгради.Видеокадри и снимки показват сгради в района на град Хуалиен, където най-малко четири сгради са опасно наклонени след силното земетресение.Двама служители са загинали в сградата на хотел Marshal, която е опасно наклонена.Китай изяви готовност да изпрати спасителен екип в помощ на тайванските власти.Земетресение 7,6 по Рихтер в Тайван уби най-малко 2 300 души през 1999 г.", "date": "2018.02.07", "title": "Шестима загинали и 88 изчезнали при земетресението в Тайван"}
{"url": "https://news.bg/politics/pravitelstvoto-otchete-sadebna-reforma-po-doklada-na-ek.html", "text": "Кабинетът прие отчет за изпълнените препоръки от . В Плана за действие за изпълняването на препоръките по Механизма за сътрудничество и оценка за минлата година бяха включени 48 законодателни, организационни и аналитични мерки.В областта на съдебната реформа сред основните предприети от институциите действия се посочват проведеният прозрачен избор за членове на ВСС и председател на ВАС.Други изпълнени мерки правителството вижда при:- приетите наредба за провеждане на конкурси на магистрати и за избор на административни ръководители в органите на съдебната власт (по нея вече е проведен конкурс на магистрати), наредба за показателите, методиката и реда за атестиране на съдия, председател и заместник-председател на съд, наредба за показателите и методиката за атестиране и критериите за отчитане степента на натовареност на прокурори, следователи и на административни ръководители и техните заместници;- отправеното искане към Службата на ЕК за подкрепа на структурните реформи за укрепване на капацитета на Инспектората към ВСС;- приетият от парламента ЗИД на НПК и от МС - ЗИД на Наказателния кодекс;- създаденият механизъм за редовно отчитане на Актуализираната стратегия за продължаване на реформата в съдебната система;- утвърдената Пътна карта за изпълнение на препоръките от Независимия анализ на структурния и функционалния модел на Прокуратурата и анализа на нейната независимост, утвърдената Пътна карта за преодоляване на осъдителните решения на ЕСПЧ, която също е в процес на изпълнение.В областта на противодействието на корупцията и организираната престъпност се отбелязват следните предприети мерки:- разработването и приемането на Закон за противодействие на корупцията и отнемане на незаконно придобитото имущество;- приемането на ЗИД на Закона за администрацията;- приетата Пътна карта за взаимодействие между всички отговорни институции за отстраняване на слабостите при разследването и наказателното преследване на случаи на корупция по високите етажи на властта;- одобряването на Единен каталог на корупционните престъпления, по който се води статистика във ВКС;- създаването на рубрика в интернет страницата на ВКС и поддържането на актуална информация по дела, свързани с организираната престъпност и корупционни престъпления и др.", "date": "2018.02.07", "title": "Правителството отчете съдебна реформа по доклада на ЕК"}
{"url": "https://news.bg/int-politics/frantsiya-obvini-rezhima-na-asad-v-izpolzvaneto-na-hlor-kato-orazhie.html", "text": "Франция обяви, че \"всички индикации\" показват, че сирийският режим на президента Башар Асад използва хлор като оръжие в продължаващата вече близо 7 години гражданска война срещу силите на бунтовниците, които се противопоставят на Асад, съобщава \"Франс прес\".\"Всички индикации... ни показват днес, че режимът използва хлор понастоящем в Сирия\", изтъкна френският външен министър Жан-Ив льо Дриан пред френската телевизия BFM.Дриан също така подчерта, че Турция и Иран били сред нарушителите на международното право чрез действията си в Сирия и предупреди, че Анкара не трябва да добавя \"война към война\".\"Осигуряването на сигурността на границите не означава избиването на цивилни и това трябва да бъде осъдено. В опасната ситуация в Сирия, Турция не трябва да добавя война към война\", каза Жан-Ив льо Дриан.Международното право \"е нарушено от Турция, от режима в Дамаск, от Иран и от онези, които атакуват Източна Гута и Идлиб\", настоя той.", "date": "2018.02.07", "title": "Франция обвини режима на Асад в използването на хлор като оръжие"}
{"url": "https://news.bg/health/detskata-kardiologiya-mozhe-da-zatvori-vrati.html", "text": "Националната кардиологична болница предупреждава, че до края март Детската кардиохирургия и кардиология ще затвори врати, ако не се осигурят средства за назначаване на 20 медицински сестри.\"Липсата на специфично образование за медицинските сестри в детски профил, тежката патология, голямата отговорност, която се иска от специалистите по здравни грижи в нашето отделение, което съвпадна с откриването на много частни лечебни заведения, доведе до един масов отлив на медицински сестри от клиниката, до масово напускане и постави клиниката в състояние да намали работата в някои моменти до санитарния минимум\", коментира началникът на детската кардиология проф. Анна Кънева.Националната кардиологична болница е единствената структура в страната, която осигурява цялостното комплексно обгрижване на децата с вродени сърдечни малформации (ВСМ) от 0 до 18-годишна възраст, включващо диагностика, съвременно лечение и проследяване. Годишно се хоспитализират в болницата 900 деца, оперират се 250, катетеризират над 300, интервенционални процедури се извършват при 100, проследяват се над 10 000 пациенти.ВСМ са най-честите вродени аномали с честота около 10/1000 живородени. Всяка година в света се раждат над 1 милион деца с ВСМ, и ако не се лекуват около 30% от тях ще загинат до 1-годишна възраст. В България годишно се раждат 500 - 600 деца с ВСМ, като близо 300 от тях се нуждаят от хирургично лечение.Поради това обгрижването на сърдечно болните деца разчита на високи технологиии и е свързано с големи разходи за апаратура, консумативи, инфраструктура, за обучение и специализация на персонала.По думите на началника на отделението по хирургия на ВСМ д-р Стоян Лазаров заведението е получавало държавна и институционална покрепа, но въпреки това и усилията, дейността на болницата трупа постоянни финансофи загуби, което се дължи на изключително тежката патология, продължителен болничен престой, многоетапно и често комбинирано лечение и хроничното недофинансиране от НЗОК.", "date": "2018.02.07", "title": "Детската кардиология може да затвори врати"}
{"url": "https://news.bg/politics/dbg-vizhda-ministri-v-kabinetite-i-hora-po-ulitsite.html", "text": "Всички реформи в България са спрени. ГЕРБ не са реформаторска партия, но ситуацията около българското европредседателство започва да става все по-притеснителна. Виждаме министрите заключени в кабинетите си, а хората - на улицата. Очевидно единственият начин за справяне с проблемите са протестите. Това заяви в Бургас Димитър Танев, член на Изпълнителния съвет на \"Движение България на гражданите\".По думите му енергийното министерство е дезертирало от отговорността си към бизнеса и хората и не контролира борсата за електроенергия.Припомняме, във вторник при среща на работодателските организации и представители на правителството бе оттеглено искането за оставка на енергийния . Представители на работодателските организации заявиха, че няма да бъде проведен и планирания за 28 протест срещу поскъпването на тока за бизнеса.Пенсионна реформа няма. Беше направено отстъпление от административната реформа и централизираните конкурси, поясни Танев.Председателят на ДБГ коментира промените в сигурността. Борисов и Цветанов фалираха сектор \"Сигурност\", от който идват. Положението е докарано до там, че полицията не може да изпълнява основни функции, защото има сериозна липса на кадри. Не само в полицията, но и в ДАНС, и в армията недокомплектът е между 25 и 40%. Убийствата, отвличанията, насилието над деца в последните няколко месеца са симптоми на тази болест - липсата на сигурност, заяви Димитър Делчев, председател на ДБГ.Оттук нататък частните охранители ще вършат работата на полицаите, разтълкува Делчев промените в Закона за частната охранителна дейност. Това е изключително грешна политика, защото влече след себе си много проблеми. Така кметове - феодали, могат спокойно да си наемат някоя охранителна фирма, която да ги пази от хората, от закона, да си изградят лична \"армия\", заяви председателят на ДБГ.Той запита дали сме свободни - дни преди да отбележим 140-та годишнина от Освобождението, визирайки само  - . Представете си случаят \"Септември\" и какво ще бъде, ако същият този \", допълни Делчев.Припомняме, кметът на община Септември Марин Рачев бе отстранен от длъжност. Той е обвинен в данъчно престъпление.Междувременно стана ясно, че от ДБГ водят разговори за създаване на Реформаторска общност в Бургас. Това съобщи Живко Табаков, общински председател на ДБГ, член на Националния съвет на партията и общински съветник в Бургас.По думите на Табаков в Бургас трябва да се спре практиката фирми, близки до властта, години наред да получават апетитните търговски обекти в общината. Обсъждат се промени в Наредбата за преместваемите обекти.", "date": "2018.02.07", "title": "ДБГ вижда министри в кабинетите и хора по улиците"}
{"url": "https://news.bg/society/sofiyantsi-otnovo-se-buntuvat-sreshtu-izgrazhdaneto-na-iztochen-park.html", "text": "Жителите на столичния квартал \"Горубляне\" отново излязоха на протест срещу изграждането на парк върху частните им имоти. Днес протестиращите се събраха пред сградата на Народното събрание.Според недоволстващите от плана на СО за изграждането на Източен парк са засегнати около 500 семейства. Планира се паркът да се разпростира на над 1 250 дка площ.Протестиращите недоумяват защо не се планира изграждането на парк върху общински имоти, а трябва да се използват частните земи на хората.Припомняме, преди дни жителите на \"Горубляне\" блокираха движението по Околовръстното шосе в София. Тогава те отново бяха категорични - зелени площи трябва да има, но не върху частните им имоти.", "date": "2018.02.07", "title": "Софиянци отново се бунтуват срещу изграждането на Източен парк"}
{"url": "https://news.bg/world/dohodite-na-putin-sa-narasnali-dvoyno-ot-poslednite-prezidentski-izbori.html", "text": "Доходите на руския президент Владимир Путин са нараснали двойно от последните президентски избори, показва изнесена от Централната избирателна комисия на Русия официална информация, съобщават местни медии.Според бизнес портала RBC Путин е заработил 17,7 милиона рубли (310 500 долара при настоящия валутен курс) за период от 4 г. преди изборите за държавен глава през 2012 г.Последните данни, публикувани преди президентските избори на 18 март, показват, че Путин е спечелил 38,5 милиона рубли (675 300 долара) между 2011 и 2016 г.Данните включват 13 банкови сметки с баланс 13,8 милиона рубли, парче земя, апартамент в Санкт Петербург (77 квадрата), гараж (18 квадрата), апартамент под наем в Москва (153,7 квадрата), три руски автомобила (\"Нива\" от 2009 г. и два автомобила ГАЗ-21 от 1960 и 1965 г.) и и ремарке за лодка. Сред източниците на приходи, въведени в декларацията на Путин, са заплата, военна пенсия и банкови депозити. Путин държи 230 акции на банка \"Санкт Петербург\".Други двама кандидати, според ЦИК, имат най-малко два пъти повече спечелени пари от Путин. Кандидатът на либералдемократите Владимир Жириновски е спечелил 98 милиона рубли, а кандидатът на комунистите Павел Грудинин - 154,7 милиона рубли за същия период.", "date": "2018.02.07", "title": "Доходите на Путин нараснали двойно от последните президентски избори"}
{"url": "https://news.bg/crime/protest-pred-ns-podkrepi-prezidentskoto-veto.html", "text": "Граждани протестират пред сградата на Народното събрание, демонстрирайки подкрепата си към президентското вето.Според тях с приетите от Народното събрание изменения в Закона за опазване на земеделските земи се улеснява промяната на предназначението на земеделските земи за застрояване и се възкресяват вече загубили правно действие решения за промяна на предназначението с цел да се заобиколят съвременните изисквания и да продължи застрояването на красивите места на България по стари планове.Гражданите протестират с викове \"Искаме природа, не искаме бетон\".По мнение на протестиращите промените в закона ще позволят да се направят празни хотели, за да се перат пари. По мнение на един от протестиращите продължаваме да развиваме политика тук да идват най-евтините туристи и да превръщаме България в \"туристическо гето\".Млада майка пък се опасява, че подобен закон ще позволи плодородни земи да се използват за индустриални нужди. Тя иска поля пълни с жита. Жената изтъква, че протестиращите ще настояват до последно.Коалицията от неправителствени организации и граждански групи \"За да остане природа в България\" също подкрепя днешния протест срещу застрояването на красивите места на България и унищожаването на земеделските земи.Те изтъкват, че депутатите трябва да са наясно, че строежът на апартаменти и леглова база извън населените места не е в интерес на развитието на туризма, от който печелят местните хора.Припомняме, малко по-рано днес пред сградата на Народното събрание  граждани протестираха и се обявиха срещу наложеното от президента Румен Радев вето върху Закона за посадъчния материал и свързаните с него 15 закона, включително този за Законът за опазване на земеделските земи. Организатори на протеста бяха Националната асоциация \"Българско Черноморие\". Според тях спорните промени са направени за облекчаване на административната тежест върху собствениците на земи.", "date": "2018.02.07", "title": "Протест пред НС подкрепи президентското вето "}
{"url": "https://news.bg/crime/kradtsite-naemateli-ostavat-zad-reshetkite-oshte-72-chasa.html", "text": "Прокуратурата удължи мярката за неотклонение на двамата младежи, които обираха апартаменти, наети под наем. Те ще останат в ареста за срок до 72 часа.Мотивите на наблюдаващия прокурор за по-дългата мярка спрямо двамата са, че съществува реална опасност двамата да извършат друго престъпление или да се укрият, съобщи Нова.Най-вероятно прокуратурата ще поиска и двамата да бъдат задържани за постоянно. По-рано днес заместник районният прокурор Невена Зартова обясни, че предстои да се установи дали съществуват достатъчно доказателства по-големият от двамата извършители да бъде привлечен под наказателна отговорност. От това зависи и каква ще бъде неговата по-нататъшна мярка. на полицията във вторник, след като бяха обявени за издирване.По-големият от двамата - 19-годишният Емилиян Йорданов, е криминално проявен и срещу него в Районната прокуратура в София към момента има 5 досъдебно производства - за обсебване и грабеж.Ако се признаят за виновни, двамата могат да получат ефективна присъда за срок от 1 до 6 години.", "date": "2018.02.07", "title": "Крадците наематели остават зад решетките още 72 часа"}
{"url": "https://news.bg/politics/borisov-napomnya-che-e-upravlenieto-na-nikogo-nyama-da-se-razmine.html", "text": "Това, че месец-два не е говорено по темата на електронното управление, не означава, че темата е забравена. За това подсещат както премиерът Бойко Борисов, така и вицепремиерът Томислав Дончев на днешното правителствено заседание.\"Много ясно сме се разбрали и това, че месец-два не ви занимах с темата, не значи, че е отпаднало. Едно от първите три неща, за които сме се разбрали и в коалицията, е електронното управление като най-практическата мярка в борбата с корупцията, с това, което мъчи хората. И не си мислете, че на някой ще се размине. Много ясно сме се разбрали! Така че, не пилейте времето\", заявява Борисов, обръщайки се към министрите.Преди това Томислав Дончев е повдигнал темата, като напомняне, тъй като предполага, че \"не им е на вниманието постоянно\".Според прогнозата на Дончев обаче това \"няма как да се случи без ваше лично участие\".Вицепремиерът напомня, че крайният срок, в който всички администрации трябва да минат на електронен документооборот помежду си, изтича в края на годината и по-специално - месец ноември.Припомняме, в началото на мандата на правителството на Бойко Борисов 3 именно административната реформа и облекчаването на административната тежест за бизнеса и гражданите беше тема номер 1. В последните месеци обаче темата заглъхна, а обещаните По преценката на Томислав Дончев от днес . \"Като казвам недостатъчна, имам предвид крайно недостатъчна\", посочва той и допълва, че за да се превърне в реалност реформата има осем-девет месеца: \"И няма каквато и да било нагласа срокът да се удължава. Така че - пълна мобилизация!\" Томислав Дончев изисква личен ангажимент от министрите и така би трябвало нещата да се случат.От министерствата около една трета в момента участват в електронния документооборот, от териториалните администрации - една, от областните администрации - под половината, от общините също под половината, става ясно от думите на Томислав Дончев.", "date": "2018.02.07", "title": "Борисов напомня, че е-управлението на никого няма да се размине"}
{"url": "https://news.bg/int-politics/erdogan-obvini-tramp-che-ne-e-izpalnil-obeshtaniyata-si-za-siriya.html", "text": "Президентът на Турция Реджеп Тайип Ердоган обвини американския си колега Доналд Тръмп, че не е изпълнил обещанието си да бъдат изведени \"Отрядите за защита на народа\" на сирийските кюрди от пограничния сирийски град Манбидж, съобщава в. \"Хюриет\".\"Обама излъга Турция по въпроса със сирийските кюрдски бойци в Манбидж, а Тръмп следва същия път. Тръмп ни каза, че те не могат да останат там и да се изтеглят на изток от река Ефрат. Той призна, че арабите са истинските господари на Манбидж. Но това, което той обеща, не беше изпълнено\", коментирал Ердоган пред журналисти след официалното си посещение във Ватикана и Италия.Той добави, че в Турция има много бежанци от Манбидж, които искат да се завърнат в родината си, а \"Манбидж ще намери истинските си господари\".Вчера Ердоган заяви, че след поражението на ДАЕШ (\"Ислямска държава\") военното присъствие на САЩ в Сирия е насочено срещу Турция, Иран и Русия.Отношенията между Турция и САЩ преживяват сериозна криза заради военната подкрепа, която Вашингтон оказва на \"Отрядите за защита на народа\", които Анкара смята за терористична групировка.Американските власти открито наричат \"Отрядите за защита на народа\" на сирийските кюрди свои съюзници и продължават да обучават местните сили за сигурност в Сирия, за да защитават териториите под техен контрол. В отговор Ердоган обеща да унищожи силите на сирийските кюрди.Освен това Ердоган обвини САЩ в доставката на оръжия за кюрдите. В края на януари Доналд Тръмп увери, че Вашингтон е спрял тази помощ.", "date": "2018.02.07", "title": "Ердоган обвини Тръмп, че не е изпълнил обещанията си за Сирия"}
{"url": "https://news.bg/regions/katastrofiral-tir-zatrudnyava-dvizhenieto-po-am-trakiya.html", "text": "Катастрофирал ТИР затруднява движението по АМ \"Тракия\", край Пазарджик движението се осъществява в аварийните ленти в двете посоки.Движението в скоростните ленти на магистрала \"Тракия\" на 104- 105 километър в района на Пазарджик е блокирано и в двете посоки. Катастрофиралият камион с ремарке, се е движил в посока Бургас и се е блъснал в средната разделителна мантинела, съобщава БНР.Пораженията по кабината са наложили двамата шофьори да бъдат извадени от екип на пожарната. Единият от тях е транспортиран от екип на \"Спешна помощ\" в болнично заведение за преглед.Служители на сектор \"Пътна полиция\" при ОДМВР-Пазарджик регулират движението. Водачите да шофират с повишено внимание във въпросния участък.Шофьорите да се движат с повишено внимание и съобразена скорост по АМ \"Тракия\" и в района на Вакарел, поради намалена видимост от мъгла.Движението по път II-51 Бяла - Попово в чертите на Бяла в посока Попово, се осъществява в една лента, поради катастрофирал ТИР.", "date": "2018.02.07", "title": "Катастрофирал ТИР затруднява движението по АМ \"Тракия\""}
{"url": "https://news.bg/regions/tri-stolichni-kvartala-bez-voda-zaradi-avariya.html", "text": "\"Софийска вода\" работи по авария на довеждащ водопровод. Отстраняването на авария по Рилски водопровод налага спиране на подаването на питейна вода за квартали на София в подножието на Витоша.Спирането ще обхване три столични общини - \"Панчарево\", \"Витоша\", \"Овча купел\".Ограниченото водоподаване ще започне в 12 часа от с. Железница и ще продължи от югоизточна посока последователно на запад до кв. Горна баня през около час. Продължителността на спиранията се очаква да е 12 часа.Подробна информация ще се предоставя на безплатния телефон на \"Софийска вода\" АД 0800 121 21 и на интернет страницата на компанията: ", "date": "2018.02.07", "title": "Три столични квартала без вода заради авария"}
{"url": "https://news.bg/int-politics/tramp-naredi-sazdavaneto-na-tsentar-za-proverka-na-imigranti.html", "text": "Американският президент Доналд Тръмп е подписал меморандум, който изисква администрацията да създаде център за проверка на имигранти, идващи в САЩ.Съгласно меморандума Националният център за проверка на имигранти ще бъде част от Министерството на вътрешните работи, като той ще бъде подпомаган от високопоставени служители в Държавния департамент и Министерството на правосъдието.Центърът има за цел да проучва внимателно хората, които искат да имигрират в САЩ и да идентифицира онези, които биха могли да представляват заплаха за националната сигурност, което беше едно от основните обещания на Тръмп по време на предизборната кампания. Подробен план за центъра трябва да бъде предаден на Тръмп за одобрение в рамките на шест месеца.\"Това е още една стъпка към това да знаем кой идва в САЩ - че те са тези, които казват, че са, и че те не представляват заплаха за нашата страна\", изтъкна вътрешният министър Кърстен Нилсен.По-рано Тръмп заяви, че подсигуряването на сигурността на границата, прекратяването на верижната имиграция и отмяната на \"ужасната\" програма за зелени карти трябва да бъдат крайъгълните камъни на имиграционната реформа.", "date": "2018.02.07", "title": "Тръмп нареди създаването на център за проверка на имигранти"}
{"url": "https://news.bg/health/bolnitsa-harchi-nad-10-hil-lv-za-lechenie-poluchava-420-lv-po-klinichna-pateka.html", "text": "В края на януари жена на 43-годишна възраст заболява от изключително тежка и рядка инфекция. Тя постъпва за лечение в УМБАЛ \"Св. Анна\" в критично състояние. След проведеното многостепенно лечение, жената вече е без опасност за живота.От болницата обаче сигнализират, че лечението на пациента струва в пъти повече от сумата, която заведението ще получи от Здравната каса по клинична пътека.Болната постъпва в болницата на 29 януари с аеробна и анаеробна инфекция, в областта на двете очни орбити и очите с иридоциклит. До момента само за антибиотици, мониторинг и консумативи в Клиниката по анестезиология и интензивно лечение на УМБАЛ \"Св. Анна- София\" са вложени 4 200лв. След прехвърляне в Клиниката по Лицево-челюстна хирургия (ЛЧХ) са вложени още 3 070лв. От болницата посочват, че има и допълнителни утежняващи обстоятелства - за лечение на такъв тип болни се изисква и задължително изолиране в самостоятелна стая. Като се има предвид, че лечението все още не е завършено, общата сума на разходите вероятно ще надмине 10 хил. лева.Жената е приета по клинична пътека 228 в Клиниката по Лицево-челюстна хирургия, а след завършването на лечението болницата трябва да получи от Националната здравоосигурителна каса (НЗОК) сумата от 420 лв., обясняват от болницата.Преди да отиде в \"Св. Анна\" жената е била в друго заведение. Тя веднага е била настанена в реанимация и по спешност е стартирана тройна антибиотична терапия с най-съвременни антибиотици, които единствени могат да влияят на този тип тежки инфекции.Заради тежкото състояние на болната, на следващия ден в болницата се провежда Консилиум от д-р Стефан Николов - началник на Клиника неврохирургия и специалисти - ЛЧХ хирург, УНГ - лекар, микробиолог, инфекционист, кожен лекар и реаниматор. Консилиума взима решение лечението да се проведе в клиника по ЛЧХ на УМБАЛ \"Св. Анна, където под обща анестезия трябва да се направят инцизии на двете огнища и да се достигне до огнището на възпалението. След разрезите подлежащите тъкани са изглеждали буквално като сварено месо, което е знак за много тежко възпаление.Микробиологичните изследвания доказват че жената има стафилококова и стриптококова инфекции, които освен че са изключително опасни водят и до тежка некроза на тъканите и тотално обезобразяване на лицето.Към момента жената вече е извън опасност за живота, но предстои допълнително лечение и пластично възстановяване на лицето.", "date": "2018.02.07", "title": "Болница харчи над 10 хил. лв. за лечение, получава 420 лв. по клинична пътека"}
{"url": "https://news.bg/crime/prokuraturata-obvini-dvama-za-poboy-na-politsai-i-drug-mazh-v-zlataritsa.html", "text": "Прокуратурата обвини двама мъже за хулиганство и съпротива на полицаи в центъра на Златарица. Мъжете са задържани за 72 часа с постановление на наблюдаващия прокурор.М. К. е обвинен, че на 6 февруари около 22,00 часа в Златарица на площад \"Първи Май\"  е удрял полицаи и му е нанесъл телесна повреда.Освен това мъжът извършил непристойни действия, с които грубо нарушил обществения ред. Действията му изразявали явно неуважение към обществото, като деянието се отличава с изключителен цинизъм и дързост според прокуратурата. Мъжът счупил и изтръгнал странично огледало на лек автомобил, удрял с него предното стъкло, опитал се да преобърне автомобила с ръце, псувал и се заканвал на жена и на служители на МВР Елена. М. К. хвърлял и стъклени бутилки по пътното платно. Повдигнато му е обвинение и за това, че причинил чрез нанасяне на удари с ръка на инспектора в РУ на МВР Елена, при изпълнение на службата му, телесна повреда.Другият мъж - Н.Н. е обвинен, че в същата вечер в Златарица на площад \"Първи Май пребил мъж от същия град и провокативно отказвал да предостави на органите на МВР Елена документи за самоличност и да изпълни техните разпореждания да преустанови побояПрокуратурата ще внесе в съда искания за вземана на мярка за неотклонение \"задържане под стража\".Разследването по случая продължава.", "date": "2018.02.07", "title": "Прокуратурата обвини двама за побой на полицаи и друг мъж в Златарица"}
{"url": "https://news.bg/crime/blizo-600-tezhki-katastrofi-ot-nachaloto-na-godinata.html", "text": "От началото на 2018 година до сега в страната са възникнали 582 тежки катастрофи. Това става ясно от данните на МВР за пътните инциденти и пътната обстановка в страната. Черната статистика показват, че при тези 582 произшествия са загинали 47 души. Други 724 са били ранени.Само от началото на месец февруари в страната са станали 80 тежки катастрофи. 6 души са загинали, а над 100 души са били ранени. 7 души са поместени за лечение в здравно заведение с опасност за живота.В рамките на изминалото денонощие в страната е имало 15 тежки инцидента. Ранени са 22 души, като един човек е с опасност за живота.За изминалите 24 часа само на територията на столицата са възникнали 162 леки катастрофи. На фона на много леки инциденти вчера в София е станала само една тежка катастрофа, при която е пострадал един човек.", "date": "2018.02.07", "title": "Близо 600 тежки катастрофи от началото на годината"}
{"url": "https://news.bg/int-politics/vozhdat-kim-prashta-sestra-si-kato-chast-ot-delegatsiyata-na-olimpiadata.html", "text": "Северна Корея обмисля изпращането на сестрата на вожда Ким Чен-ун като част от делегацията за Зимните олимпийски игри в южнокорейския зимен център Пьонгчанг, съобщава южнокорейската агенция \"Йонхап\".Сестрата Ким Йо-йон е високопоставено официално лице в Северна Корея, назначена за първи заместник-директор на отдела за пропаганда и агитация на управляващата комунистическа партия.Делегацията на Северна Корея в Пьонгчанг ще бъде водена от церемониалния държавен глава Ким Йон-нам и се очаква да се състои от 22-ма членове. Ким Йон-нам ще бъде най-висшият представител на Пхенян, изпращан в Южна Корея от 2014 г. насам.През уикенда официални лица в Сеул заявиха, че церемониалният държавен глава ще пристигне с трима делегати и 18 помощници. Ким Йон-нам често се смята за най-високопоставената фигура в изолираната комунистическа страна, ръководена еднолично от Ким Чен-ун.", "date": "2018.02.07", "title": "Вождът Ким праща сестра си като част от делегацията на Олимпиадата"}
{"url": "https://news.bg/politics/dps-tarsi-podkrepa-za-zakona-za-prozrachnostta-na-mediite.html", "text": "ДПС се похвали със закона за прозрачността на медиите, внесен вчера. Законът осветлява и приходите на медиите. Според Хамид Хамид със закона ще станат ясни финансовите потоци към медиите освен приходите от реклама.До 30 юни всяка медия трябва да декларира източниците си на финансиране. До края на януари пък медиите ще са длъжни да декларират собственика си пред министъра на културата.Законът урежда проблема и с разпространението.Целта на законопроекта е прозрачност и информираност на обществото, подчерта Хамид Хамид.Партията била готова да приеме предложения между първо и второ четене.Велислава Кръстева обясни, че вече е дошло времето на този закон. ДПС очаква подкрепа на инициативата си да осветли собствениците на медии. Не се ограничава собствеността на медиите и финансирането, а се засяга само декларирането на тези обстоятелства. Според Кръстева проектът ще помогне за справяне и с фалшивите новини.Припомняме, вчера депутатът от ДПС Делян Пеевски внесе законопроект за осветляване собствеността на медиите като съвносител заедно с Йордан Цонев, Хамид Хамид и Велислава Кръстева.По думите на Пеевски законопроектът ще отговори на общественото очакване за максимално прозрачна медийна среда. Според него законопроектът ще преустанови и \"спекулациите на определен кръг медии, финансирани основно от подсъдими лица или чуждестранни грантове\".Обществото трябва да знае, кой кой е на медийния пазар и как се финансират медиите, заяви в писмо Пеевски.", "date": "2018.02.07", "title": "ДПС търси подкрепа за Закона за прозрачността на медиите"}
{"url": "https://news.bg/world/rusiya-dostavya-zenitno-raketni-kompleksi-s-400-na-sauditska-arabiya.html", "text": "Русия доставя зенитно-ракетни комплекси С-400 на Саудитска Арабия. Това стана ясно от думите на помощника на президента на Русия по военнотехническото сътрудничество Владимир Кожин, който даде интервю за вестник \"Комерсант\".Кожин поясни, че двете страни са подписали документите за доставка на комплекса. Той добави, че всички параметри са съгласувани.По думите му разговорите са били сложни, но в крайна сметка Рияд и Москва са постигнали споразумение.Руският представител обясни, че преговорите са били сложни, тъй като Саудитска Арабия е настоявала и за трансфер на технологията.Двете държави, според Кожин, обсъждат и други потенциални споразумения. Те разговарят за доставка на руско стрелково оръжие и организацията за производството му в арабската страна.", "date": "2018.02.07", "title": "Русия доставя зенитно-ракетни комплекси С-400 на Саудитска Арабия"}
{"url": "https://news.bg/int-politics/razbraha-se-za-sformirane-na-golyama-koalitsiya-v-germaniya.html", "text": "Консерваторите на германския канцлер Ангела Меркел и социалдемократите са се договорили за сключването на официално коалиционно споразумение. Това са обявили политик от лагера на консерваторите и източник, участвал в преговорите, съобщава \"Ройтерс\".По-късно и от Германската социалдемократическа партия (ГСДП) потвърдиха, че е била постигната договорка, като написаха в социалните мрежи, че са \"уморени, но доволни\".Споразумението отвежда Германия с крачка по-близо до ново правителство след повече от четири месеца на политическа несигурност, която отслаби ролята на Германия в международните отношения и повдигна въпроси за това колко дълго Меркел ще остане на поста си.Постигнатото поразумение сега обаче трябва да мине през одобрението на 464 хил. членове на ГСДП, които трябва да гласуват по пощата, преди партията им да може да отиде по-нататък и да се присъедини към нова голяма коалиция с Меркел, след като беше неин партньор в предишния управленски мандат.Допълва се, че е било договорено ГСДП да управляват външното, финансовото и трудовото министерство. Твърди се, че социалдемократът Олаф Шолц, който в момента е кмет на Хамбург, ще поеме финансовото министерство. Външното ведомство пък ще е в ръцете на Мартин Шулц, който е лидер на ГСДП. \"Билд\" уточнява, че Християндемократическият съюз (ХДС) на Меркел ще получи икономическото и военното министерство, докато нейният баварски съюзник Хорст Зеехофер, който е лидер на по-малката сестринска партия Християнсоциален съюз (ХСС), ще стане вътрешен министър. ", "date": "2018.02.07", "title": "Разбраха се за сформиране на голяма коалиция в Германия"}
{"url": "https://news.bg/crime/natsionalnoto-sledstvie-poema-intsidenta-s-motorna-sheyna-v-borovets.html", "text": "От днес, 07.02.2018 г., разследването по инцидента в курорта \"Боровец\", при който загина малкият син на транспортния министър Ивайло Московски е възложено на Национална следствена служба.Това става с постановление на главния прокурор и по предложение на административния ръководител на Окръжна прокуратура - София и наблюдаващия прокурор, съобщиха от прокуратурата.Досъдебното производство е образувано на 02.02.2018 г. по реда на чл.212 ал.2 НПК, за причинена по непредпазливост смърт на Кристиян Ивайлов Московски - престъпление по чл.122 ал.1 НК. Припомняме, , в землището на курортен комплекс \"Боровец\" при инцидент с моторна шейна.Досъдебното производство е .До този момент са извършени пет огледа на местопроизшествието, разпитани са седем свидетели, изготвена е съдебномедицинска експертиза на трупа, изискана е справка от \"КАТ-ПП\" при ОД МВР София, възложени са ОИМ.По делото следва да бъдат разпитани голям брой свидетели и да бъдат назначени множество съдебни експертизи. Други действия по разследването изискват и специфични знания за разрешителния режим и правилата за ползване на моторни шейни.", "date": "2018.02.07", "title": "Националното следствие поема инцидента с моторна шейна в \"Боровец\""}
{"url": "https://news.bg/world/v-los-andzhelis-i-moskva-nay-golemite-zadrastvaniya-v-sveta.html", "text": "Американският град Лос Анджелис и руската столица Москва изпитват най-сериозни проблеми със задръстванията по пътищата.Това става ясно от , цитиранo от бизнес всекидневника RBC.В Лос Анджелис шофьорите прекарват по 102 часа на година в трафик (или 12% от шофирането време, прекарано в трафик).Шофьор в Москва е изгубил 91 часа в трафик през миналата година, което е около 26% от шофирането време, прекарано в трафик. В пиковите часове московчани са прекарали 32% от времето си в трафик.В Ню Йорк шофьорите също са прекарали 91 часа в трафик, но само 13% от шофирането време, прекарано в трафик.САЩ и Русия споделят петото място в изследването за средно прекарано време в трафик (41 часа) след Тайланд, Индонезия, Колумбия и Венецуела.", "date": "2018.02.07", "title": "В Лос Анджелис и Москва – най-големите задръствания в света"}
{"url": "https://news.bg/finance/nsi-otchita-povishavane-na-potrebitelskoto-doverie.html", "text": "През месец януари 2018 г. общият показател на доверие на потребителите се покачва с 1.1 пункта в сравнение с равнището си от октомври 2017 г. Данните са Националния статистически институт и отразяват наблюденията на потребителите през настоящата 2018 година. Повишението на доверието сред потребителите се дължи изцяло на повишеното доверие сред градското население. Не се отбелязва промяна при мненията на потребителите относно настъпилите промени във финансовото състояние на домакинствата и общата икономическа ситуация в страната през последните дванадесет месеца.Очакванията за следващата година обаче прогнозират известен песимизъм по отношение на финансовото състояние и леко влошени очаквания за икономическата ситуация при населението в селата. Прогнозите вещаят при градското население очакванията да се подобряват.Срив се наблюдава при оценките за изменението на потребителските цени през последните 12 месеца. Оценките са по-неблагоприятни в сравнение с мненията, изразени три месеца по-рано, в резултат на което балансовият показател се повишава със 7.7 пункта. Инфлационните очаквания се запазват и за следващите дванадесет месеца.По-позитивни прогнози се отчитат по отношение на безработицата в страната. Спрямо данните от месец октомври 2017 година се наблюдава понижение по този показател с 2.8 пункта. Настоящата икономическа ситуация в страната продължава да се оценява от по-голямата част от потребителите като неблагоприятна за спестяване, но очакванията им са за известно подобрение на икономическите условия за спестяване през следващите дванадесет месеца според НСИ. ", "date": "2018.02.07", "title": "НСИ отчита повишаване на потребителското доверие"}
{"url": "https://news.bg/society/so-razdava-bezplaten-kompost.html", "text": "Столична община стартира кампания за предоставяне на 10 кг безплатен компост на всички граждани, които са платили такса \"битови отпадъци\". Кампанията се провежда за четвърта година. Компостът ще се раздава на всички желаещи граждани всеки работен ден, в периода от 12 февруари 2018г. до 31 декември 2018 г. от 10 до 17 часа, на територията на площадка \"Хан Богров\".Компостът се произвежда от преработката на био и зелени градски отпадъци в Инсталацията за биологично третиране \"Хан Богров\" на Завода за третиране на отпадъците на Столична община. Той представлява естествен обогатител на почвата, който задържа влагата и помага по-лесното и бързо усвояване на хранителните вещества от растенията.Миналата година безплатно е раздаден 20,57 т. висококачествен компост, а за 2015 г. и 2016 г. количеството е общо над 21 т. От общината припомнят, че през 2014 г. се въведе в експлоатация инсталацията за биологично третиране на площадка \"Хан Богров\". Съоръжението се състои от Инсталация за компостиране на биоразградими отпадъци и Инсталация за компостиране на зелени отпадъци.Максималният капацитет на инсталацията е 44 000 тона/годишно. Общината информира, че с изградените инсталации от отпадъци се произвежда ресурси - ел. енергия и компост. През 2017 г. в компостиращите инсталации за хранителни и зелени отпадъци СО отчита близо 14 хил. т зелени и 8558 т преработени хранителни биоотпадъци. Производството на компост възлиза на 8876 тона. Произведена е 2108 MWh електрическа енергия.", "date": "2018.02.07", "title": "СО раздава безплатен компост"}
{"url": "https://news.bg/int-politics/makedoniya-v-nato-nezavisimo-ot-imeto-iska-britanskata-kamara-na-lordovete.html", "text": "\"Правителството трябва да подкрепи мерки, които да помогнат Македония да се присъедини към НАТО със или без решение на проблема с името\", се казва в доклад на Комисията по външните работи към Камарата на лордовете на британския парламент.Докладът \"Великобритания и бъдещето на Западните Балкани\" е изготвен от комисията по външни работи на Камарата на лордовете. В доклада се казва, че бившата югославска република Македония трябва да бъде подпомаганата да се присъедини към НАТО за стабилност в региона. Присъединяването трябва да се осъществи независимо дали въпросът за името е разрешен или не.Македония показва, че има капацитета да провежда реформи в духа на ценностите на НАТО, заяви генералният секретар на алианса Йенс Столтенберг по време на визита в Скопие. \"С постоянното прилагане на реформи мястото на Македония е в НАТО\", обяви Столтенберг.Великобритания, която е от силните членове на НАТО и един от петте постоянни членове на Съвета за сигурност на ООН, може да приеме Македония да се присъедини към Алианса със или без споразумение за името й с Гърция.За повече информация, пълният документа на английски език , публикуван от Комисията по външните работи към Камарата на лордовете на британския парламент.", "date": "2018.02.07", "title": "Македония в НАТО, независимо от името, иска британската камара на лордовете"}
{"url": "https://news.bg/press/borisov-privetstva-strategiyata-na-ek-za-zapadnite-balkani-pikat-na-gripa-otmina-broyat-na-bolnite-namalyava.html", "text": "Среща. \"Сега\":Ердоган идва във Варна на 26 март Турският президент Реджеп Тайип Ердоган ще се срещне с висши представители на Европейския съюз на 26 март в гр. Варна, съобщи говорител на ЕС във вторник, на фона на усилията за подобряване на напрегнатите връзки.Председателят на Европейския съвет Доналд Туск и председателят на Европейската комисия Жан-Клод Юнкер заедно с българският премиер Бойко Борисов, чиято страна държи ротационното председателство на блока, ще се срещнат с Ердоган \", за да обсъдят отношенията между ЕС и Турция, както и регионални и международни въпроси\", каза говорителят на Туск, цитиран от БГНЕС. Позиция. \"Монитор\":Борисов приветства стратегията на ЕК за Западните Балкани Приветствам приетата от ЕК Стратегия за Западните Балкани., това е заявил премиерът Бойко Борисов , става ясно от съобщение на пресслужбата на кабинета. Според Борисов с тази стратегия категорично се декларира желанието Европа да се развива като континент на стабилността, сигурността и просперитета. \"На шестте страни и техните народи се дава европейска перспектива и ясен знак, че още през 2025 г. тези, които са готови, може да станат членове на ЕС\", обяснил Борисов. По думите му българското правителство ще подкрепя сраните от Западните Балкани в процеса им на подготовка за членството. \"Очакваме всички през май в София да обсъдим как заедно и най-ефективно да продължим във вярната посока\", заключил Борисов.Междувременно от външно министерство също излязоха с позиция по темата, като съобщиха, че редица от нашите идеи са намерили място в стратегията. Предложение. \"Дума\":Пеевски внася закон за прозрачни медии Издателят, медиен разпространител и депутат от ДПС Делян Пеевски, е сред вносителите на изменения в Закона за задължителното депозиране на печатни и други произведения. С публично писмо той обяви, че заедно с колегите си Йордан Цонев, Хамид Хамид и Велислава Кръстева предлагат на НС текстове, които щели да доведат до максимално прозрачна медийна среда.Законът въвежда задължително разкриване на информация, идентифицираща лицата, разпространяващи и/или продаващи печатни издания и броя на използваните от тях крайни точки за продажба. Промените предвиждат задължително оповестяване на действителната собственост и на непазарното финансиране на всички печатни и електронни медии, включително и на онлайн изданията, чиято роля за информираността на обществото все повече нараства, пише в писмото. Пеевски не пропуска да се ожали, че от 10 г. у нас има кръг от медии, които \"генерират фалшиви новини за мен и издателския ми бизнес с единствената цел да манипулира обществото чрез постоянното повтаряне на неистини\". \"Независимо от тенденциозно изграждания ми през годините негативен образ, моята позиция е била ясна и последователна - да разкривам манипулациите и лъжите, като изнасям цялата истина за авторите и техните зависимости\", хвали се медийният бос. Според него всеки трябва да може да прецени достоверността и независимостта на информацията и мненията, изразени в медиите, именно през призмата на прозрачната собственост и пазарното икономическо съществуване. Скандали. \"Сега\":Скандал в съдебния съвет заради рокади във Върховния касационен съдСъдийската колегия на Висшия съдебен съвет отново бламира председателя на Върховния касационен съд Лозан Панов като не прие предложението му за назначаване на нов заместник и шеф на Гражданската колегия във върховния съд.Веднага след това Красимир Влахов обяви, че ще подаде оставка. \"Подавам оставка веднага\", каза Влахов пред lex.bg. \"Обещал съм на колегите, че няма да стана пречка за назначаването на Светла Димитрова, че моята личност няма да се превърне във водораздел\", каза още той. Красимир Влахов каза, че мотивите за оставката му са обстойни. \"Част от тях са свързани с това в какво се превърна ВКС през последните три години в този председателски мандат\".   Грип. \"24 Часа\":Пикът на грипа отмина, броят на болните намаляваПикът на грипа отмина и и вече се наблюдава намаляване на броя на заболелите. Това съобщи проф. Тодор Кантарджиев, директор на Националния център по заразни и паразитни болести, за \"Фокус\".\"\", добави той.", "date": "2018.02.07", "title": "Борисов приветства стратегията на ЕК за Западните Балкани; Пикът на грипа отмина, броят на болните намалява"}
{"url": "https://news.bg/regions/piyan-shofyor-na-tir-se-vryaza-v-benzinostatsiya-v-yambolsko.html", "text": "Пиян шофьор на ТИР се вряза в бензиностанция в Ямболско, като помете бензинова колонка, предаде \"Нова\".Инцидентът е станал в село Окоп, по пътя за граничен пункт \"Лесово\". По чудо няма жертви и ранени на оживеното място. Водачът, турски гражданин, има над 2 промила алкохол в кръвта си. Предложил е и подкуп на полицаите.  ", "date": "2018.02.07", "title": "Пиян шофьор на ТИР се вряза в бензиностация в Ямболско "}
{"url": "https://news.bg/world/us-kongresat-odobri-byudzheta-za-fiskalnata-godina.html", "text": "Американският Конгрес одобри бюджета за фискалната година. Това стана с 245 гласа \"за\" срещу 185 гласа \"против\". Предстои Сенатът да го гласува, предадоха световните информационни агенции. То ще позволи на институциите да получават финансиране и да работят. Финансирането на армията е одобрено до 30 септември. По повод на това военният министър Джим Матис предупреди, че армията не трябва да става заложник на споровете между партиите. Припомняме, че през януари се стигна до \"безпаричие\", тъй като републиканци и демократи не можаха да постигнат съгласие. След това с взаимни отстъпки се стигна до временно споразумение, което действа до 8 февруари, за да не спре работа правителството. По повод на искането на демократите за подкрепа на децата на мигранти, които да получават американско гражданство, тогава президентът Доналд Тръмп ги обвини, че мислят повече за чужденците, отколкото за американците. ", "date": "2018.02.07", "title": "US Конгресът одобри бюджета за фискалната година "}
{"url": "https://news.bg/world/snegovalezh-zatvori-za-poseshteniya-ayfelovata-kula.html", "text": "Обилен снеговалеж затвори за посещения Айфеловата кула, предаде \"Гардиън\".Първото по-сериозно застудяване за тази зима в страната доведе до транспортни проблеми в северната част на Франция. Не се движат временно и ученическите автобуси. Очаква се снеговалежът да се засили в сряда. В 27 департамента е разпространено предупреждение за влошаване на времето. Очакват се 10 см снежна покривка и температури под минус 10 градуса. Разкрити са временни центрове за настаняване за нуждаещите се. Припомняме, че през януари проливни дъждове причиниха наводнения във френската столица Париж и принудиха властите да затворят редица музеи. Нивото на река Сена достигна рекордни нива и бяха взети спешни мерки. ", "date": "2018.02.07", "title": "Снеговалеж затвори за посещения Айфеловата кула "}
{"url": "https://news.bg/world/merkel-gotova-na-bolezneni-kompromisi-v-imeto-na-koalitsiyata.html", "text": "Германският канцлер Ангела Меркел е готова на болезнени компромиси в името на сформиране на коалиция, която да управлява страната, предадоха световните информационни агенции. Това е заявила тя пред журналисти. Припомняме, че преговорите между консерваторите на Меркел и социалдемократите на Мартин Шулц текат вече повече от 4 месеца след изборите. Преговарящите постигнаха съгласие по редица ключови теми, но остават за изглаждане други различия. Въпреки че и двамата лидери обявиха вторник за \"ден на решенията\", преговорите още продължават. ", "date": "2018.02.07", "title": "Меркел готова на болезнени компромиси в името на коалицията "}
{"url": "https://news.bg/world/tramp-i-mey-obsadiha-severna-koreya.html", "text": "Северна Корея бе сред основните теми, които обсъдиха американският президент Доналд Тръмп и британският премиер Тереза Мей. Те са провели телефонен разговор, за който информират от \"Дунинг стрийт\" 10, цитирани от The Telegraph. Двамата са се обединили около позиция, че отговорните държави трябва да засилят натиска върху Пхенян, за да се откаже от ядрената си програма. Също така са засегнали новите мерки, позволяващи на САЩ да получават данни от чужбина с цел борба с тероризма. Великобритания ще може да получава информация по същия начин. Не са се спирали обаче върху британската здравна система, която Тръмп коментира в \"Туитър\" като неработеща. На тази критика здравният министър Джереми Хънт отговори, че не може страна с 28 млн. здравно неосигурени граждани да дава съвети на друга държава по тези въпроси. ", "date": "2018.02.07", "title": "Тръмп и Мей обсъдиха Северна Корея "}
{"url": "https://news.bg/politics/zapadnite-balkani-poluchavat-nad-miliard-evro-a-ima-vazmozhnost-i-za-oshte.html", "text": "Председателят на парламентарната комисия по външна политика Джема Грозданова изрази надеждата пред БНТ, че към 2025 г. Европейският съюз може да се е увеличил с още страни-членки. \"Новото в тази стратегия е, че тази година парите за Западните Балкани са над милиард евро, като има възможност за даване на още за Западните Балкани, което досега не се е случвало. Тоест, има приоритет в тази област. Наш приоритет е основно по тема Западни Балкани в това шестмесечие и до края на годината транспортната свързаност и дигитализацията, които са заложени като две отделни точки\", коментира Грозданова.Това е фокусът на изнесената от Европейската Комисия стратегия за разширяването на ЕС към Западните Балкани, която беше изнесена вчера. Грозданова коментира, че една от целите на стратегията е да се въведе геополитически баланс в региона, като се ограничи влиянието на Русия и Китай и че спорът между Македония и Гърция за името на югозападната ни съседка е въпрос, в който България не трябва да се намесва.Успяхме с другите две държави от триото да върнем фокуса върху разширяването на ЕС и искаме да остане така, а политическият знак е положителен, заяви Джема Грозданова.Няма да бъдат \"изливани\" пари в държави, които не вършат работа. Тя допълни, че стратегията на Европейската комисия изразява стремежа на ЕС да противодейства на влиянието на Русия и Китай в района. Доказателство за това е и стремежът на Македония и Гърция да решат проблема с името на страната. \"Това е двустранен въпрос, в който България не бива да се бърка\", обясни тя.Грозданова коментира, че трябва да се решат проблемите между Сърбия и Косово, за да могат да продължат по пътя към европейската интеграция.", "date": "2018.02.07", "title": "Западните Балкани получават над милиард евро, а има възможност и за още"}
{"url": "https://news.bg/politics/kalfin-ne-vizhda-argument-da-ni-darzhat-izvan-shengen.html", "text": "\"Няма основание да отлагат влизането ни в Шенген. Заради България и Румъния той се превърна в политически въпрос, а никога не е бил такъв. Той е технически въпрос\", коментира пред Нова ТВ бившият външен министър Ивайло Калфин.Премиерът на Холандия Марк Рюте сипа похвали към българския си колега Бойко Борисов вчера. Първо го похвали за лидерството. Премиерът ни бил ключов играч в региона и водил страната напред.Борисов опита да преодолее последната пречка пред влизането ни в Шенген, а именно - резервите на Холандия. Рюте заяви, че страната подкрепя присъединяването ни, но работата по въпроса все още не е приключила.\"България си има своите проблеми и си ги решаваме. Такива има всяка една страна-членка. Шенген по никакъв начин не може да бъде свързан с тях\", коментира Ивайло Калфин.\"Не виждам с какъв аргумент България може да бъде държана извън Шенген. Влизането ни там е политически важно за нас, но не би трябвало да е приоритет. Не си представям, особено в тази ситуация с миграцията, докато не се успокои трайно, да премахнем паспортните проверки\", на мнение е Калфин.Бившият външен министър допълни, че не е разбрал какво точно Марк Рюте очаква да промени България, за да се присъедини към Шенген.", "date": "2018.02.07", "title": "Калфин не вижда аргумент да ни държат извън Шенген"}
{"url": "https://news.bg/economics/ochakva-se-vdigane-na-lihvite-po-kreditite-v-balgariya-sledvashtite-godini.html", "text": "В България ще има вдигане на лихвите по кредитите, защото в някакъв момент ще се вдигнат лихвите, които централните банки определят, коментира пред БТВ икономистът Лъчезар Богданов.В еврозоната започват да се натрупват фактори, които някакси бутат в посока решение централната банка да започне по-агресивно да увеличава лихвите в следващите години, посочи икономистът. \"Който в България си прави бизнес план, че тези лихвени нива ще продължават в следващите 5, 10 или 15 г., си прави грешно сметката\", допълни той. Българската икономика сега е много повече интегрирана с европейската. \"Ако износът ни на стоки и услуги преди 8-9 г. е малко над 32-33 млрд. лева, сега е 66, тоест двойно повече стоки и услуги изнасяме. Съответно при външен шок много повече бизнеси, било в сектора на услугите или в промишлеността, ще го усетят\", смята Богданов.Дори да има благоприятни условия вътре в страната, много трудно можем да очакваме една толкова отворена икономика като нашата да бъде някакъв остров, каза още Богданов. По думите му при всички случаи нова банкова криза в развития свят ще има отражение в България.\"В 2008 г. влязохме в криза на свръзадлъжнялост в развития свят - твърде много кредити, излязохме с още повече. В глобалната икономика бизнес и правителства са добавили над 42 трилиона долара дълг за последните 8 г.\", изтъква икономистът.\"Засега късметът или стечението на обстоятелствата е, че централните банки държат лихвите на практика нулеви. В еврозоната въпреки всички тези реформи всъщност в сравнение с преди кризата имаме 5 трилиона евро повече държавен дълг. На практика правителствата спасигха до голяма степен банковите си системи с дълг, който данъкоплатците ще плащат. Засега тежестта е ниска при тези нулеви на практика лихви, но в някакъв момент лихвите ще трябва да започнат да растат, защото цената на капитала не е нула. Няма как да очакваме, че поколения наред хората няма да очакват възвръщаемост от спестяванията си\", коментира Богданов.\"Централните банки провеждат абсолютно целенасочено тази политика, в един момент ще спрат да го правят - когато инфлацията тръгне леко нагоре, когато безработницата спадне още, когато трудовият пазар прегрее, заплатите започнат да растат по-бързо. На практика в Европа се чака кога в Германия ще започнат да растат бързо заплатите\", отбеляза той.Според него инвестиционни проекти, включително бизнеси, които се крепят единствено на очакването на безкрайни нулеви лихви и безкраен достъп до нов капитал, тоест бизнес, който се крепи единствено на възможността да получава свеж ресурс от финансовите пазари, без реално да създава стойност и доход, в един момент ще бъде прекратен. Кога точно, никой не може да прогнозира, допълни Богданов.", "date": "2018.02.07", "title": "Очаква се вдигане на лихвите по кредитите в България следващите години "}
{"url": "https://news.bg/int-politics/sasht-plashat-rusiya-s-posleditsi-ako-se-namesi-v-izborite-za-kongresa.html", "text": "Държавният секретар на САЩ Рекс Тилърсън коментира, че има \"много различни начини, по които руснаците могат да се намесят\" в междинните избори за Конгреса на САЩ през ноември.Говорейки пред Fox News по време на посещението си Латинска Америка, Тилърсън добави, че е \"много трудно да се предотврати\" всеки опит за намеса, като разкри, че американското правителство \"вижда определени поведения\", които биха могли да доведат до опити за повлияване на изборите.\"Смятам, че е важно да продължим да казваме на Русия \"Вижте, ако мислите, че не виждаме това, което вършите, виждаме го и трябва да спрете. Ако не го сторите, вие просто ще продължите да търпите последиците\", предупреди Тилърсън.Неотдавна директорът на Централното разузнавателно управление (ЦРУ) Майк Помпео обяви, че очаква Русия да се намеси в междинните избори за Конгреса, но изрази увереност, че Америка ще има \"свободни и честни\" избори.", "date": "2018.02.07", "title": "САЩ плашат Русия с последици, ако се намеси в изборите за Конгреса"}
{"url": "https://news.bg/int-politics/tramp-naredi-na-pentagona-da-organizira-voenen-parad-vav-vashington.html", "text": "Американският президент Доналд Тръмп е поискал от Пентагона да организира голям военен парад в столицата Вашингтон.Тръмп е отправил искането пред висши американски военачалници в края на януари, след като според информации бил впечатлен от парада по случай националния празник на Франция през миналата година в Париж, на който той присъства лично.\"Това беше един от най-големите паради, които съм виждал\", изтъкна по-късно Тръмп, добавяйки: \"Трябва и ние да направим нещо подобно и да го надминем.\"Военни прояви във Вашингтон обикновено се използват само за отбелязване на победата в края на война, припомня БиБиСи.Демократите сравниха плана на Тръмп с демонстрациите на военна мощ, организирани от автократични държави. Политици от Демократическата партия разкритикуваха плана и заради разходите, както и заради това, че подобни идеи носят тревожен символизъм.\"Какво абсурдно пилеене на пари!\", възкликна в \"Туитър\" конгресменът Джим Макгавърн, допълвайки: \"Тръмп действа по-скоро като диктатор, отколкото като президент. Американците заслужават повече.\"Планът на президента беше разкрит първо от в. \"Вашингтон поуст\", преди да бъде потвърден от говорителя на Белия дом Сара Сандърс.", "date": "2018.02.07", "title": "Тръмп нареди на Пентагона да организира военен парад във Вашингтон"}
{"url": "https://news.bg/politics/vmro-zove-da-ne-se-dava-grazhdanstvo-na-turtsi-otkazali-se-ot-balgariya.html", "text": "Със съобщение до медиите, ВМРО вижда \"поредния опит на ДПС чрез законопроект да даде правото на турски граждани и на техните деца, отказали се от българските си паспорти, по силата на спогодби от средата на миналия век, да придобият отново правото да бъдат български граждани.\"Председателят на ВМРО - БНД и заместник министър председател по обществен ред и сигурност Красимир Каракачанов и заестник-председателят на партията и евродепутат Ангел Джамбазки, независимо един от друг пуснаха позиции в социалната мрежа Фейсбук.\"Обръщам се към народните представители в 44-ото Народно събрание на Република България. Всички ние имаме дълг към обществото да защитим българщината и българския интерес. Именно те са изправени пред сериозно предизвикателство\" коментира във фейсбук профила си лидерът на ВМРО Красимир Каракачанов.\"Турция на Ердоган няма място в Европа. Турция няма място в ЕС. По много причини - исторически, религиозни, културни, традиционни. Преговорите трябва да бъдат заменени със санкции\", счита евродепутатът Джамбазки.\"Над 2 милиона турци, родени в България или техните наследници в Турция, които доброволно са се отказали да бъдат част от държавата ни съгласно доброволните изселнически спогодби от 50-те, 60-те и 70-те години на миналия век, които не са платили дори стотинка данък на страната ни през годините зад граница, ще могат да претендират да получат обратно българското си гражданство, според новия законопроект, внесен за пореден път от ДПС, който утре влиза в пленарната зала\", казва още вицепремиерът.ВМРО - Българско национално движение са възмутени и подчертават, че стотици хиляди българи с изконно право да притежават български паспорти, които лелеят поколения наред за своята реална татковина България, са лишени поради административни пречки от това. Те изпращат децата си да учат тук с едничката надежда да станат част от своя народ, от който са били насилствено откъснати, по силата на международни договори и завери на т.нар. Велики сили, коментират ВМРО.\"В ход е план за неоосманистки ренесанс на Балканите. Няма как да допуснем това. Уважаеми депутати, не забравяйте едно - България е на Балканите от 1400 години, а партиите идват и си отиват. Не продавайте българския национален интерес.\", завършва обръщението си Каракачанов.\"Предложеният от ДПС законопроект, за \"възстановяване\" на българско гражданство на лица с турско такова е неприемлив, недопустим и нагъл. Така ДПС се връща в лоното на активната антибългарска политика на диктатора Ердоган\", допълва зам.-председателят на ВМРО Ангел Джамбазки.\"Тези лица са избрали своята Родина и нейното гражданство. Опитът им да придобият българско гражданство е част от агресивната политика на диктатора Ердоган, които се стреми да изгради своя пета колона в България и ЕС. Това е турската пета колона в България\", смята Джамбазки.\"По този начин Ердоган се намесва отново недопустимо във вътрешните работи на Република България. Това поставя отново въпроса за прекратяването на лицемерието и слагане на край на преговорите с Турция за членство в ЕС\", смята той.Джамбазки допълва, че това е и позицията на германския канцлер Ангела Меркел по време на нейната кампания. \"Позиция, която напълно съвпада с последователно защитаваната теза на ВМРО в Европейския парламент\", коментира още Джамбазки.", "date": "2018.02.07", "title": "ВМРО зове да не се дава гражданство на турци, отказали се от България "}
{"url": "https://news.bg/int-politics/izrael-udari-s-raketi-nauchen-voenen-obekt-kray-damask.html", "text": "Израел е ударил цели на режима на сирийския президент Башар Асад край столицата Дамаск. Това обявиха от сирийската армия, цитирани от държавните медии.Медиите допълват, че сирийските противовъздушни системи са реагирали на \"нова израелска агресия\" в покрайнините на сирийската столица.Източници, близки до сирийското правителство са заявили, че израелските ракети са ударили \"изследователски център\" в град Джамрая, който се намира северно от Дамаск. Според информации в социалните медии три експлозии са били чути в района на Дамаск.Противъздушната система на сирийската армия \"се справи с тези ракети и унищожи голям брой от тях, преди да достигнат целите си\", е изтъкнал източник пред ДПА.Това не е първият път, в който Израел удря изследователския обект в Джамрая. Изследователският и информационен център в Джамрая, \"научен военен обект\" в предградие, северозападно от Дамаск, е известен на западните специални служби като сирийски военен комплекс, където режимът на Асад разработва ракети, както и неконвенционални оръжия.", "date": "2018.02.07", "title": "Израел удари с ракети \"научен военен обект\" край Дамаск"}
{"url": "https://news.bg/int-politics/ep-s-komisiya-razglezhda-protsedurata-na-es-za-odobryavane-na-pestitsidi.html", "text": " Европейският парламент прие мандат за формирането на специална комисия, която да разгледа процедурата на ЕС за даването на разрешения за употреба на пестициди.Създаването на специалната комисия идва в отговор на изразените опасения от страна на евродепутатите относно риска от хербицидната субстанция глифозат. Лицензът за неговото разпространение в ЕС беше подновен от държавите членки за петгодишен период през ноември миналата година.Специалната комисия ще има задача да оцени процедурата за даването на разрешения за употреба на пестициди в ЕС; Потенциални пропуски в начина, по който е направена научната оценка на въздействието на тези вещества и одобрението за тяхната употреба; Ролята на Европейската комисия при подновяването на лиценза за глифозат; Възможни конфликти на интереси в процедурата за одобрение; Ролята на агенциите на ЕС и дали те разполагат с достатъчно човешки и финансови ресурси за изпълнението на техните задължения.Срокът, за който се формира специалната комисия, която ще има 30 членове, ще бъде девет месеца след първото ѝ заседание. Тя ще изготви окончателен доклад за своите фактически констатации и препоръки, които ще бъдат одобрени от Парламента в пленарна зала.В резолюция, гласувана през октомври, Парламентът заяви, че публикуването на така наречените \"документи на Монсанто\" - вътрешни документи на фирмата, която притежава правата и произвежда пестицида Roundup®, чийто основен активен продукт е глифозатът, поставят под съмнение надеждността на някои проучвания, използвани в оценката на ЕС за безопасността на глифозата.Процедурата за одобрение на ЕС, включително научната оценка на въздействието на тези вещества, следва да бъде основана само на публикувани, рецензирани и независими проучвания, възложени от компетентни публични органи, казаха евродепутатите. Ето защо агенциите на ЕС следва да бъдат подсилени с достатъчни финансови и човешки ресурси, за да могат да работят на необходимото ниво.Проучване на ЕП:  ", "date": "2018.02.07", "title": "ЕП с комисия разглежда процедурата на ЕС за одобряване на пестициди"}
{"url": "https://news.bg/politics/ot-bsp-nalitali-na-dobrev-kato-bik-na-cherveno.html", "text": "Отново парламентът започна работа с искри между БСП и ГЕРБ. Поводът отново стана хасковлията Делян Добрев, за чието отстраняване настояват от левия сектор. Иван Ченчев излезе на трибуната и обясни, че без никакви фиксации към личността на Добрев настоява той да излезе от залата.  Нямал основание да е депутат след становището на Конституционния съд по казуса с оставката му. Да се отстрани гражданинът Делян Добрев, категорично настоя Ченчев.Председателят на НС Цвета Караянчева обясни, че нямало казус с депутата.Самият Делян Добрев вижда две причини за атаката на социалистите. И днес бил с червена вратовръзка и затова те му налитали като бик на червено, както се изрази той. Втората причина явно било  .Припомняме, на 1 октомври, неделя, депутатът , след като беше обвинен за  от червения депутат Елена Йончева.Няколко часа след като Добрев обяви това, герберите в цялата страна се обявиха против това негово решение. В няколко отворени писма местните формации на ГЕРБ помолиха депутата да не се оттегля и призоваха премиера Борисов да не му приема оставката.Припомняме, в края на януари бе обявено решението на Конституционния съд относно оставката на Делян Добрев. Противоконституционно е решението на депутатите от 4 октомври 2017 г., стана ясно от решението. То е на Конституционния съд по дело №8 за подадената от Добрев на 3 октомври.  с аргумент, че Народното събрание няма право да вземе решение против волята на народния представител.Тогава левицата поиска ", "date": "2018.02.07", "title": "От БСП налитали на Добрев като бик на червено"}
{"url": "https://news.bg/disasters/nyama-informatsiya-za-postradali-balgari-sled-silnoto-zemetresenie-v-tayvan.html", "text": "Няма информация за загинали или пострадали български граждани вследствие на силното земетресение в Тайван, регистрирано в късните часове на 6 февруари 2018 г.В резултат на снощния трус в района на град Хуалиен са загинали двама души, а 219 други са ранени след срутването на хотел и три други сгради. Над 830 души са евакуирани временно във физкултурен салон и сгради на началното училище Чунхуа в Хуалиен.Над 1900 домакинства са били с прекъснато електрозахранване, а над 40000 - с прекъснато водоснабдяване. Очаква се възстановителните работи да приключат до края на днешния ден-7 февруари, но училищата и офисите в града ще останат затворени.Местните власти са изпратили на място специални екипи, включително 20 спасителни кучета. В центъра за реакции при бедствия в град Хуалиен е изпратен и екип, който да подпомага засегнати чуждестранни туристи. По информация на Централното бюро по метеорология на Тайван, в района на Хуалиен от началото на месеца до сега са регистрирани няколко земетресения с магнитуд 5-та и по-високи степени по скалата на Рихтер, последвани от вторични трусове.Властите предупреждават, че през следващите две седмици са възможни вторични трусове с магнитуд над 5-та степен по скалата на Рихтер.В тази връзка Министерството на външните работи препоръчва на българските граждани, пребиваващи или пътуващи в района на Хуалиен, да се информират своевременно за развитието на ситуацията и да следват стриктно указанията на отговорните местни власти.При необходимост, българските граждани могат да потърсят съдействие и актуална информация от българското посолство в Пекин на телефони +86 10 6532 1946 и +86 10 6532 1916.", "date": "2018.02.07", "title": "Няма информация за пострадали българи в Тайван"}
{"url": "https://news.bg/world/sasht-shte-nalozhat-nay-tezhkite-i-agresivni-sanktsii-na-kndr-predupredi-pens-v-tokio.html", "text": "Скоро Вашингтон ще разкрие \"най-тежките и агресивни санкции\", които някога са били налагани на КНДР.Това предупреди вицепрезидентът на САЩ Майк Пенс след разговори с японския премиер Шиндзо Абе в Токио, информира АФП.Пенс също предупреди, че няма да се позволи на КНДР, която ще участва на започващите в петък Зимни олимпийски игри като част от съвместна делегация с Южна Корея да \"ограби\" събитието с \"пропагандата си\".\"Обявявам днес, че САЩ скоро ще разкрият най-тежките и най-агресивните икономически санкции срещу КНДР\", каза Пенс след преговори с Абе.\"\", изтъкна американският вицепрезидент.По думите му \"всички варианти са на масата\". Той се закани, че Вашингтон ще продължи да дислоцира \"най-модерните си военни активи в Япония и региона\" за защита от севернокорейска заплаха.Абе от своя страна каза пред Пенс: \"Ние никога няма да приемем ядрена Северна Корея\".", "date": "2018.02.07", "title": "САЩ ще наложат „най-тежките и агресивни санкции” на КНДР, предупреди Пенс в Токио"}
{"url": "https://news.bg/politics/sotsialistite-imat-razlichni-danni-za-kontrabandata.html", "text": "Социалистите опровергаха твърденията,че контрабандата намалява. Румен Гечев представи доклада на Агенция \"Митници\" за контрабандата.Той е недоволен, че докладът излиза след  и така опозицията била лишена от още един аргумент срещу кабинета.С 50 милиона лева не са изпълнени приходите от акциз според Гечев. По думите му се забелязва намалена ефективност в работата на правителството.Заловени били два-три ТИР-а с цигари. Според Гечев тенденцията при горивата също не е позитивна, а приходите от горива не растат.\"Правителството на ГЕРБ и техните партньори лъжат за нивата на контрабандата\", смята Гечев, като според него твърденията на управляващите се разбивали на пух и прах от данните на Митниците.Иначе от БСП не обвиняват в лъжа премиера Бойко Борисов и главния прокурор Сотир Цацаров, които в понеделник представиха позитивни данни за борбата с контрабандата. \"Числата са различни\", посочи Румен Гечев.Драгомир Стойнев пък иска анкетна комисия за работата на системата БАЦИС.\"Искаме разследване на парламента за начина, по който функционира тази система, тъй като социалистите са притеснени за приходите\". Имало много въпроси, с които законодателният орган трябвало да се заеме. Социалистите предлагат комисията да е на паритетен принцип с по двама депутати от парламентарна група.", "date": "2018.02.07", "title": "Социалистите имат различни данни за контрабандата"}
{"url": "https://news.bg/politics/31-mln-lv-poluchava-bdzh-ot-pravitelstvoto.html", "text": "Правителството одобри допълнителни плащания от централния бюджет към Министерството на транспорта, информационните технологии и съобщенията в размер на 30 946 000 лв.Сумата ще бъде предоставена на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.Средствата се предоставят на холдинга за погасяване на задължения по Втория облигационен заем, сключен през 2007 г.Последно БДЖ купи 25 нови електрически мотриси \"Дезиро\" на \"Сименс\" по времето на тройната коалиция през 2007 г. След това холдингът натрупа дългове, заради спиране на изплащането на заема по нареждане на финансовия министър Симеон Дянков по време на първото правителство на ГЕРБ.Припомняме, Съветът на директорите на БДЖ реши да се повишат заплатите на всички служители в \"БДЖ-Пътнически превози\" ЕООД и \"БДЖ-Товарни превози\" ЕООД. Възнагражденията ще се повишат считано от 1 януари 2018 г.Заплатите на персонала в БДЖ се вдигат с между 11 и 12.5% като това се определя от заеманата длъжност.От дружеството посочват, че въведената бонусна система за локомотивния персонал в БДЖ се запазва, чрез което се поощрява коректното изпълнение на служебните задължения на служителите.Припомняме, в средата на месец януари журналистическо разследване разкри, че в БДЖ има нередовни назначения - на работа в дружеството са назначени и взимат заплати футболисти, които никога не са имали някакви ангажименти и не са се явявали на работа. Назначаването им е само фиктивно. Имаше информация и за некачествени ремонти на локомотиви.На 26 януари, министърът на транспорта разпореди  във връзка с тази информация, а на 29 януари, понеделник, .", "date": "2018.02.07", "title": "31 млн. лв. получава БДЖ от правителството"}
{"url": "https://news.bg/int-politics/irak-s-voenna-operatsiya-za-prochistvaneto-na-bogat-na-petrol-region-na-granitsata-s-iran.html", "text": "Иракските сили са започнали операция за укрепване на контрола върху територията близо до границата с Иран.Тази територия ще бъде използвана за транзита на иракски петрол, уточниха иракските военни, подчертавайки загрижеността си за планинския район, където са активни две въоръжени групировки.Ирак подписа споразумение с Иран за доставката на петрол от Киркук на 10 декември миналата година. Съгласно договорката, износът на суров петрол трябва да възлиза общо на 30 хил. барела на ден, който впоследствие ще бъде увеличен на 60 хил. барела.През октомври 2017 г. Багдад възстанови контрола си над провинция Киркук и петролните полета там след операция на иракската армия срещу кюрдските бойни групи пешмерга. Провинция Киркук е смятана за петролната столица на Северен Ирак. Ирак започна операцията си в Киркук само няколко седмици след референдума за независимост на Иракски Кюрдистан.Провинция Киркук не е част от Иракски Кюрдистан, но доскоро ключовата инфраструктура, включително нефтеният и газовият сектор, бяха контролирани от кюрдски въоръжени групировки.Износът за Иран е трябвало да започне през миналата седмица, но се е получило забавяне, като властите твърдят, че причините са технически.", "date": "2018.02.07", "title": "Ирак с военна операция за прочистването на богат на петрол регион на границата с Иран"}
{"url": "https://news.bg/crime/polsha-tryabvalo-da-nadgradi-ruskite-mig-29-uveryava-plevneliev.html", "text": "Росен Плевнелиев - президент на България (2012-2017), се яви като свидетел по делото срещу бившия военен министър Николай Ненчев.Плевнелиев обърна внимание, че през началото на 2014 г. всичко в Европа се е променило, визирайки окупацията на Крим от Русия, която той характеризира като погазване на гражданските принципи.\"Това, което се промени, беше, че европейският дневен ред беше взривен. Например, споразумението от Будапеща, гарантиращо териториалната цялост на Украйна не можа да гарантира целостта й\", добави Плевнелиев.Припомняме, процесът срещу Николай Ненчев . , че в нарушение на военния закон Ненчев не е утвърдил проект за инвестиционен разход за ремонта на изтребителите и доставката на резервни части, като по този начин не е осигурил авиационната безопасност и летателната годност на самолетите за изтребителната авиация на ВВС. По делото срещу Николай Ненчев вече беше .В месеците след кримската окупация е имало среща на върха на НАТО в Уелс от 2014 г. Срещата е останала в историята, като най-важното надграждане на отбранителните способности на страните членки. На нея е приет план за готовност за действие; подписано е, че всяка страна не може да гарантира сама сигурността си; всяка страна трябва да допринесе за колективната сигурност и е постигнат консенсус да се увеличат парите за отбрана до 2% от БВП в рамките на десетилетие. Само заедно държавите могат да защитят сигурността си и в това се изразява съвместимостта.Заедност, съвместимост и увеличаване на отбранителните способности, подчерта Плевнелиев, са най-важните решения.Вследствие на срещата от Уелс, през 2015 г. е свикан КСНС на тема Отбрана. Решенията му са Министерски съвет да внесе програма за развитието на отбраната, да се спази принципът за ненамаляване на парите за отбрана, като се постигне до 2% от БВП, бъдещите инвестиции в отбрана да отговарят на стандартите на НАТО и да повишат съвместимостта на армията с натовските армии.Плевнелиев отбеляза, че планът за въоръжените сили през това време е бил изтекъл.Като важни факти той сподели, че през 2014-2015 г. са били притеснени от рязко завишаване на нарушаването на зоната за отговорност от руски самолети. На срещата в Уелс е било обърнато специално внимание на бившите социалистически държави, че руското въоръжение е остаряло и трябва да се приведе към стандартите на НАТО.Затова Полша е дадена за пример като страна, надградила руските МиГ-29 по стандартите на НАТО. Тогава президентът на Полша Комаровски е заявил, че полските заводи могат да ги надградят и той е казал това на Ненчев. Полша може да ни помогне да надградим МиГ-29.\"По това навреме ние знаехме, че вървим към санкции срещу Русия, заради крещящото неспазване на принципите на световния ред\", заяви Плевнелиев. Знаехме, че РСК МиГ и други компании щяха да попаднат там.Той сподели, че е гласувал за санкциите, за да може да се върне Русия на масата за преговори.Плевнелиев заяви, че като убеден евроатлантик НАТО и ЕС са нашето семейство и съвместимостта е абсолютен авторитет.Говорили са с Ненчев за това, че РСК МиГ поставят тежки условия, като от една страна, са по-скъпи, и е бил информиран от министъра на отбраната, че РСК не могат да направят съвместимост със стандартите на НАТО.Предметът на преговорите с Полша е ремонт, така, че да се постигне съвместимост със стандартите на НАТО, стана ясно още от думите на Плевнелиев.Заседанието продължава с въпроси от страна на прокуратурата и защитата на Николай Ненчев към Росен Плевнелиев.Плевнелиев обясни още, че не е бил запознат със становище на външно министерство, според което ремонтът на самолетите в Русия не противоречи на санкциите.Той обясни, че не е представител на изпълнителната власт и затова е нямало как да предприеме стъпки самолетите да се ремонтират в Русия, в отговор на въпрос на прокурора защо не е предприел стъпки за ремонт на самолетите в Русия.На излизане от залата Плевнелиев заяви, че след Уелс са се провеждали още много срещи във връзка с приетия план за действие и мерки за повишаване на съвместимостта и как България да се включи.Според него това не е еднолична идея на министър Ненчев и изрази несъгласие, че началото на този процес е посещението му в Полша.Още в Уелс са обмисляни варианти за повишаване на съвместимостта и тя се превръща в основна цел.", "date": "2018.02.07", "title": "Полша трябвало да надгради руските МиГ-29, уверява Плевнелиев"}
{"url": "https://news.bg/int-politics/duterte-otryaza-glupaviya-evropeyski-sayuz.html", "text": "Президентът на Филипините Родриго Дутерте гневно отхвърли покана за среща на върха Азия-Европа в Брюксел, след като отново разкритикува остро Европейския съюз и обвини Общността, че го напада за неговата кръвопролитна война срещу наркотиците, съобщава \"Франс прес\".Незачитащият етикета филипински лидер нарече Европейския съюз, който е вторият по важност търговски партньор на Филипините, \"глупав\" и предупреди, че няма да си мълчи пред лицето на укорите от страна на Запада срещу неговите крути мерки срещу престъпността.Европа даде израз на критиките си срещу политиката на Дутерте, при която загинаха близо 4000 души, заподозрени в занимание с наркотици, и която беше заклеймена от правозащитни организации, твърдящи, че извършеното от него е с ранг на престъпление срещу човечеството.Дутерта отвърна гневно, след като председателят на Европейския съвет Доналд Туск го покани на провеждащата се на всеки две години среща Европа-Азия през октомври.\"Бях поканен от Европейския съюз, тази глупава организация\", изтъкна Дутерте пред правителствени служители, допълвайки: \"Аз заявих \"За какво? Вие ме смятахте за такъв тип човек тогава, така че защо променихте преценката си?\"Той продължил: \"Значи вие ме обиждате? Аз ще използвам курвенски език срещу вас също. Никога не ми го причинявайте.\"Въпреки масовите критики срещу предполагаемите \"незаконни убийства\" във войната с наркотиците, Дутерте се зарече да продължи кампанията до края на 6-годишния си мандат.Въпросът рискуваше да застраши безмитните привилегии в размер на милиарди долари в годишния износ на Филипините за ЕС, но Брюксел обяви през миналия месец, че Манила ще запази търговските си облаги.Представителството на Европейския съюз в Манила потвърди, че Дутерте е бил \"поканен като всички други лидери от Азия и Европа\" на срещата на върха, но отказа да коментира последния словесен изблик на президента.Дутерте подчерта обаче, че не бил \"като другите президенти\" и няма да приеме да бъде дирижиран в ходовете си, добавяйки, че той също така не харесвал пътуването.", "date": "2018.02.07", "title": "Дутерте отряза \"глупавия\" Европейски съюз"}
{"url": "https://news.bg/world/ruski-hakeri-se-vazpolzvat-ot-slabosti-v-kiberotbranata-na-sasht.html", "text": "Руски хакери са се възползвали от слабости в киберотбраната на САЩ, за да се сдобият с най-секретните и модерни технологии в областта на отбраната. Това става ясно от разследване на АП.Не е ясно какво е откраднато конкретно, но хакерите са се възползвали от слабо защитената киберотбрана на САЩ.Хакерите, известни като Fancy Bear, които също се смята, че са се намесили на американските избори през 2016 г., са атакували най-малко 87 души, които работят по бойни безпилотни самолети, ракети, снаряди, изтребители, клауд платформи и други модерни технологии.31 от жертвите са се съгласили да бъдат интервюирани от агенцията. Само един от тях е получил предупреждение от служители на САЩ, че е жертва на хакерска атака.Те са служители на малки компании и гиганти като Lockheed Martin Corp., Raytheon Co., Boeing Co., Airbus Group и General Atomics.Много от атакуваните в периода март 2015 - май 2016 г. са работили по класифицирани проекти. Техните имейли, предимно Gmail, са били подложени на атаки от хакерите, които са имали особен интерес към X-37B - експериментален орбитален самолет, който прилича на малка совалка.Имайки предвид полет на X-37B през май 2015 г., руският вицепремиер Дмитрий Рогозин е заявил, че това е доказателство, че космическата програма на страната му изостава.САЩ напредват, предупредил той руските депутати.По-малко от две седмици по-късно хакерите от Fancy Bear се опитали да проникнат в имейл на старши инженер, който работи по проекта X-37B на \"Боинг\".", "date": "2018.02.07", "title": "Руски хакери се възползват от слабости в киберотбраната на САЩ"}
{"url": "https://news.bg/crime/ostava-zad-reshetkite-15-godishniyat-prebil-i-ograbil-zhena-v-dupnitsa.html", "text": "Районният съд в Дупница реши да остави в ареста непълнолетното момче, което в началото на месеца беше задържани за обир и нанасяне на побой спрямо жена в Дупница.Според Районната прокуратура в града има достатъчно доказателства, че 15-годишният Х. Г. е извършил престъплението, поради което е депозирано и искането за постоянен арест в съда.Припомняме, обирът стана на 2 февруари около 22 часа. Тогава обвиняемият прониква в имота на 46-годишна жена, намиращ се на ул. \"Райна Княгиня\" в града. Момчето първо нанася побой на стопанката на къщата, удрял я с ръце по главата и тялото и й причинил наранявания с нож в областта на врата. След това момчето взело чантата на жената и избяло.", "date": "2018.02.07", "title": "Остава зад решетките 15-годишният, пребил и ограбил жена в Дупница"}
{"url": "https://news.bg/politics/turskite-firmi-se-interesuvat-ot-transportni-i-energiyni-proekti-u-nas.html", "text": "Турските инвестиции в България за периода януари-септември 2017 г. са 58,8 млн. евро. За първите девет месеца на миналата година се наблюдава ръст и на стокообмена с Турция със 17,4 процента.Това стана ясно по време на срещата между премиера Бойко Борисов и министъра на икономиката на Турция Нихат Зейбекчи. Двамата обсъдиха състоянието на българо-турското икономическо партньорство на среща в София, съобщиха от Министерския съвет.Турските фирми в България имат интерес към проекти, свързани с изграждане на транспортна и енергийна инфраструктура. Хранително-вкусовата, химическата и текстилната промишленост също предлагат широко поле за инвестиции.Бойко Борисов и Нихат Зейбекчи обсъдиха и двустранното сътрудничество в областта на енергетиката. Бе подчертана важността и на изграждането на междусистемна газова връзка.Има потенциал за навлизането на още производители на автомобилни части - сектор, в който Турция има сериозни традиции и дял в световното производство.  съвместно и по изграждането на смесени предприятия, стана ясно по време на разговора.Българският премиер и турският министър отбелязаха, че потенциалът за развитие на търговско-икономическото сътрудничество и инвестиции не е изчерпан.", "date": "2018.02.07", "title": "Турските фирми се интересуват от транспортни и енергийни проекти у нас"}
{"url": "https://news.bg/int-politics/martin-shults-podava-ostavka-kato-lider-na-germanskite-sotsialdemokrati.html", "text": "Мартин Шулц ще подаде оставка като председател на лявоцентристката Германска социалдемократическа партия (ГСДП), за да стане външен министър в следващото правителство на канцлера Ангела Меркел, съобщава в. \"Зюддойче цайтунг\".Председателят на парламентарната група на ГСДП в Бундестага Андреа Налес е готова да поеме ролята на партиен лидер в допълнение към настоящата си работа, допълва изданието, позовавайки се на членове на партията.Говорителят на ГСДП нито е потвърдил, нито е отрекъл информацията.", "date": "2018.02.07", "title": "Мартин Шулц подава оставка като лидер на германските социалдемократи"}
{"url": "https://news.bg/world/predi-10-000-g-britantsite-imali-tamna-kozha-i-sini-ochi.html", "text": "ДНК анализ показва, че живелите преди около 10 000 г. британци са имали от \"тъмна до черна\" кожа и сини очи, обявиха учени, цитирани от ДПА.Учените от Националния природонаучен музей в Лондон са анализирали ДНК от почти цял Хомо сапиенс скелет, известен като Чедърмен. Скелетът е открит в пещера в Чедър Гордж в Югозападна Англия през 1903 г.Учените отбелязват, че Чедърмен е от мезолита, той е бил с тъмна кожа и сини очи, височина - 166 сантиметра. Починал е на около 20 г.Според учените до този момент се е вярвало, че хората бързо са се адаптирали и са имали по-светла кожа след преместването си в Европа преди около 45 000 г.", "date": "2018.02.07", "title": "Преди 10 000 г. британците имали тъмна кожа и сини очи"}
{"url": "https://news.bg/crime/ihtimanski-tsigani-napadnaha-politsai-za-da-mozhe-23-godishen-da-izbyaga.html", "text": "Жители на квартал \"Изток\" в Ихтиман нападнаха група полицаи, за да попречат на униформените да заловят нарушител.Инцидентът е станал вчера, 6 януари, съобщи Областната дирекция на МВР в София. Изяснено е, че полицаи, които се движели с автопатрул, опитали да спрат автомобил с марка \"Мерцедес\", които криволичел по пътното платно на улица в града. Водачът не се подчинил на разпорежданията на полицаите. Водачът демонстративно ускорил и продължил да се движи в посока квартал \"Изток\".Полицаите започнали преследване. Като настигнали нарушителя, те подали отново сигнал водачът да отбие, но той отново не се подчинил и даже ударил служебния полицейски автомобил, смачквайки напълно цялата лява страна на колата. След това водачът пак продължил по пътя си.В преследването се включили и допълнителни екипи на полицията. Те установили, че автомобилът се намира пред частен адрес. Когато понечили да предприемат действия по задържането на нарушителя, жители на квартала се събрали и обградили полицаите в опит да ги възпрепятстват да изпълнят служебните си задължения. Хора от тълпата започнали да нанасят удари спрямо органите на реда, повредили и служебните им униформи. Вследствие на това полицаите получили леки наранявания в областта на лицето. Междувременно 23-годишният водач на колата избягал и се укрил.Полицаите успели да задържат трима за възпрепятстването на служебните им задължения - двама мъже и една жена. Те са задържани за срок до 24 часа. По случая е образувано досъдебно производство, разследването продължава.", "date": "2018.02.07", "title": "Ихтимански цигани нападнаха полицаи, за да може 23-годишен да избяга"}
{"url": "https://news.bg/int-politics/istorichesko-sauditska-arabiya-razreshi-poleti-kam-izrael-prez-vazdushnoto-si-prostranstvo.html", "text": "Саудитска Арабия е разрешила на индийската авиокомпания Air India полети от Делхи до Тел Авив, като за първи път саудитците позволяват на полети до Израел да използват тяхното въздушно пространство, съобщават израелски медии.Разрешението означава, че продължителността на полетите от Индия до Израел ще бъде съкратена с два часа и половина в сравнение с използвания понастоящем маршрут.Новият маршрут ще позволи на авиокомпанията да намали разходите за гориво и да продава по-евтини билети на пътниците.Air India неотдавна поиска от летищните власти на Израел слотове за заминаващи полети, започвайки от 20 март. Авиокомпанията чака окончателно одобрение, преди да отвори полетите за резервации.Новият маршрут на Air India от Делхи до Тел Авив е първото конкретно и публично доказателство за затоплянето на отношенията между Израел и Саудитска Арабия.В продължение на 70 години саудитското въздушно пространство е затворено не само за израелски самолети, но и за онези от други страни, които имат полети към Израел. През последните десетилетия са известни само два полета, които са летели директно от Саудитска Арабия до Израел: американският президентски самолет Air Force One с президентите Джордж У. Буш и Доналд Тръмп.", "date": "2018.02.07", "title": "Историческо: Саудитска Арабия разреши полети към Израел през въздушното си пространство  "}
{"url": "https://news.bg/world/spisanie-forbs-publikuva-parviya-spisak-s-nay-bogatite-hora-v-sveta-ot-kriptovaluta.html", "text": "Списание \"Форбс\" публикува първия списък с най-богатите хора в света, които са натрупали богатството си с цифрова валута, съобщават агенции.В списъка са включени 20 души. Той се базира на притежаваните от лицата криптовалути, приходите от търгуването на криптовалути и притежание на дялове в бизнеси с цифрова валута.Списанието е направило изчисленията с цените от 19 януари 2018 г., тоест преди обезценяването на цифровите валути.Бизнес списанието отбелязва, че 350 милиона долара е минимумът за включване в списъка на най-богатите хора от криптовалута.В списъка лицата средно са 25 г. по-млади от списъка с 400-те най-богати американци.Най-богатите 10 души в света с криптовалута са:Крис Ларсен, съосновател на Ripple - 7,8 - 8 милиарда долара;Джоузеф Любин, съоновател на Ethereum и основател на Consensys - 1 - 5 милиарда долара;Джао Чанпен, изпълнителен директор на Binance - 1,1 - 2 милиарда долара;Тайлър и Камерън Уинкълвос, съоснователи на Winklevoss Capital - 900 милиона долара - 1,1 милиарда долара всеки;Матю Мелън, инвеститор - 900 милиона долара - 1 милиард долара;Браян Армстронг, изпълнителен директор, Coinbase - 900 милиона долара - 1 милиард долара.Матю Рошак, съосновател на BIoQ и основател на Tally Capital - 900 милиона долара - 1 милиард долара;Антъни Ди Йорио, съосновател на Ethereum - 750 милиона долара - 1 милиард долара;Брок Пиърс, председател на Bitcoin Foundation - 700 милиона долара - 1 милиард долара;Майкъл Новограц, изпълнителен директор на Galaxy Digital - 700 милиона долара - 1 милиард долара.", "date": "2018.02.07", "title": "Списание \"Форбс\" публикува първия списък с най-богатите хора в света от криптовалута"}
