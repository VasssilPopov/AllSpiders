{"url": "https://news.bg/bulgaria/polski-samolet-katsna-avariyno-v-sofiya.html", "text": "Пътнически самолет е поискал аварийно кацане на летище София, защото горивото му е намаляло драстично, съобщи ПИК.Полетът на полската авиокомпания ЛОТ от Варшава за Букурещ е поискал спешно кацане на летище София около 17 часа днес. Самолетът е трябвало да кацне на летище \"Отопени\" в румънската столица, но силна буря е отложила приземяването му.В резултат на кръженето във въздуха, горивото в самолета \"Ембрайър ERJ175LR\" драстично е започнало да намалява.Временно самолетите, които е трябвало да излетят от аерогарата, са получили указания от кулата изчакат на място, за да може самолетът в беда да се приземи. На борда на самолета са пътували 68 души с екипажа.", "date": "2018.07.19", "title": "Полски самолет кацна аварийно в София"}
{"url": "https://news.bg/world/podgotvete-se-i-za-proval-s-london-za-brekzit-prizova-bryuksel-stranite-chlenki.html", "text": "Европейският съюз призова страните членки на ЕС и бизнеса да \"засилят приготовленията\" за Брекзит, подчертавайки опасенията, че преговорите могат да се провалят и това да причини по-големи щети, информира АФП.Призивът идва преди новият британски министър за Брекзит Доминик Рааб да посети Брюксел за продължаване на разговорите с ЕС.Европейската комисия призова \"страните членки и компаниите да засилят приготовленията...за всички резултати\" след напускането на Великобритания на 30 март 2019 г.Комисията подчертава, че все още не е сигурно дали споразумението за Брекзит ще бъде ратифицирано до тази дата, въпреки че ЕС работи постоянно.Напускането на Великобритания без съмнение ще причини щети - например в бизнес отношенията - със или без споразумение, се казва още в съобщението на европейската институция.Акцентира се на проверките на новата граница, валидността на лицензите, сертификатите и разрешенията, издадени от Великобритания.Рааб ще се срещне с главния преговарящ на ЕС за Брекзит Мишел Барние за първи път, откакто Дейвид Дейвис и Борис Джонсън подадоха оставка.", "date": "2018.07.19", "title": "Подгответе се и за провал с Лондон за Брекзит, призова Брюксел страните членки"}
{"url": "https://news.bg/world/es-se-vazpolzva-ot-sasht-no-nyama-da-prodalzhi-dalgo-zakani-se-tramp.html", "text": "Президентът на САЩ Доналд Тръмп разкритикува Европейския съюз след вчерашното решение на Европейската комисия да глоби Google с 4,3 милиарда евро заради доминиращо положение.\"Казах ви! Европейският съюз наложи глоба от 5 милиарда долара на една от големите ни компании - Google. Те наистина се възползват от САЩ, но няма да продължи дълго\", написа той в \"Туитър\".Коментарът на американския лидер идва преди важна среща с председателя на Европейската комисия Жан-Клод Юнкер във Вашингтон след няколко дни.Доналд Тръмп коментира и Русия.\"\", отбеляза американският лидер в социалната мрежа.", "date": "2018.07.19", "title": "ЕС се възползва от САЩ, но няма да продължи дълго, закани се Тръмп"}
{"url": "https://news.bg/crime/opravdaha-gen-shivikov-za-afganistanskoto-delo.html", "text": "Бившият командир на 61-ва Стрямска бригада в Карлово о.р. бригаден генерал Димитър Шивиков бе изцяло оневинен на първа инстанция от Софийския военен съд. Оправданието е по така нареченото \"Афганистанско дело\", съобщи БНР.Очаква се решението да бъде обжалвано от прокуратурата на втора инстанция.Шивиков бе обвинен за присвояване на имущество за малко над 10 000 лв. през 2010 г., когато бе командир на българския контингент в Афганистан. Според прокуратурата е присвоил одеяла, якета, зимни комплекти, спортни екипи и др., предназначени като безвъзмездна помощ за местното население. Вместо това Шивиков наредил част от помощта да бъде върната в България с военен полет заедно със служебното имущество на армията.\"Твърде много ми костваше това дело през последните 2 години. Развих диабет, бе прекратена военната ми кариера, която се развиваше много добре\", коментира генерал Шивиков.Той очаква да бъде оправдан и за безвъзмездния труд на военнослужещи, които ремонтирали апартамента му. Очаква оправдателна присъда и за предоставянето на военния духов оркестър за честванията на Левски и Ботев в Карлово и Калофер.Припомняме, на 20 април 2015 г. стана ясно, че . Първото обвинение беше, че четирима военнослужещи били ангажирани в ремонта на апартамента му.След това .Военният .На, защото му бе отнет допуска за класифицирана информация.След това .През октомври  с Емил Кабаиванов за кметския стол в Карлово.След това се включи, но и излезе от депутатската листа на БСП в Пловдив.Междувременно - на  на о.р. ген. Димитър Шивиков, че обвинените от прокуратурата за умишлено престъпление не могат автоматично да бъдат лишавани от допуск до класифицирана информация. От това следва, че не бива автоматично да бъдат освобождавани от постовете, които заемат, се казва в решение на Конституционния съд по дело за бившия командир на 61-ва Стрямска бригада.О.р. бригаден генерал Димитър Шивиков е служил като национален командир на българския контингент в Афганистан. Той е авторът на девиза на 68-а бригада \"Специални сили\" - \"Там, където другите не могат\". Негова е и заслугата за доизграждането на православния храм в района на 68 бригада.Ген. Димитър Шивиков бе командир на Четвъртия ни батальон в Ирак, когато смъртта застига трима военнослужещи. При изпълнение на рутинна задача по нощен патрул в зоната за отговорност е прострелян смъртоносно офицерски кандидат Гърди Гърдев. Военнослужещият е убит от американски часови на пост в радиорелейна база, намираща се в близост до магистрала \"Тампа\".", "date": "2018.07.19", "title": "Оправдаха ген. Шивиков за \"Афганистанското дело\""}
{"url": "https://news.bg/crime/taksimetrov-shofyor-blasna-9-koli-v-stolitsata.html", "text": "Таксиметров шофьор блъсна девет коли на столичния булевард \"Ломско шосе\". Инцидентът е станал около 17:00 часа. Към момента патрул на \"Пътна полиция\" се намира на мястото на инцидента.Няма сериозно пострадали.Служител на СДВР, който не е бил на смяна, съобщил за такси с неадекватно поведени на пътя в района на бул. \"Рожен\". Екипи на \"Пътна полиция\" веднага се отправили натам и задържали водача на булевард \"Ломско шосе\".При проверка от полицаи от столичното 2-ро РПУ шофьорът бил във видимо нетрезво състояние, но отказал алкохолна проба с дрегер. Мъжът е задържан и предстои да му бъде направен кръвна проба за алкохол.От полицията съобщиха, че таксиметровият шофьор е бил зад волана с отнето шофьорска книжка.", "date": "2018.07.19", "title": "Таксиметров шофьор блъсна 9 коли в столицата"}
{"url": "https://news.bg/world/italiya-poiska-ot-es-agentsiya-za-koordinirane-razpredelenieto-na-migranti.html", "text": "Италия поиска от Европейската комисия да създаде агенция за координиране разпределението на спасените мигранти в Средиземно море. Това съобщи премиерът на Италия Джузепе Конте, цитиран от \"Ройтерс\".Новото правителство на страната се опитва да ограничи броя на мигрантите в страната и затвори пристанищата си за хуманитарни кораби. Рим се оплаква, че несправедливо поема голяма тежест в ЕС по мигрантския казус.В неделя Рим позволи кораб с 450 мигранти да акостира в Сицилия, но само след като Германия, Франция, Малта, Испания, Португалия и Ирландия се съгласиха да ги приемат. Така за първи път беше постигнато ад хок споразумение между партньорите.\"\", каза Конте пред вестник Il Fatto Quotidiano, допълвайки, че е писал на Европейската комисия с искане да създаде кризисна комисия, \"която може да посредничи с различните правителства\".Някои държави като Унгария и Чехия отказват да приемат мигранти.Европейската комисия съобщи днес, че е решила да съди Унгария за отказа й да приема мигранти.Конте подчерта, че се опитва да убеди Будапеща и Прага да помогнат по въпроса.Опитвам се да ги убедя...че дори и да не граничат със Средиземно море, те не са защитени от този проблем, поясни той.", "date": "2018.07.19", "title": "Италия поиска от ЕС агенция за координиране разпределението на мигранти"}
{"url": "https://news.bg/regions/vzemat-vtora-proba-ot-stadoto-v-bolyarovo.html", "text": "Взимат втора проба за чума по дребните преживни животни от стадото в град Болярово, съобщиха от щаба за чумата по дребните преживни животни. Там по-рано през деня Българската агенция по безопасност на храните обяви вторично огнище на чума по дребните преживни животни. Информацията бе предоставена от земеделския министър Румен Порожанов, който обяви решението на областния координационен щаб в Болярово.Причината за повторната проба е, че фермата е отдалечена от другите. Животните са на оборен режим и не са имали физически контакт с други стада.Освен повторната проба, ще има и стриктна дезинфекция и контрол. Заповедта на директора на БАБХ за мерките в Болярово остава в сила, но изпълнението й се спира до излизане на резултатите от лабораторните изследвания.Решението е консултирано с Крис де Клерк, експерт на ЕС, част от ветеринарния екип за спешни ситуации на ЕС (CVET).Министър Порожанов предложи 100 кози на леля Дора заедно с полагащото й се обезщетение. Козичките са дарени от козевъд специално за нея. По регистър тя има 61 кози. \"Не е леко на никой, трябва да де справим с болестта\", подчерта Порожанов и допълни, че при положителните проби трябват мерки.В днешното заседание на щаба за чумата по дребните преживни животни, участваха министър Румен Порожанов, областният управител на Ямбол - Димитър Иванов, директорът на Областна дирекция на МВР в Ямбол- старши комисар Генчо Иванов, кметът на Елхово Петър Киров, кметът на Болярово Христо Христов, както и ветеринари.", "date": "2018.07.19", "title": "Вземат втора проба от стадото в Болярово"}
{"url": "https://news.bg/politics/bsp-i-pes-se-razbraha-za-istanbulskata-konventsiya.html", "text": "БСП и ПЕС се разбраха за Истанбулската конвенция. Червените не я подкрепят, но ще работят с евролевите по общите си ценности.С ПЕС споделяме еднакви ценности срещу насилието над жени и деца, но позицията на българските социалисти по Истанбулската конвенция остава непроменена, каза лидерът Корнелия Нинова след срещата си с генералния секретар на ПЕС Ахим Пост.Българските социалисти са готови да внасят законопроекти в българското законодателство за борба с насилието над жени и деца. Ще продължим с конкретните си действия в помощ на деца и жени, посочи тя.За Истанбулската конвенция обаче БСП остава с непроменена позиция.С ПЕС оставаме в приятелски дух, въпреки различията ни по Истанбулската конвенция, ние не я подкрепяме, категорична бе червената водачка. ПЕС и БСП ще продължат да работят заедно в борбата с неравенствата, бедността и младежките политики. Припомняме, Истанбулската конвенция сериозно разклати отношенията между двете формации. Дори се заговори, че столетницата ще бъде изключена от ПЕС. Корнелия Нинова и позицията на партията бяха сериозно разкритикувани и от бившия лидер Сергей Станишев. ", "date": "2018.07.19", "title": "БСП и ПЕС се разбраха за Истанбулската конвенция"}
{"url": "https://news.bg/world/10-ot-severnokoreytsite-sa-zhertva-na-savremenno-robstvo.html", "text": "10% от севернокорейците са жертва на съвременно робство, показва доклад, цитиран от ДПА.Според световния индекс за робството, публикуван от австралийската фондация \"Уолк фри\", КНДР на Ким Чен-ун е на първо място в света по отношение налагане на принудителен труд.Като част от проучването изследователите са интервюирали 50 души, които са избягали от КНДР. Те разказват за задължителен и неплатен \"обществен труд\" за възрастни и деца.Смята се, че Пхенян разчита на принудителен труд в миннодобивната индустрия, включително чрез мрежа от затворнически лагери. Правителството също използва хора от по-ниска класа за работа в мини - роля, която често се предава от поколение на поколение.Еритрея, Бурунди, Централноафриканската република и Афганистан са сред първите десет държави, показва анализът на фондацията, в който се изчисляват нивата на принудителен труд, дългово робство, принудителен брак, робство и практики като робство, и трафик на хора.В САЩ, Австралия, Великобритания, Франция, Германия и Холандия е по-високо нивото на съвременно робство от предполаганото до момента, но тези държави предприемат най-много действия за борба с робството.В откритията се посочват два ключови фактора за съвременното робство: репресивните режими и конфликтите.", "date": "2018.07.19", "title": "10% от севернокорейците са жертва на съвременно робство"}
{"url": "https://news.bg/world/taym-s-provokativna-ilyustratsiya-na-prelivasht-tramp-v-putin.html", "text": "За втори пореден месец списание \"Тайм\" излезе на корицата си с провокативна илюстрация на президента на САЩ Доналд Тръмп - този път морфинг (плавен преход от едно изображение в друго, бел. ред.) на американския лидер с руския държавен глава Владимир Путин, съобщава Си Ен Ен.Зашеметяващата илюстрация на визуалния художник Нанси Бърсън \"е с цел да представи този особен момент във външната политика на САЩ след наскоро проведената среща между двамата в Хелзинки, Финландия\", пише \"Тайм\" в съобщение.Американският лидер беше остро разкритикуван от демократи и републиканци, че е пренебрегнал националните интереси на САЩ и е застанал на страната на Путин по някои ключови проблеми.", "date": "2018.07.19", "title": "\"Тайм\" с провокативна илюстрация на преливащ Тръмп в Путин"}
{"url": "https://news.bg/world/v-shvetsiya-evakuirat-tseli-sela-zaradi-pozhari.html", "text": "Пожари унищожават горите в Швеция и рискът от разпространяването им е \"изключително висок\", предупреждават шведските власти, цитирани от Евронюз.След като официално се обърнаха за помощ към ЕС в сряда, властите получиха самолети за гасене на пожари от Италия и Норвегия. Очакват се два специални самолета от Франция.Много села в Швеция са евакуирани през последната нощ. Някои от тях са пред риск да бъдат опожарени.Жителите в провинциите Гавлеборг, Емтланд и Даларна са помолени да се евакуират. Най-големите и най-бързо разпространяващите се пожари са в Емтланд.Пожарите са засегнали и Лапландия, най-северната част на скандинавската държава, която е на Северния полярен кръг.В момента в страната има повече от 60 пожара с различни размери. Мобилизирани са пожарникари, войници, доброволци и международни екипи.Температурата в Скандинавия продължава да е над 30 градуса по Целзий.", "date": "2018.07.19", "title": "В Швеция евакуират цели села заради пожари"}
{"url": "https://news.bg/politics/ot-bzns-obvinyavat-tsatsarov-v-represii.html", "text": "От БЗНС обвиняват главния прокурор Сотир Цацаров, че: \"спазарява спокойното си бъдеще, като обслужва политическия комфорт на Румен Радев. Главният прокурор използва българската прокуратура за сплашване и репресии срещу политическите противници на Русия и Румен Радев\". Това се казва в позиция на БЗНС и на главния редактор на вестник \"Земеделско знаме\", изпратена до медиите.Припомняме, политическият лидер на БЗНС е бившият военен министър Николай Ненчев, който в момента е . След последното заседание по делото  по друго разследване.  за поръчката за военните униформи. От вестник \"Земеделско знаме\" (издание на БЗНС - б.р.) припомнят, че първи са поискали оставката на главния прокурор.Техният мейл до медиите е: \"по повод новите преследвания на членове на Съюза сме длъжни да уведомим демократичната общественост и всички заинтересувани институции за опитите да бъдем сплашени от Главния прокурор\".Преди месеци са разпитани от ДАНС председателят на БЗНС Николай Ненчев и главният редактор Цветанка Андреева. Преди седмица Ненчев е извикан отново в прокуратурата. Днес в прокуратурата е била и политическият секретар и главен редактор Цветанка Андреева. Повод за срещата в държавното обвинение са медийните изяви на Ненчев, пишат от политическата формация.\"Търсят ни отговорност за политическите тези и анализи, които предоставяме пред обществото. Знаем, че на Румен Радев и Сотир Цацаров нашите позиции няма как да се харесат. Обвиняваме и двамата в задкулисно и нечисто партньорство, което не просто атакува нашите права, но и засяга цялото общество и руши държавността\", се казва в съобщението.В него се отправя упрек, че президентът, който е бивш командващ ВВС, заяви че военната ни авиация е приземена (поради изтичащ ресурс на изтребителите, необходимост от ремонт и удължаване на ресурса на другите самолети - б.р.), бил казал неверни твърдения. С тях била застрашена националната сигурност и отбранителните способности на държавата.Разследването срещу Ненчев и Андреева било заради публичните им твърдения за броя на излитанията на нашите ВВС срещу руската авиация, която застраши българския национален суверенитет.\"Недопустимо е да бъдем преследвани за убежденията и позициите си, дори не от руския, а от българския Главен прокурор. Заявяваме, че не изпитваме страх, и ще продължим да се държим като граждани на страна член на ЕС и НАТО, и ще продължим да се борим с мафията, окупирала държавните институции\", се казва в официалната позиция от БЗНС.", "date": "2018.07.19", "title": "От БЗНС обвиняват Цацаров в репресии"}
{"url": "https://news.bg/crime/8-neizryadni-vezni-na-pazarite-za-plodove-vav-varna.html", "text": "Инспекция на Държавната агенция за метрологичен и технически надзор (ДАМТН) във Варна установи нарушения сред използваните везни по пазарите за плодове и зеленчуци. 8% от всички инспектирани везни са неизрядни.Проверката на ДАМТН бе съсредоточена върху открити пазари и обхвана \"Централен пазар\", \"Зеленчукова борса\", \"Часовника\", \"Младост\", \"Чаталджа\", \"Левски\", \"Чайка\", \"Роза\", \"Аспарухово\" и др.Общо 218 търговски обекта бяха инспектирани. Всички проверени от агенцията вези са 243, от които 20 се оказаха неизрядни. Те не отговарят на изискванията по Закона за измерванията. При 15 от тях беше констатирано, че се използват с изтекъл срок за задължителна метрологична проверка и са без необходимите валидни знаци. Останалите 5 не са били предназначени за търговски цели.Общо 7 протокола е съставила ДАМТН за задължителни предписания и 13 акта за установяване на административни нарушения на неизрядните търговците. Предстои образуване на административно-наказателно производство по отношение на още 7 нарушители.От Агенцията информират, че проверките на везни по Черноморието продължават.", "date": "2018.07.19", "title": "8% неизрядни везни на пазарите за плодове във Варна"}
{"url": "https://news.bg/world/rusiya-izpita-novi-yadreni-orazhiya-sled-sreshtata-s-tramp.html", "text": "Въоръжените сили на Русия изпитаха нови ядрени и други оръжия, включително лазерна оръжейна система и крилата ракета с ядрена бойна глава с \"неограничен\" обсег на действие, информира АП.Военното министерство съобщи за напредъка в изпитанието на оръжията, разкрити от президента на Русия Владимир Путин през март.Министерството информира, че са тествали крилата ракета \"Буревестник\" и сега е готова за изпитателни полети. Военни представители разкриха, че практикуват използването на лазерен комплекс \"Пересвет\".Путин показва мускулите на Русия на фона на напрежението със Запада. Но днес той подчерта необходимостта от разговори с Вашингтон за договорите за контрол над ядрените оръжия след срещата си с Доналд Тръмп по-рано тази седмица.", "date": "2018.07.19", "title": "Русия изпита нови ядрени оръжия след срещата с Тръмп"}
{"url": "https://news.bg/world/belgiya-zatvori-vazdushnoto-prostranstvo-zaradi-tehnicheski-problem.html", "text": "Белгия затвори въздушното си пространство за самолети заради технически проблем, съобщават \"Ройтерс\" и други медии.От центъра за контрол на въздушния трафик Belgocontrol обявиха, че е прекратено кацането и излитането на самолети в страната заради техническа неизправност в системата за обработване на данните на полетите.\"Заради извънредна ситуация въздушният трафик временно е преустановен. Belgocontrol проверява. Следим отблизо ситуацията\", се казва в съобщение в \"Туитър\".Това лято на няколко пъти имаше прекъсвания на въздушния трафик, след като easyJet, Ryanair, IAG и Lufthansa обявиха, че отменят повече полети от обикновено заради стачка на въздушния контрол, проблеми с персонала или неблагоприятно време.Вчера полети за и от Великобритания бяха засегнати, след като контролната кула на \"Хийтроу\" беше евакуирана заради фалшива тревога, а British Airways имаше проблеми с IT системата си.", "date": "2018.07.19", "title": "Белгия затвори въздушното пространство заради технически проблем"}
{"url": "https://news.bg/politics/ot-ek-zapochvat-dve-nakazatelni-protseduri-sreshtu-balgariya.html", "text": "Две наказателни процедури срещу България започват от Европейската комисия, съобщиха от ЕК.От Европейската комисия продължават трета наказателна процедура, защото страната не е съобщила да е приела в срок национално законодателство, прилагащо изцяло евродирективи, поясниха от БНР.Освен до България, от ЕК са изпратили уведомително писмо и до още 13 членки на ЕС. Причината - не са докладвали за приемането на правилата за резервационните данни на пътниците. Държавите от ЕС трябваше да въведат тези данни до 25 май.Резервационните данни са информацията, предоставяна от пътниците на въздушните превозвачи при купуването на билет и регистрирането за полет. Тези данни може да включват информация като име на пътника, дати и маршрут на пътуването, номер на мястото в самолета, багаж, данни за обратна връзка и използвани платежни средства.Заради новите изисквания държавите трябва да създадат национална система за събирането, оценката и обмена на тези данни за целите на правоприлагането.От Еврокомисията са изпратили още едно уведомително писмо до България. Подобни писма имат и още 16 държави-членки на ЕС, които не са изпълнили директива за киберсигурността до 9 май т.г. Евродирективата засяга мрежите и информационните системи.До два месеца страната ни трябва да отговори на официалните уведомителни писма. След това от ЕК може да обмислят възможността за изпращане на мотивирани становища.Подобно мотивирано становище - втори етап от наказателната процедура, ЕК е изпратила на България и Полша, защото не са приложили директивата за инфраструктура за алтернативни горива. Правилата предвиждат въвеждането на общи изисквания за инфраструктурата и основните разпоредби, които улесняват използването на електромобили. Те целят да се намали въздействието върху околната среда. Срокът, до който трябваше да бъдат въведени, бе 18 ноември 2016 г.След два месеца от ЕК може да предявят иск пред Съда на ЕС срещу България.", "date": "2018.07.19", "title": "От ЕК започват две наказателни процедури срещу България"}
{"url": "https://news.bg/politics/meglena-kuneva-e-predlozhena-za-shef-na-predstavitelstvoto-na-es.html", "text": "Меглена Кунева е предложена за ръководител на представителството на Европейския съюз към Съвета на Европа, се казва в съобщение на Европейската служба за външна дейност.Шефът за външната политика на ЕС Федерика Могерини обяви номинациите на 24 нови ръководители на делегации на съюза.Кунева е номинирана за ръководител на делегацията на ЕС в Съвета на Европа в Страсбург.В съобщението се отбелязва, че Кунева е бивш министър на образованието, бивш вицепремиер на България за европейските политики и бивш еврокомисар.", "date": "2018.07.19", "title": "Меглена Кунева е предложена за шеф на представителството на ЕС "}
{"url": "https://news.bg/politics/demokratichna-balgariya-iska-ot-radev-veto-varhu-zakona-za-gorivata.html", "text": "Демократична България настоява за президентско вето върху закона за горивата.Според коалицията в дясно законът е картелен и основните му вносители трябва да бъдат разследвани за конфликт на интереси.Сред основанията на Демократична България се посочва, че при приемането на закона са нарушени законоустановените правила за приемане на един нормативен акт. Също така имало подозрения за наличие на конфликт на интереси у вносителя, \"който си внася законопроект, отказва да назове авторството му, разглежда го в собствената си комисия и явно лобира за приемането му\", категорични са от партията.Поради от политическата формация настояват президентът да наложи вето върху закона, а антикорупцията да започне разследване на вносителите за конфликт на интереси. В случая трябвало да се намеси и.При установена злоупотреба с власт, Демократична България очакват незабавна намеса и на прокуратурата.От партията настояват да се изясни дали не е налице лобиране в полза на големите търговци на горива, което е в ущърб на малките участници на пазара, както и дали водещият вносител не е следвало да се отведе при гласуванията по този законопроект и при разглеждането му в председателстваната от същия депутат парламентарна комисия.\"Конкретните действия на всеки един въвлечен в процеса, включително и вашата реакция, ще осветлят кой къде седи спрямо негласната \"коалиция Лукойл\". Очакваме президентско вето върху така приетия закон, за да се изяснят горните съмнителни обстоятелства преди неговото влизане в сила\", пишат още от Демократична България.Припомняме, само преди малко повече от седмица от , според което законопроектът за горивата брутално противоречи и на българската Конституция и на общностното право на ЕС. Следователно законът със сигурност ще бъде отменен някой ден, дори и да влезе в сила сега.Законът за горивата стана повод и за . На 11 юли те излязоха на протест пред сградата на Народното събрание. Тогава Симо Симов от Националното сдружение на търговците на горива и превозвач заяви, че този текст не ефективен нито за държавата, нито за производителите, нито за икономиката.По-рано днес, 19 юли, от Асоциацията на индустриалния капитал в България (АИКБ) .", "date": "2018.07.19", "title": "Демократична България иска от Радев вето върху закона за горивата"}
{"url": "https://news.bg/politics/povecheto-balgari-ne-iskat-predsrochni-izbori.html", "text": "Повече от половината българи не искат провеждането на нови предсрочни избори. Това сочи проучване на изследователския център \"Тренд\". 54 % от респондентите са на мнение, че предсрочни парламентарни избори не се необходими.Има повишение в делът на тези, които виждат нужда от предсрочни избори. От 21% през декември 2017 г. желаещите предсрочни избори са станали 30% през юли 2018 г.Изследването сочи, че сред привържениците на идеята за предсрочни избори преобладаващата част са симпатизанти на БСП.Промяна в отношението на българите към партийните лидери не се наблюдава. Бойко Борисов остава най-предпочитаният политик - 39% от респондентите имат положително отношение към него. След премиера най-предпочитани са Красимир Каракачанов (36%) и Корнелия Нинова (28%). През юли Валери Симеонов успява да покачи положителното си отношение с 4%.Българите са по-скоро оптимисти за бъдещето на държавата. Оптимистично настроени са 48% срещу 40% песимисти. Сред най-младите повече от два пъти са оптимистите за сметка на песимистите, докато при тези над 70 години съотношението е 1 към 3 в полза на песимистите.Малко над една четвърт от респондентите пък очакват икономическото положение да се подобри в следващата една година, докато малко под една пета смятат, че ще се влоши. Над 40% и най-голям дял остават тези, които не очакват промяна в следващата една година. Данните за очакванията относно жизнения стандарт са напълно сравними с тези за икономическото положение в страната.Зависимост има във възрастта. Отново по-младите са по-оптимистично настроени. Респондентите между 18 и 39 години са с най-оптимистични очаквания за икономическото положение в страната и жизнения си стандарт.", "date": "2018.07.19", "title": "Повечето българи не искат предсрочни избори"}
{"url": "https://news.bg/world/putin-otnosheniyata-sas-sasht-sa-mnogo-po-loshi-ot-tezi-prez-studenata-voyna.html", "text": "Президентът на Русия Владимир Путин заяви, че отношенията на Москва с Вашингтон са \"много по-лоши\" в много аспекти от тези по време на Студената война, информират руски медии.Проблемите между Русия и САЩ се трупат от години и не могат да бъдат разрешени веднага, подчерта той по време на среща с посланици и постоянни представители.Руският лидер също отбеляза, че е започнала работа за изграждане на по-добри отношения с Вашингтон, но предупреди за различни \"сили\" в САЩ, които потенциално могат да пожертват тези отношения за \"лични интереси\".Според него първата среща с Доналд Тръмп е \"успех\".Американско-руските отношения \"в някои случаи са по-лоши от тези по време на Студената война\", но срещата с Тръмп позволи да се тръгне по \"пътя към положителна промяна\", каза Путин.\"Виждаме, че има сили в САЩ, които са готови да пожертват руско-американските отношения за сметка на амбициите си\", изтъкна Путин в реч пред руски посланици в Москва.\"Ще видим как ще се развият нещата\", каза той и изрази безпокойство, че \"сили\" в САЩ се опитват да предотвратят подобряване на отношенията, предимно сътрудничеството в Сирия и в контрола над оръжията.Президентът на Русия предупреди за опасността от влошаване на отношенията между двете държави, като разясни, че договорът за редуциране на стратегическите оръжия СТАРТ ще изтече до една година и половина, ако сега не започне работа за удължаването му.Русия остава отворена за контакт със САЩ, отбеляза той.Путин се срещна с президента на САЩ Доналд Тръмп в понеделник в Хелзинки. Двамата президенти обявиха, че разговорите са голям успех и преломен момент към изграждане на по-добри отношения между двете държави.Междувременно руският лидер предупреди, че има сериозен риск от изостряне на ситуацията в Югоизточна Украйна, тъй като Киев не желае мирно разрешаване на конфликта.Президентът на Русия поръча промяна във външната политика на страната. Според него тя трябва да е предимно икономически ориентирана и рационална.", "date": "2018.07.19", "title": "Путин: Отношенията със САЩ са много по-лоши от тези през Студената война"}
{"url": "https://news.bg/world/video-izoblichi-ohranitel-na-makron-biesht-protestirasht.html", "text": "Прокуратурата във Франция започна предварително разследване, след като един от началниците на охраната на президента Еманюел Макрон е заснет да удря протестиращ на демонстрация в Париж. Помощникът на държавния глава незаконно е облякъл полицейска униформа, пише \"Гардиън\".Прокуратурата разследва за възможно повдигане на обвинения в насилие, извършено от държавен служител, както и за фалшиво представяне като полицай и незаконно носене на полицейска униформа.Видеото, публикувано от \"Монд\", потенциално уврежда имиджа на френския президент, защото Александър Бенала e високопоставен служител в охраната в Елисейския дворец.Преди Бенала е работил като телохранител и никога не е постъпвал в полицията. Той е поискал разрешение за еднодневна отпуска, за да \"наблюдава полицейските операции\" на Деня на труда на 1 май, когато бяха организирани демонстрации.Видеото показва Бенала на площад в Париж, където силите за борба с безредиците използват сълзотворен газ и изтласкват протестиращи. Бенала, който носи полицейска каска, първо се вижда да сграбчва и дърпа жена, а после удря млад мъж.След като \"Монд\" съобщи за инцидента през май, Елисейският дворец взе решение да отстрани Бенала от работа за две седмици и после го остави на административна длъжност.Бенала често е до Макрон по време на събития.", "date": "2018.07.19", "title": "Видео изобличи охранител на Макрон, биещ протестиращ"}
{"url": "https://news.bg/politics/patriotite-rakoplyaskat-na-kzk.html", "text": "Патриотите приветстват решението на Комисията за защита на конкуренцията (КЗК) да спре сделката с \"Инерком\". КЗК доказа, че има държавни органи, които си вършат работата обективно и независимо, посочи Искрен Веселинов.Антимонополният орган не се страхувал да взема решения, дори те да не са в интерес на чужди инвеститори. Обединените патриоти тепърва щели да се запознават с мотивите.Втората спирачка за сделката, по думите му, е КЕВР.Смятам, че българските потребители трябва да бъдат спокойни, подчерта Веселинов. Според него държавата може да е най-добрият стопанин на тази стратегическа инфраструктура.Припомняме, от своя страна ГЕРБ коментираха лаконично, чче това е решение на независим орган. Енергийният министър Теменужка Петкова посочи, че сме правова държава и компетентният орган е КЗК. Енергийната сигурност никога не е била застрашена, успокои тя.На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП бе създадена и в парламента на 14 март, която заседава под председателството на Жельо Бойчев и завърши с не много ясен резултат и искания за още информация. Малко след това самият Жельо Бойчев обяви, че се оттегля от парламента.Въпреки че по време на срещата в МС между премиера Борисов и Гинка Върбакова е заявен интерес на държавата към активите на ЧЕЗ, после се разбра, че .От БСП  за спиране на сделката и поискаха държавата да си върне наплъно контрола в енергетиката.Според социалистите зад  и поискаха намеса на контролните органи.", "date": "2018.07.19", "title": "Патриотите ръкопляскат на КЗК"}
{"url": "https://news.bg/energy/ot-inerkom-sa-iznenadani-ot-reshenieto-na-kzk-za-zabrana-na-sdelkata-s-chez.html", "text": "От \"Инерком\" са изненадани от решението на Комисията за защита на конкуренцията да забрани концентрацията между \"Инерком България\" ЕАД и дружествата от групата на ЧЕЗ в България.Това съобщение се получи малко повече от час на електронната ни поща, след като стана ясно решението на Комисията за защита на конкуренцията (КЗК) за забрана да бъде купено електроразпределителното дружество за Северозападна България и София ЧЕЗ  от дружеството \"Инерком България\" ЕАД.От \"Инерком България\" ЕАД информират, че внимателно ще анализират мотивите за решението на Регулатора и до дни ще обявят както тяхното становище за забраната, така и последващите действия, които ще предприемат.Припомняме, по-рано днес стана ясно, че от .Забраната е наложена върху придобиването на контрол от страна на \"Инерком България\" ЕАД върху \"ЧЕЗ България\" ЕАД, \"ЧЕЗ Разпределение България\" АД, \"ЧЕЗ Електро България\" АД, \"ЧЕЗ Трейд България\" ЕАД, \"Фри Енерджи Проджект Орешец\" ЕАД, \"Бара Груп\" ЕООД.Мотивът е, че с тази покупко-продажба се заплашва конкуренцията на пазара.Коментарът на енергийния министър Теменужка Петкова за решението на КЗК беше, че това е решение на независим орган. Енергийната сигурност никога не е била застрашена, успокои Петкова и увери, че държавата е на своето място. ЕРП-тата работят по установените правила, подчерта министърът. да спре сделката с \"Инерком\". КЗК доказа, че има държавни органи, които си вършат работата обективно и независимо, заяви Искрен Веселинов.. Това решение (на КЗК - б.р.), се вписва в дебата, иницииран от левицата, заяви на брифинг в парламента депутатът Крум Зарков. Тази сделка не отговаря на изискванията, смята той.Председателят на Комисията за енергийно и водно регулиране .\"Коментар по това решение може да направят само представители на Комисията за защита на конкуренцията (КЗК), както и КЗК не коментира решенията на КЕВР, по същия уважителен начин като председател на КЕВР не бива и не мога да коментирам решенията на КЗК\", заяви Иванов за спряната сделка между ЧЕЗ и Инерком.Предстои , които са изложени върху 28 страници, стана ясно от думите на Иван Иванов.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП бе създадена и в парламента на 14 март, която заседава под председателството на Жельо Бойчев и завърши с не много ясен резултат и искания за още информация. Малко след това самият Жельо Бойчев обяви, че се оттегля от парламента.Въпреки че по време на срещата в МС между премиера Борисов и Гинка Върбакова е заявен интерес на държавата към активите на ЧЕЗ, после се разбра, че .От БСП  за спиране на сделката и поискаха държавата да си върне наплъно контрола в енергетиката.Според социалистите зад  и поискаха намеса на контролните органи.", "date": "2018.07.19", "title": "От \"Инерком\" са изненадани от решението на КЗК за забрана на сделката с ЧЕЗ"}
{"url": "https://news.bg/int-politics/tramp-iska-demokrata-baydan-za-sapernik-na-prezidentski-izbori.html", "text": "Доналд Тръмп коментира CBS, че се надява бившият вицепрезидент Джо Байдън да бъде кандидатът на демократите за президент на изборите през 2020 г. Той смята, че Байдън е мечтан противник, тъй като няма много успехи в по-ранните си президентски опити.\"Вижте, Джо Байдън се е опитвал три пъти, никога не е получил повече от 1%, а президентът Обама го извади от боклука и всички бяха шокирани, че го направи\", обясни Тръмп. Той допълва, че Байдън е \"приемлив\", след като Обама го избира за вицепрезидент, но счита, че \"никога не би могъл да направи нищо\".Тръмп добави, че няма да има нищо против да се изправи и срещу някой от другите потенциални кандидати на демократите. \"Вероятно има група от седем или осем в момента. Бих искал, наистина бих искал да се кандидатирам срещу някой от тях\", отбеляза той.Байдън, който неуспешно се кандидатира за президент през 1988 и 2008 г. коментира, че ще реши до януари 2019 г. дали ще се опита отново за изборите през 2020 г.", "date": "2018.07.19", "title": "Тръмп иска демократа Байдън за съперник на президентски избори"}
{"url": "https://news.bg/crime/sadat-varna-obvinenieto-ot-batakgeyt.html", "text": "Спецсъдът върна обвинението срещу Петър Паунов.Състав на Специализирания наказателен съд прекрати делото срещу подсъдимия кмет на Батак Петър Паунов и го върна на прокуратурата.Петър Паунов е обвинен, че е превишил правата си като кмет и е продал 100 кв. метра държавна земя, в района на язовир Батак. Така Паунов е облагодетелствал общината и трето лице с 2400 лева.Според защитата на кмета адвокат Виктор Михайлов - налице са редица нарушения в обстоятелствената част на обвинителния акт и те са основание да се прекрати делото.Съдът не уважи исканията на защитата, но въпреки това върна обвинението с мотив процесуално нарушение, но друго.Според съда на обвиняемия му е вменено да извърши престъпление в изземване и осъществяване на чужди отговорности. Съдът счите, че земята е част от Горския фонд на страната и единствено министърът на земеделието, храните и горите би могъл да се разпорежда с продажбата на земи.Припомняме, обвинението срещу Петър Паунов стана известно като \"Батакгейт\" и беше един от случаите  и .", "date": "2018.07.19", "title": "Съдът върна обвинението от Батакгейт"}
{"url": "https://news.bg/politics/babh-sazdade-natsionalen-krizisen-shtab-za-zarazite-po-zhivotnite.html", "text": "Със заповед на шефа на Българската агенция за безопасност на храните (БАБХ) Дамян Илиев в Централното управление на агенцията се създава Национален кризисен щаб във връзка с усложнената епизоотична обстановка в страната.Под \"усложнената епизоотична обстановка в страната\" БАБХ има предвид ситуацията с чумата по дребните преживни животни, обстановката около болестта африканска чума при свинете, както и заболяванията инфлуенца (грип) по птиците.Задълженията на Националния кризисен щаб включват да се провеждат ежеседмични събрания, с които да се подпомага изпълнителният директор на БАБХ в процеса на вземане на решения. Щабът трябва да обезпечава необходимите физически и технически ресурси за координация и изпълнение на различните задачи, необходими за профилактика, ограничаване и ликвидиране на заболяванията. Звеното също така трябва да събира, обобщава и анализира информация за епизоотичната обстановка в страната, както и да поддържа постоянна готовност за борба с трите заболявания при животните, споменати горе.Сред функциите на кризисния щаб са още да ръководи, координира и контролира дейността на областните епизоотични комисии и регионалните кризисни центрове в страната. Щабът трябва и да следи информацията за заболяванията от други държави членки на ЕС и трети страни и да поддържа връзка с международните ветеринарни организации.Други задължения на Националния кризисен щаб са:Освен посоченото досега, при необходимост към Националния кризисен щаб може да се привличат и специалисти от други ведомства и ветеринарномедицински научни институти.Националният кризисен щаб във връзка с усложнената епизоотична обстановка в страната ще бъде в състав:Контролът по изпълнението на заповедта се възлага на заместник изпълнителния директор на БАБХ Тодорка Янковска-Стефанова.", "date": "2018.07.19", "title": "БАБХ създаде Национален кризисен щаб за заразите по животните"}
{"url": "https://news.bg/int-politics/pet-darzhavi-se-prisaedinyavat-kam-sanktsiite-na-es-sreshtu-rusiya.html", "text": "Черна гора, Албания, Норвегия, Украйна и Грузия се присъединяват към санкциите на ЕС, наложени срещу Русия поради анексирането на Крим, които са в сила до 23 юни 2019 г., съобщава Федерика Могерини, върховен представител на ЕС по въпросите на външните работи и политиката за сигурност.\"Държавите кандидатки Черна гора и Албания, както и Норвегия, която е член на Европейското икономическо пространство, Украйна и Грузия, се придържат към тази декларация. Те ще гарантират, че техните национални политики са в съответствие с това решение на Съвета\", коментира тя.Могерини заяви, че Европейският съюз взема предвид този ангажимент и го приветства. На 18 юни Съветът на ЕС удължи санкциите срещу Русия за анексирането на Крим до 23 юни 2019 г.Също така, ЕС възнамерява да наложи санкции срещу 6 души, участващи в изграждането на моста в Керч. През 2016 г. САЩ поставят седем руски компании, свързани с изграждането на Керченския мост в списъка със санкции.През юли 2017 г. Русия, в нарушение на санкциите, доставя газови турбини, произведени от германския концерн \"Сименс\" до Крим. Това накара ЕС да наложи допълнителни санкции срещу Русия.", "date": "2018.07.19", "title": "Пет държави се присъединяват към санкциите на ЕС срещу Русия"}
{"url": "https://news.bg/world/parlamentat-na-makedoniya-prie-deklaratsiya-za-chlenstvo-v-nato.html", "text": "Парламентът на Македония единодушно прие декларация, която подкрепя присъединяване на страната към НАТО, информира МИА.Декларацията е приета със 76 гласа, като няма против и въздържали се.Депутатът от управляващата партия Социалдемократически съюз на Македония /СДСМ/ Хари Локвенец заяви, че присъединяването на Македония към НАТО директно ще донесе сигурност и стабилност, а също индиректно ще доведе и до икономически ползи.Драган Данев от ВМРО-ДПМНЕ заяви, че партията му ще подкрепи декларацията и силно ще допринесе по пътя на Македония към пълноправно членство в Алианса.", "date": "2018.07.19", "title": "Парламентът на Македония прие декларация за членство в НАТО"}
{"url": "https://news.bg/world/ispaniya-ottegli-zapovedite-za-arest-na-puchdemon-i-drugi-petima-katalunski-lideri.html", "text": "Върховният съд на Испания оттегли заповедите за екстрадиране на шестима каталунски политици, издирвани по обвинения в бунт, информира АП.Сред тях са и Карлес Пучдемон, бившият лидер на Каталуния, който избяга в Белгия, за да избегне арест, но беше задържан в Германия след визита във Финландия.Преди няколко седмици германски съд постанови, че Пучдемон не може да бъде върнат в Испания по обвинения в бунт, а само по обвиненията в злоупотреба с държавни средства.Съдия Пабло Ларена отбелязва в решението си, че е оттеглил международните заповеди за арест на шестима каталунци. Но съдията подчерта, че испанската заповед за арест остава в сила.Вероятно сепаратисткото движение в Каталуния ще определи съдебното решение като голяма победа срещу централното правителство в Мадрид.Обвиненията срещу каталунските политици са във връзка с незаконния референдум през миналата година за независимост на Каталуния от Испания и последвалото едностранно обявяване на Каталуния за независима държава.Припомняме, в края на март Пучдемон беше задържан в Германия, докато пресичаше границата на страната с Дания. Пучдемон успя да напусне Финландия, въпреки опитите на властите в страната да го арестуват на основание на международната заповед за арест, която беше издадена спрямо него. Пучдемон се връщаше от Финландия към Белгия.", "date": "2018.07.19", "title": "Испания оттегли заповедите за арест на Пучдемон и други петима каталунски лидери"}
{"url": "https://news.bg/crime/prokuraturata-proveryava-neprovereniya-polet-prez-letishte-sofiya.html", "text": "От Прокуратурата започнаха проверка на полета, преминал през . Това заяви Румяна Арнаудова, - говорител на главния прокурор Сотир Цацаров по време на брифинг.По време на проверката ще бъде изискан летателният план, както и мястото на преминаване на самолета. \"Ако един полет се заяви, че трябва да бъде осъществен - най-малко метеоролозите и ръководителите на движение трябва да дадат разрешение\", коментира Арнаудова.Според наредба на Министерство на транспорта, следва да се осъществи граничен, митнически и други видове контрол.В крайна сметка наистина на такава транспортна проверка, като останалите негови спътници - не са. Проверка е преминал само пилотът. Лицата, които са преминали с него, са изчаквали в помещение, за да им бъде направена проверка, но никои от граничните служби не са дошли, след което са били отведени към полета и като цяло не са възприели извършване на нарушение от собствена гледна точка, заяви Арнаудова.Предстои да се установи това нарушение от кого е било осъществено - от служителите на Гранична полиция или от служителите на летище \"София\".Граничните полицаи трябва да бъдат уведомени от служителите на летище \"София\", че има полет за обработване.Прокуратурата ще проверява още целта на незаконното преминаване през границата. \"Ние ще трябва да установим умисъла. Трябва да установим точната траектория на движение на този самолета\", каза още Арнаудова.\"Можем да кажем - започваме проверка и когато приключи, ще ви уведомим за решението на прокурора\", увери говорителят на главния прокурор.", "date": "2018.07.19", "title": "Прокуратурата проверява непроверения полет през летище \"София\""}
{"url": "https://news.bg/world/darzhavnata-duma-prie-na-parvo-chetene-reformata-za-pensionirane.html", "text": "Руските депутати одобриха изключително непопулярния план на правителството за вдигане на възрастта за пенсиониране, предизвикал протести и рекорден спад на рейтинга на президента Владимир Путин, информира АФП.В изключително необичаен ход комунистите, либералдемократите и партия \"Справедлива Русия\" отхвърлиха законопроекта за вдигане на възрастта за пенсиониране при мъжете до 65 г. и при жените до 63 г.Общо 327 депутати в долната камара на парламента гласуваха в подкрепа на проектозакона на първо четене, а 102 законодатели гласуваха против.В средата на юни премиерът Дмитрий Медведев заяви, че правителството иска да вдигане възрастта за пенсиониране при мъжете с пет години - от 60 на 65 г., и при жените с осем години - от 55 на 63. Предложената реформа е с цел облекчаване на натиска над държавната хазна. За първи път от 90 г. се предлага вдигане на пенсионната възраст.По-рано днес в Москва бяха организирани протести във връзка с реформата.Според правителството реформата е неизбежна.Пред парламента министърът на труда Максим Топилин защити законопроекта, подчертавайки, че настоящата пенсионна система е от 30-те години на миналия век, когато продължителността на живот е \"напълно различна\".\"\", смята той.В сряда либералният \"Ведомости\" писа, че депутати са \"съветвани\" да не критикуват Путин, който се опитва да се дистанцира от законопроекта. Но депутати от Комунистическата партия поискаха Путин да заеме обществена позиция по въпроса. Те цитираха коментар на руския лидер от 2005 г., че няма да има вдигане на пенсионната възраст в Русия, \"докато съм президент\".Социологическо проучване на Всеруския център за изследване на общественото мнение (ВЦИОМ) показва, че рейтингът на Путин е паднал с рекордни 14% в рамките на две седмици от 78% до 64% през юни.Повече от 80% от руснаците не одобряват реформата. Близо 3 милиона души се подписаха под петиция срещу промените.", "date": "2018.07.19", "title": "Държавната дума прие на първо четене реформата за пенсиониране"}
{"url": "https://news.bg/int-politics/gartsiya-planira-bezhanski-tsentrove-v-kontinentalnata-si-chast.html", "text": "Гръцкото правителството планира преразглеждане и нов подход към кризата с бежанците, както на административно, така и на бюджетно ниво, докато министърът по миграцията Димитрис Витсас коментира, че Гърция е отворена за двустранни дискусии за кризата, съобщава \"Катимерини\".Стотици нелегални мигранти пристигат на егейските острови всяка седмица от съседна Турция и се насочват към вече пренаселените лагери, а гръцките власти се опитват да ограничат проблема.Витсас коментира, че ще бъдат създадени три нови приемни съоръжения в континенталната част на Гърция, за да се осъществи преместване на повече мигранти от островите.Междувременно е изготвено законодателно изменение, основно насочено към централизиране на управлението на проблема с бежанците. Новото изменение ще постави контрола в министерството, както по отношение на управлението, така и по отношение на бюджета. Предвиждат и нов отдел, който да ускорява процеса по прехвърляне на мигранти от егейските острови към континента.Няма да има нови съоръжения на островите, въпреки че се търси по-голямо място, което да замени пренаселеният център в Самос. Ако правителството и местните власти не успеят да се споразумеят за ново място, тогава съществуващото съоръжение в пристанище Вати ще бъде разширено.Съществува и местна опозиция срещу разширяването на лагерите в Лесбос. Условията в центъра Мория са се влошили поради високите температури и факта, че канализационната система изисква подмяна.Според данни на министерството, около 5569 мигранти живеят в и около бежанския център Мория, два пъти повече от капацитета ми, който е 3 100 души.", "date": "2018.07.19", "title": "Гърция планира бежански центрове в континенталната си част"}
{"url": "https://news.bg/energy/toplofikatsiya-sofiya-plashta-direktno-na-bulgargaz.html", "text": "\"Топлофикация София\" да плаща директно на \"Булгаргаз\" текущите вземания от продажбата на високоефективна електроенергия, за да се изплати част от дълга на дружеството. Това решение е взето на среща в Министерството на енергетиката с представители на двете дружества, Столична община и Столичен общински съвет и енергийният министър Теменужка Петкова. Срещата бе проведена във връзка с натрупани задължения на \"Топлофикация София\" АД към \"Булгаргаз\" ЕАДПеткова обясни, че \"Булгаргаз\" като доставчик на природен газ и \"Топлофикация София\" имат специфични задължения към обществото.Тя посочи, че столичната топлофикация е най-големият клиент на \"Булгаргаз\" и представлява 35% от общата консумация на природен газ в страната.", "date": "2018.07.19", "title": "\"Топлофикация-София\" плаща директно на \"Булгаргаз\""}
{"url": "https://news.bg/regions/na-lovtsite-razdavat-probi-za-afrikanska-chuma-i-trihineloza-po-prasetata.html", "text": "Раздават 40 000 комплекта за вземане на проби за изследване наличието на трихинелоза и  по дивата свиня на стопанисващите дивеча в страната, съобщиха от Изпълнителната агенция по горите. Комплектите ще бъдат дадени до края на седмицата на всички ловностопански райони на страната, за да изследват отстреляните диви свине.В комплекта има вакумтейнери за кръв, контейнери за органни проби, пликове, писмо. В писмото се описват датата и мястото на отстрела, възрастта, пола, килограмите на дивата свиня.Пробите се изпращат по най-бързия начин до лаборатория, определена от БАБХ. Списъкът с лабораториите и техните адреси са изпратени с указанията, като е предвидено намаление на цената за изследване на месото от дива свиня. Тези изследвания за трихинелоза и АЧС са задължителни и отговорността е на ловците.Към момента пробите са в регионалните дирекции по горите. На директора на Изпълнителна агенция по горите от 6 юли 2018 г. са изпратени указания за мерките, които трябва да вземат ловците при отстрел на дива свиня.От навременното вземане на проби и изпращането им веднага ще бъдат определени и ограничени териториите при възникване на тези опасни болести в нашата страна. Те могат да доведат до заразяване не само на дивите свине, но и до значителни стопански и икономически загуби.От Изпълнителната агенция по горите призовават ловците стриктно да спазват наложените мерки от Министерството на земеделието, храните и горите и Изпълнителната агенция по горите.", "date": "2018.07.19", "title": "На ловците раздават проби за африканска чума и трихинелоза по прасетата "}
{"url": "https://news.bg/world/rusiya-prodalzhava-da-vsyava-raznoglasiya-v-sasht-predupredi-shefat-na-fbr.html", "text": "Директорът на ФБР Кристофър Рей заяви, че Русия продължава да използва фалшиви новини, пропаганда и тайни операции за всяване на разногласия между американците по горещи теми, информира АП.Рей застана зад оценката на разузнаването, че Москва се е намесила на президентските избори през 2016 г., отхвърляйки твърденията на президента на Русия Владимир Путин, че страната му не е замесена.\"Той има свой поглед. Мога да ви кажа каква е моята позиция\", заяви Рей в началото на форум по въпросите на сигурността в Аспен, Колорадо.\"Позицията на разузнавателната общност не е променена. Моята позиция не е променена\", подчерта той.Рей също отхвърли предложението на Путин да позволи на САЩ достъп до 12 руски агенти, обвинени за намеса на изборите в САЩ в замяна разпитването на американци от Кремъл.Белият дом съобщи, че обсъжда предложението. Рей го отхвърли.Русия и до днес продължава да провежда зловредни операции за оказване на влияние, подчерта директорът на бюрото.Според него Москва агресивно се опитва да всява разногласия и разделение в САЩ.\"За мен това е заплаха, на която трябва да отговорим много сериозно и с яростна решимост\", категоричен е той.По думите му Русия не е единствената държава, която заплашва САЩ. Той посочи и Китай.Китай иска да замени САЩ като най-силния икономически двигател на света.", "date": "2018.07.19", "title": "Русия продължава да всява разногласия в САЩ, предупреди шефът на ФБР"}
{"url": "https://news.bg/disasters/mvnr-nyama-informatsiya-za-postradali-balgari-na-havaite.html", "text": "Няма информация за пострадали българи от изригването на вулкана Килауеа на остров Хавай. Това съобщиха от Министерството на външните работи, позовавайки се на информация от посолството на България във Вашингтон и генералното консулство в Лос Анджелис.Генералното консулство на България в Лос Анджелис, САЩ, следи непрекъснато ситуацията, увериха от ведомството.Припомняме, от 3 май 2018 г. вулканът Килауеа на остров Хавай е в непрекъсната активност. Той е във вулканичен парк, в чийто периметър от началото на изригването всички са евакуирани.В близост до вулкана се допускат отделни туристически групи с плавателни съдове, които да наблюдават изригването на вулкана. В сряда, 18 юли, туристическо корабче бе засегнато от изригваща лава. От инцидента бяха ранени 23 туристи.От Министерството на външните работи препоръчва на българските граждани да се въздържат от подобни турове в района на вулкана и да следят и да се съобразяват с официалните разпоредби за сигурност и безопасност на местните власти.Дежурен телефон на генералното консулство в Лос Анджелис за спешни случаи: +1 310-437-3606.Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.", "date": "2018.07.19", "title": "МВнР: Няма информация за пострадали българи на Хаваите"}
{"url": "https://news.bg/energy/kzk-zabrani-na-inerkom-da-kupi-chez.html", "text": "Комисията за защита на конкуренцията забрани на Инерком да купи ЧЕЗ. Забраната е наложена върху придобиването на контрол от страна на \"Инерком България\" ЕАД върху \"ЧЕЗ България\" ЕАД, \"ЧЕЗ Разпределение България\" АД, \"ЧЕЗ Електро България\" АД, \"ЧЕЗ Трейд България\" ЕАД, \"Фри Енерджи Проджект Орешец\" ЕАД, \"Бара Груп\" ЕООД.По време на проучването от страна на Комисията станало ясно, че подобна сделка заплашва конкуренцията на пазара. Това е решение на независим орган. Това беше лаконичният коментар на ГЕРБ за решението на КЗК. Енергийният министър Теменужка Петкова посочи, че сме правова държава и компетентният орган е КЗК. Енергийната сигурност никога не е била застрашена, успокои Петкова. Държавата е на своето място, енергийната сигурност е защитена, подчерта тя. ЕРП-тата работели по установените правила.Според КЗК сделката поражда и вертикални ефекти на пазарите надолу по веригата.Относно пазара на разпределението на електрическа енергия придобиваната група е с естествено монополно положение, посочват от Комисията.Паралелно, ЧЕЗ Електро България\" АД и \"ЧЕЗ Трейд България\" ЕАД, формират съществен пазарен дял на база търгувани количества ел. енергия на свободния пазар.Проблем пред изкупуването се оказаха шестте фотоволтаични централи, които групата на \"Инерком\" притежава. Според КЗК с осъществяването на планираната сделка придобиващата контрол група, в качеството си на производител на електрическа енергия от фотоволтаици, ще има съществено предимство пред останалите производители на електрическа енергия от ФтЕЦ.Търговците под контрола на придобиващата група от своя страна, като част от вертикално интегрираната група ЧЕЗ, биха имали предимство пред останалите търговци на ел. енергия, използвайки достъпа до електроразпределителната мрежа на ЧЕЗ да доставят ел. енергия на клиенти, присъединени към разпределителната мрежа, която обхваща административните области София, София Област, Благоевград, Перник, Кюстендил, Видин, Враца, Монтана, Ловеч и Плевен, смятат от комисията.\"Налице е хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи. Също така, сделката поражда и вертикални ефекти на пазарите, разположени надолу по веригата, а именно пазарите на разпределение на електрическа енергия, на снабдяване идоставка на електрическа енергия, на търговията с електрическа енергия и на свързаните с търговията услуги по координиране на балансиращи групи\", се казва в решението.На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП бе създадена и в парламента на 14 март, която заседава под председателството на Жельо Бойчев и завърши с не много ясен резултат и искания за още информация. Малко след това самият Жельо Бойчев обяви, че се оттегля от парламента.Въпреки че по време на срещата в МС между премиера Борисов и Гинка Върбакова е заявен интерес на държавата към активите на ЧЕЗ, после се разбра, че .От БСП  за спиране на сделката и поискаха държавата да си върне наплъно контрола в енергетиката.Според социалистите зад  и поискаха намеса на контролните органи.", "date": "2018.07.19", "title": "КЗК забрани на \"Инерком\" да купи ЧЕЗ"}
{"url": "https://news.bg/regions/remontirat-kolonite-na-viadukt-korenishki-dol-na-am-hemus.html", "text": "При 36-ти км на АМ \"Хемус\" се ремонтират носещите колони на виадукт \"Коренишки дол\", припомниха от агенция \"Пътна инфраструктура\".Ремонтът започна на 20-ти април т. г. В момента движението по моста в посока София е двупосочно в платното за Варна. Ремонтират се стълбове 3, 4, 5 и 6 в посока София.Движението е ограничено, за да се ограничат вибрациите от преминаващите превозни средства. По този начин се осигурява безопасна работа на строителите, работещи по стълбовете на съоръжението. То не е обновявано от 1986 г., припомнят от АПИ.До завършване на ремонта трафикът е пренасочен двупосочно в платното за Варна. Осигурени са по една лента за Варна и една за София. Скоростта е ограничена до 50 км/ч. От агенцията припомнят на шофьорите да карат внимателно, да не предприемат изпреварвания в участъка и да спазват стриктно поставената сигнализация и въведеното ограничение на скоростта.За да се ограничи натоварването на виадуктите в ремонт, движението на камионите над 12 т по АМ \"Хемус\" е ограничено в отсечката от 30-ти до 47-ми километър. Те се отклоняват при 30-ти км от пътен възел \"Витинска река\" по път I-1 София - Ботевград и път II-17 Околовръстен път на Ботевград, след което се връщат обратно на АМ \"Хемус\" при 47-ми км при пътен възел \"Ботевград\" и обратно. Като алтернативен маршрут за тежкотоварните автомобили може да се използва и път II-16 София-Своге-Мездра през Искърското дефиле.Гражданите и транспортните фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ - www.api.bg, lima.api.bg, както и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2018.07.19", "title": "Ремонтират колоните на виадукт \"Коренишки дол\" на АМ \"Хемус\""}
{"url": "https://news.bg/politics/karakachanov-ne-vizhda-problemi-v-koalitsiyata.html", "text": "Единни в многообразието били обединените патриоти. Тази позиция изрази военния министър и лидер на ВМРО Красимир Каракачанов.Няма никакви проблеми, отчете той. Вчера герберът Данаил Кирилов най-добре описал ситуацията със Закона за обществените поръчки -ЗОП. Според Каракачанов не се обслужвали интереси на бизнесмени с поправките.И вчера е разговаряно с премиера по темата, стана ясно от думите навоенния министър. В отговор на въпрос на News.bg Каракачанов обясни, че Бойко Борисов не му е споделял да се страхува от Домусчиеви. Вчера пили кафе с премиера и Валери Симеонов и такива страхове не е споделял. Такова нещо да е казал премиера, че се страхува от някого няма, отсече военният министър.Той обаче критикува начина, по който от НФСБ са скочили на темата. Това трябвало да става с диалог. Умората си казвала думата, според лидера на ВМРО.За мен коалицията Обединени патриоти е една добра основа, коментира Каракачанов на въпрос за една евентуална раздяла в групата.Не трябвало да се уточняват нещата чрез шум в системата, по мнението му. Обществото имало нужда от сигнали за единение и обединение.Красимир Каракачанов критикува опозицията за умишленото тиражиране на неверни информации за чумата. Това е идиотизъм, граничещ с престъпление, заяви военният министър. Не се целяло умишлено изгонване на хората от Странджа, за да се заселят там мигранти. Не трябвало с нихилизъм и разграбване на държавата да се взема властта.Обединените патриоти щели да са обединени, по думите му. А за отношенията между Волен Сидеров и Валери Симеонов каза: \"Там има история на тези взаимоотношения от 2005-2006. Техните отношения са исторически сложни.\" Имали различия, но ги обединявал националистическия подход за управление на държавата.", "date": "2018.07.19", "title": "Каракачанов не вижда проблеми в коалицията"}
{"url": "https://news.bg/int-politics/ruski-poslanik-v-sasht-opredelya-izyavleniyata-na-tramp-za-gluposti.html", "text": "Руският посланик в Съединените щати Анатолий Антонов коментира, че изявленията на президента на САЩ Доналд Тръмп за предполагаема руска намеса в президентските избори през 2016 г. са глупости, съобщава \"Интерфакс\".Тръмп коментира по-рано, че приема тезата на американското разузнаване за руска намеса в изборите, потвърждавайки, че го е казал \"много пъти преди това\". Той обясни също така, че държи руския президент Владимир Путин отговорен, защото \"той отговаря за страната\".Тръмп обясни още, че нито един президент на САЩ не е бил толкова \"твърд към Русия\", колкото той самия, но се надява на по-добри отношения между двете страни в бъдеще.Прессекретарят на Белия дом Сара Сандърс заяви на пресконференцията, че президентът и неговата администрация предприемат \"смели стъпки\" за защита на целостта на американските избори, за да предотвратят бъдещи намеси \"както са правили в миналото\".", "date": "2018.07.19", "title": "Руски посланик в САЩ определя изявленията на Тръмп за глупости"}
{"url": "https://news.bg/entertainment/astronomi-otkriha-oshte-10-luni-okolo-yupiter.html", "text": "Астрономи откриха още 10 малки луни около Юпитер. Така общият им брой е 79, пише британският журнал Nature.Едно от откритията е \"странна птица\", която се движи в противоположна посока на съседите си.Откриването на луните ще помогне за допълнително разбиране на историята на зараждането на Слънчевата система.Съществуването на толкова много малки луни предполага, че те са се появили след космически сблъсък, който е довел до формирането на Юпитер преди повече от 4 милиарда години.\"Те не са се формирали с планетата, но най-вероятно са уловени от планетата по време или след епохата на формиране на планетата\", коментира Скот Шепърд, астроном в Департамента за земен магнетизъм към Учреждението Карнеги за наука във Вашингтон.Екипът на Шепърд обикновено търси обекти отвъд Плутон и понякога забелязва планетни спътници по време на тези проучвания. През миналата година групата съобщи за още две луни около Юпитер. При този случай учените гледаха за голяма предполагаема планета, известна като Планета 9. Юпитер е в същата част на Космоса.Новите луни са засечени с 4-метровия телескоп \"Виктор Бланко\" в Чили.Спътниците са малки - между 1 и 3 километра. Седем от тях са на повече от 20 километра от Юпитер и в противоположна посока на ротацията на планетата. Това ги поставя в категория, известна като ретроградна луна.Осмата луна е по-различна, защото се движи в същата част на Космоса като ретроградна луна, но е проградна ( същата посока като въртенето на Юпитер около оста).Деветата и десетата новооткрити луни са по-близо до Юпитер, които се движат в същата посока на планетата.", "date": "2018.07.19", "title": "Астрономи откриха още 10 луни около Юпитер"}
{"url": "https://news.bg/politics/publikuvaha-zapovedta-za-evtanaziraneto-na-zhivotnite-ot-vtoroto-ognishte-na-chuma.html", "text": "Министерството на земеделието, храните и горите публикува заповедта на БАБХ за евтаназирането на животните в констатираното второ огнище на чума по дребните преживни животни в град Болярово, община Болярово, област Ямбол.По-рано днес министърът на вътрешните работи Валентин Радев заяви на брифинг, че . Министърът даде две причини за това - ще се изчакат резултатите от поробите от съседни население места, както и създалото се \"разколебано политическо доверие\", визирайки думи на лидера на БСП Корнелия Нинова, която е заявила вчера на протеста на животновъдите пред МС: \"не успяха да ни убедят, че има чума\".В заповедта БАБХ обявява вторично възникнало огнище на болестта чума по дребните преживни животни в животновъден обект с per. № 8720-0355 в гр. Болярово, общ. Болярово, обл. Ямбол.Във връзка с това БАБХ нарежда на директора на агенцията по храните в Ямбол да организира принудителното убиване на животните. Според заповедта трябва да се умъртвят всички дребни преживни животни в засегнатия животновъден обект, както и контактните му животновъдни обекти. Това трябва да стане по хуманен начин - при спазване на изискванията за намаляване до минимум страданията на животните по време на клане или умъртвяване.БАБХ задължава местните ветеринарни власти да унищожат труповете на животните в обектите и контаминирания материал, като това трябва да стане под официален надзор и по начин, недопускащ разпространяване на болестта съгласно изискванията, посочени в регламента на ЕС - Регламент (ЕО) № 1069/2009.В заповедта пише още, че агенцията по храните в Ямбол трябва да извърши механично почистване и многократна дезинфекция на помещенията за дребни преживни животни, оборудването, транспортните средства, дворовете и улиците в и около животновъдните обекти. Освен това в засегнатите от заразата райони трябва да се извърши епизоотично проучване и проследяване през последните три седмици, преди датата на съмнение на движения на дребни преживни животни, продукти получени от тях и странични животински продукти добити от тях, фуража и на транспортните средства, свързани с посочените обекти.БАБХ нарежда собствениците на умъртвените животни да бъдат обезщетени съгласно действащите закони.Територията в радиус от 3 километра от огнищата на заразата се определят като предпазна зона. В зоната влиза целия град Болярово.Територията в радиус от 10 километра от огнището се определя като зона за наблюдение. В зоната влизат следните населени места:В тези населени места, които влизат в зоната за наблюдение, БАБХ-Ямбол трябва да преброи и актуализира данните за дребните преживни животни и животновъдните обекти в информационната система ВетИС. В населените места трябва да се извършват и ежеседмични прегледи за зараза от чума при дребните преживни животни. Всеки преглед трябва да бъде документиран.В тези населени места ветеринарните власти трябва и да взимат двойни проби от добитъка - серум и очен или носен секрет. Проба трябва да се вземе от всеки един обект с дребни преживни животни. Пробите трябва да бъдат изпратени за изследване за чума към Националния диагностичен научноизследователски ветеринарномедицински институт (НДНИВМИ).Според заповедта контрола по изпълнението на заповедта е възложен на заместник изпълнителния директор на БАБХ Тодорка Янковска- Стефанова.Заповедта е изпратена още до главния директор на главна дирекция \"Верификация на официалния контрол\" при ЦУ на БАБХ Николай Лилов, директора на дирекция \"Здравеопазване и хуманно отношение към животните и контрол на фуражите\" при ДУ на БАБХ Георги Чобанов, директора на дирекция \"Контрол на храните\" при ЦУ на БАБХ Любомир Кулински и на директорите на областните дирекции на БАБХ.", "date": "2018.07.19", "title": "Публикуваха заповедта за евтаназирането на животните от второто огнище на чума"}
{"url": "https://news.bg/world/es-sadi-ungariya-za-migrantite.html", "text": "Европейската комисия реши да влезе в съдебна битка с Унгария заради отказа на Будапеща да изпълнява правилата на ЕС за имиграцията и приема на бежанци, информира \"Ройтерс\".Комисията обяви в съобщение, че предава Будапеща на Съда на ЕС за неизпълнение на законодателството на ЕС за бежанците.Подчертава се, че унгарското законодателство, което криминализира дейността в подкрепа на бежанците при подаване на молби за убежище и пребиваване в Унгария, не e в съответствие с правила на ЕС и трябва да бъде променено.Унгария остро критикува миграционната политика на ЕС.", "date": "2018.07.19", "title": "ЕС съди Унгария за мигрантите"}
{"url": "https://news.bg/economics/zabraniha-sdelkata-za-nova-telleviziya.html", "text": "Чешкия бизнесмен Петр Келнер получи забрана да придобие \"Нова Броудкастинг Груп\" АД. Комисия за защита на конкуренцията не позволи сделката. След анализ Комисията установи, че \"Нова Броудкастинг Груп\" АД притежава значителен пазарен дял на пазара на телевизионно разпространение и между 40 и 50% от рекламния пазар на база стойност. \"Значителният брой средства за масова информация с които ще разполага обединената група, ще й даде съществено предимство пред останалите участници, предоставящи медийни услуги. По този начин, участниците в концентрацията биха имали стимул и реална възможност да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори\", казват от комисията.Намеренията на компанията PPF бяха обявени още в средата на февруари тази година. Тогава стана ясно, че тя ще плати 185 милиона евро за българската медийна група.С придобиването на групата около \"Нова телевизия\" PPF Group би станал  собственик на още редица активи с различна дейност. Келнер бе избран и за купувач на активите на Telenor у нас и в още няколко държави. Сделката се гледа от Европейската комисия и по нея все още няма решение.Припомяме, КЗК забрани и сделката запридобиването на ЧЕЗ от Инерком. ", "date": "2018.07.19", "title": "Забраниха сделката за Нова телевизия"}
{"url": "https://news.bg/int-politics/rusiya-otkazva-poseshtenie-na-lavrov-v-gartsiya.html", "text": "Моментът на планираното посещение на руския външен министър Сергей Лавров в Гърция тази есен вече не е подходящо,коментира посланикът на Русия в Атина, съобщава \"Ройтерс\".Гърция миналия месец покани Лавров да посети страната през септември, но оттогава отношенията станаха дипломатически напрегнати. и забрани на други двама руснаци да влизат в страната. Гърция ги обвинява, че се опитват да подкупват официални лица, да организират демонстрации, да осуетят сделка с Македония и влизането и в НАТО.Припомняме, Министерство на външните работи на Гърция, коментирайки изявление на официалния представител на руското външно министерство Мария Захарова, твърди, че руското външно министерство изразява \"липса на уважение към страната\", както и липса на разбиране за съвременния свят, в който държава може да има независима политика.", "date": "2018.07.19", "title": "Русия отказва посещение на Лавров в Гърция"}
{"url": "https://news.bg/politics/rumen-radev-ostavkite-ne-varshat-rabota-problemite-ostavat.html", "text": "Президентът Румен Радев се обяви за политика, чиито грешки не се изкупуват с оставки. Те нямат никакво значение за хората в Странджа, каза Радев в отговор на въпрос дали , храните и горите са достатъчни за успокояване на напрежението след масовото унищожаване на животни в Странджа.Това заяви държавният глава в авиобаза \"Граф Игнатиево\", където присъства на освещаване на параклис \"Св. Вмчк. Мина\".\"Хвърлянето на , за да компенсират реалните загуби и пропуснати бъдещи ползи и, второ, тук трябва да се приложат всеобхватни мерки, специално за този регион\", призова Румен Радев.Той недоумява как хората ще бъдат стимулирани да останат в региона, където животновъдството е единственият им поминък и препитание и призова институциите да развиват устойчива политика към пограничните райони.\", но проблемите остават и растат. Става въпрос за това как тези хора, които загубиха своя поминък, ще го възстановят\", каза Радев.Според президента, не е успял вчерашният протест на животновъди и граждани пред Министерския съвет. Животновъдите изляха мляко и подпалиха овча вълна на жълтите плочки, а полицаите удържаха хората да не влязат в сградата.По думите му вчерашната проява пред Министерския съвет, на която отиде и лидерът на опозицията Корнелия Нинова, не кореспондира изобщо с нуждите на местните стопани в района на Странджа и с тяхното виждане как да възстановят поминъка си.Запитан дали ще има заседание на Консултативния съвет за национална сигурност (КСНС) по темата, каквото бе , президентът заяви, че очаква резултатите от действията за справяне с кризата. Той иска да види ангажимента на правителството в помощ на засегнатите стопани.Относно , че по време на служебното правителство в началото на 2017 г. не са събрани достатъчно средства, Радев каза: \"Служебното правителство събра просрочени вземания от много години, особено в сферата на енергетиката. Това ме навява на мисълта, че там нарочно, от определени компании не са търсени тези вземания\".Президентът  докато правителството не пречупи собствените си виждания за това какво е правова държава, върховенство на закона, корупция, престъпност и как те се \"развъждат\" в България.\"За разлика от мониторинговите доклади, най-сетне Европейската комисия отговори на нашите амбиции за членство в еврозоната вече съвсем откровено и даже грубо, че има нужда от реални действия. Жалко е, че натискът за реални реформи идва като принуда отвън, а не по вътрешно убеждение и усещане за дълг на българското правителство към собствените граждани\", заяви държавният глава.Румен Радев призова правителството да разбере, че лобирането навън за членство в Шенген и еврозоната няма да има никакъв успех, ако не се вземат крути мерки тук, вътре в страната, за справяне с престъпността, корупцията и бедността.и гибелта на двама пилоти от българските ВВС е внесен в прокуратурата, заяви Румен Радев, който е бивш командващ на Военновъздушните сили. Той очаква отговори от страна на главния прокурор Сотир Цацаров и Министерството на отбраната.Нальотът на българските пилоти наистина е много нисък, посочи Румен Радев и отново призова за изграждане на реални отбранителни способности на България. Очаквам справедлив, обективен и прозрачен процес за придобиване на нов изтребител за българските ВВС, допълни Румен Радев.", "date": "2018.07.19", "title": "Румен Радев: Оставките не вършат работа, проблемите остават"}
{"url": "https://news.bg/politics/bsp-ochakva-i-drugite-institutsii-da-se-izkazhat-za-sdelkata-chez.html", "text": "БСП видя доказателство, че сделката с \"Инерком\" е съмнителна, в решението на Комисията за защита на конкуренцията, огласено днес.На брифинг в Народното събрание Крум Зарков посочи, че това решение се вписва в дебата, иницииран от левицата.Тази сделка не отговаря на изискванията, смята той. Червените поздравяват решението на КЗК.Другите органи, които са сезирани, да не се крият, призова Зарков. Той поиска правителството да заяви, че държавата има интерес да участва в този сектор.Решението на КЗК подлежи на обжалване.Припомняме, тази сутрин стана ясно, че . По време на проучването от страна на Комисията станало ясно, че подобна сделка заплашва конкуренцията на пазара.Енергийният министър Теменужка Петкова, която също бе в Народното събрание, не коментира решението на \"независим орган\" като КЗК.Теменужка Петкова посочи, че сме правова държава и компетентният орган е КЗК. Енергийната сигурност никога не е била застрашена, успокои Петкова.Припомняме, на 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП бе създадена и в парламента на 14 март, която заседава под председателството на Жельо Бойчев и завърши с не много ясен резултат и искания за още информация. Малко след това самият Жельо Бойчев обяви, че се оттегля от парламента.Въпреки че по време на срещата в МС между премиера Борисов и Гинка Върбакова е заявен интерес на държавата към активите на ЧЕЗ, после се разбра, че .От БСП  за спиране на сделката и поискаха държавата да си върне наплъно контрола в енергетиката.Според социалистите зад  и поискаха намеса на контролните органи.", "date": "2018.07.19", "title": "БСП очаква и другите институции да се изкажат за сделката ЧЕЗ"}
{"url": "https://news.bg/world/bryuksel-predupredi-sasht-za-katastrofa-ako-nalozhi-mita-varhu-koli.html", "text": "Еврокомисарят по търговията Сесилия Малмстрьом предупреди за \"катастрофални\" последици, които ще отслабят САЩ и ЕС, ако Вашингтон въведе тарифи върху вноса на автомобили от съюза, информират агенции.По отношение на искането на САЩ за \"нулеви мита\" върху автомобилите от Общността, Малмстрьом подчерта, че това може да бъде постигнато само като част от по-голямо търговско споразумение между Вашингтон и Брюксел. Но тя потвърди информация от по-рано, че ЕС подготвя списък с контрамерки, ако САЩ наложат тарифи върху вноса на автомобили.Еврокомисарят допълни, че целта на предстоящото посещение на председателя на Европейската комисия Жан-Клод Юнкер във Вашингтон е опит за деескалиране на напрежението между двата партньора.Относно коментара на Доналд Тръмп, че ЕС е \"враг\" в търговията, еврокомисарят коментира, че никога не е срещала подобно настроение.", "date": "2018.07.19", "title": "Брюксел предупреди САЩ за катастрофа, ако наложи мита върху коли"}
{"url": "https://news.bg/politics/ivan-ivanov-ne-se-pritesnyava-ot-zabranenata-sdelka-za-chez.html", "text": "\"Коментар по това решение може да направят само представители на Комисията за защита на конкуренцията (КЗК), както и КЗК не коментира решенията на КЕВР, по същия уважителен начин като председател на КЕВР не бива и не мога да коментирам решенията на КЗК\". Това заяви шефът на регулатора КЗК е един уважаван и независим регулаторен орган с ясно разписани компетентности и той е изложил своите мотиви върху 28 страници, посочи още той.Тепърва регулаторът щял да се запознае с мотивите на КЗК.Иван Иванов няма притеснение от това решение.Малко преди Иван Иванов и министърът на енергетиката Теменужка Петкова увери, че няма проблеми за енергийната сигурност на страната при решението на КЗК да забрани придобиването на ЧЕЗ от \"Инерком\".На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават. Гинка Върбакова и представители на ЧЕЗ дойдоха и на изслушване в парламента.По искане на БСП бе създадена и в парламента на 14 март, която заседава под председателството на Жельо Бойчев и завърши с не много ясен резултат и искания за още информация. Малко след това самият Жельо Бойчев обяви, че се оттегля от парламента.Въпреки че по време на срещата в МС между премиера Борисов и Гинка Върбакова е заявен интерес на държавата към активите на ЧЕЗ, после се разбра, че .От БСП  за спиране на сделката и поискаха държавата да си върне наплъно контрола в енергетиката.Според социалистите зад  и поискаха намеса на контролните органи.", "date": "2018.07.19", "title": "Иван Иванов не се притеснява от забранената сделка за ЧЕЗ"}
{"url": "https://news.bg/politics/ot-gerb-iskat-prezidentat-da-dokazhe-kritikite-si-s-dokumenti.html", "text": "Енергийният министър Теменужка Петкова дойде в народното събрание да опровергае фалшиви новини.Тя е изненадана от , част от които са в енергетиката. Бюджетът на Министерството на енергетиката не позволявал такива просрочия. Това е неистина, изтъкна Петкова. Тя поиска държавният глава да представи документи за изказванията си.Делян Добрев също е изненадан защо Радев е решил да се намеси в тази тема. Той представи данните на АИКБ за сивата икономика. При ГЕРБ делът на сивия сектор намалява. Сметките на президента не излизали. От къде идва тази голяма сума, недоумява герберът.Тома Биков иска също доказателства за думите си. Ако не - ще считаме, че освен госпожа Лъжа имаме и господин Лъжа, заяви той.А фалшивите новини идвали от  (където е централата на БСП - б.р.) и от президентството. Това е много мощна атака, изключително мащабна, отчете Тома Биков.ГЕРБ и ОП трудно удържали избирателите си. Ще отговорим на атаките, както подобава, закани се герберът.", "date": "2018.07.19", "title": "От ГЕРБ искат президентът да докаже критиките си с документи"}
{"url": "https://news.bg/crime/tsatsarov-uspokoi-granicharite-razsledvani-v-turtsiya.html", "text": "След среща с главния прокурор Сотир Цацаров граничарите, искани от наказателния съд в Турция, са уверени, че екстрадицията им няма да бъде допусната.Бяхме уверени, че . Чисто юридически това не е възможно по българското законодателство. Това заяви Николай Костов след срещата с главния прокурор Сотир Цацаров по повод исканията за екстрадиция от страна на Турция на четирима български граждани.Те са обвинени от турския съд в Къркларели, че през април 2008 г. при опит за  гражданин. От тогава периодично от страна на турските власти пристигат искания българските граничари да бъдат предадени на турското правосъдие.\"Бяха ни разяснени процедурите, които следват от този момент нататък. Беше изразена ясната и категорична подкрепа на българската държава. За 16 юли е насрочено дело\", обясни Костов. Той изтъкна, че на сегашния етап за екстрадиране не става въпрос.\"Към момента ние трябва да дадем защитни обяснения по документи, които са изпратени от турската страна по повод обвинението, което имаме в Турция\".\"На нас ни беше разяснена цялата процедура, която следва, и ни бе дадена увереност, че българската държава ще направи това, което трябва като държава, за да бъде делото решено\", каза още той.Румяна Арнаудова изтъкна, че по време на срещата си с граничните служители  за достойно изпълнение на служебните задължения. Тя бе категорична, че има правни инструменти и има реален шанс справедливостта да възтържествува и да не се допусне екстрадиция от страната.Арнаудова припомни, че Военната прокуратура в Сливен е започнала досъдебно производство с цел да установи какви са действията на българските граждани. По това разследване Сливенската военноокръжна прокуратура прекратява производството.Прието е, че граничните полицаи са действали правомерно и е налице случайно деяние, което не може да обоснове ангажиране на наказателна отговорност.Междувременно е заведен иск от страна на близките на загиналия турския гражданин в Европейския съд по правата на човека. Решението на европейския съд посочи, че българската държава е провела обективно своето разследване, стигнала е до верни правни изводи и исковете на наследниците са отхвърлени като неоснователни.Припомняме, турският плавателен съд е бил в български териториални води в нарушение на международното законодателство. На 16 декември 2014 г. Европейският съд за правата на човека оправда българските граничари за обвинението убийство по непредпазливост.", "date": "2018.07.19", "title": "Цацаров успокои граничарите, разследвани в Турция"}
{"url": "https://news.bg/crime/bosiya-s-ultimatum-do-utre-reshenie-za-ostavkata-na-moskovski.html", "text": "Николай Колев - Босия събра сили и дойде на заседанието на комисията, която трябва да разгледа сигналите му за злоупотреби с издаването на шофьорски книжки. Комисията бе създадена по негово настояване след разговор с вътрешния министър Валентин Радев и председателя на НС Цвета Караянчева. С голям обем папки в ръце той и сподвижниците му дойдоха при депутатите. Не можем да правим сделки, обясни Николай Колев на законотворците в комисията. Ще говоря само с категорични и безспорни факти, заяви той. Босия настоява поставените от него въпроси да се решат за едно денонощие.Колев разказа историята на протеста си. С притеснение следим вашия протест, сподели председателят на комисията Станислав Иванов. Той посочи, че се надява Босия скоро да спре гладната си стачка. Протестиращият не се даде лесно: \"Това зависи от вашите решения.\"Всички данни, с които той разполага са от Министерство на транспорта. Това са иззети шофьорски книжки на неграмотни шофьори, показа той данните за фалшиви книжки. Тази комисия досега трябваше да ги получи от министъра на транспорта, ако той е знаел и ги е укрил незабавно трябва да му бъде поискана оставката, настоя Босия.Николай Колев даде срок на комисията до утре да реши как ще вземе \"главата\" на Ивайло Московски. Заместникът му пък като \"глуха кучка\" обикалял телевизиите. Няма такава държава, ядоса се Николай Колев. Босия се скара и на своите, които искаха да представят документите. Не, тропна Колев по масата. Разбери, че искат да тупат топката, смята протестиращият.Вие носите отговорностите, обърна се към народните представители той. Николай Колев се ядоса, че депутатите пожелаха да разгледат документите, с които той разполага. Намери сили и напусна залата. Босия настоя до утре да се вземе решение. В залата имаше и инструктори, които искаха да се чуе и тяхното мнение, но Босия не се върна.Припомняме, на 12 юни Босия обяви, че започва безсрочна гладна стачка в знак на протест срещу това, че уволнени за корупция служители на Изпълнителната агенция \"Автомобилна администрация\" са възстановени на работа. Той предприе крайната мярка, след като предишните му опити да привлече вниманието на институциите и на гражданите към проблема не дадоха резултат.Николай Колев-Босия е в гладна стачка вече близо 40 дни. Той протестира ежедневно. През изминалите почивни дни Босия остана в дома си, за да стабилизира здравословното си състояние.Колев е вече с инвалиден стол, тъй като изтощението не му позволява да ходи.На 5 юли президентът Румен Радев се обърна към Босия с призив да прекрати гладната си стачка. \"Корупцията никога няма да бъде преборена с пасивност и примирение, тя изисква гражданска мобилизация и почтеност, за която Вие давате пример. Съзнавайки това, Ви моля да прекратите Вашата гладна стачка, която успя да привлече вниманието на обществото към проблема. Сега на ход са институциите. България има нужда от Вас\", написа президентът в социалната мрежа Facebook. Това обаче не възпря Босия да продължи гладната си стачка.", "date": "2018.07.19", "title": "Босия с ултиматум - до утре решение за оставката на Московски"}
{"url": "https://news.bg/world/v-cherna-gora-vazpriemat-tramp-kato-nay-stranniya-prezident-na-sasht.html", "text": "Правителството на Черна гора защити приноса си за мир в отговор на вербалната атака на президента на САЩ Доналд Тръмп, който заяви тази седмица, че \"агресивният\" народ на малката балканската държава е способен да предизвика \"Трета световна война\", информира АФП.В съобщение на правителството се отбелязва, че Черна гора \"допринася за мира и стабилността не само на европейския континент, но и по света, заедно с американските войници в Афганистан\".\"\", допълват властите.От Черна гора поясняват, че съюзът със САЩ остава \"силен и неизменен\".Междувременно бившият президент на Черна гора Ранко Кривокапич (2006-2016) коментира думите на Тръмп. Той заяви пред Би Би Си, че Тръмп е \"най-странният\" американски президент в историята.\"Той е най-странният президент в историята на САЩ\", изтъкна Кривокапич.Бившият държавен глава постави под въпрос познанията на Тръмп във външната политика.\"\", коментира Кривокапич.Той призова Тръмп да не се безпокои за ситуацията, тъй като \"мирът в Черна гора не е под заплаха. Всичко е под контрол. Не се изискват сили на НАТО в Черна гора\".", "date": "2018.07.19", "title": "В Черна гора възприемат Тръмп като най-странния президент на САЩ"}
{"url": "https://news.bg/crime/zatvornik-osvobozhdavan-za-razhodki-iz-varna-ot-nadzirateli.html", "text": "Свободата също е материална облага. Това изтъкна говорителят на главния прокурор Румяна Арнаудова на брифинг във връзка със  от Варненския затвор. Към този момент срещу тях има събрани доказателства за системно нарушаване и неизпълнение на служебно задължение с цел да набавят облага за друго лице - за затворника.Тя уточни, че разследването е по сигнал. Образувано е досъдебно производство.Сигналът посочва, че едно лице (затворникът) е освобождавано от трима надзиратели периодично. В периода 31 май - 18 юни има шест излизания и завръщания в рамките на така наречената вечерна проверка.\"Установено бе, че лицето се освобождава със съдействието на трима надзиратели, които осъществяват дейности на вътрешен и външен портал\", обясни Арнаудова.Вчера въпросният автоджамбазин отново е освободен, но този път задържан от органите на МВР. След задържането е изчакано и телефонно обаждане от страна на единия от надзирателите при наближаването на часа за вечерна проверка, което също е доказателство за дейностите на надзирателите.Касае се не за бягство, а за целенасочено освобождаване на затворник да си прави каквото иска, констатира Арнаудова.Затворникът е бил с присъда от 6 години и 8 месеца лишаване от свобода за участие в организирана престъпна група за кражби на автомобили. Многократно е осъждан за автокражби. \"Изключително бърз и търсен за участие в такива престъпления\", посочи Арнаудова.Остава въпросът дали по време на \"разходките\" си затворникът е крал отново коли. В момента прокуратурата проверява какво е отношението на извършените кражби на територията на областта в този период и освобождаването на въпросния затворник.Припомняме в последните месеци не са малко случаите на избягали затворници, като най-драстичен бе този с бягството на двамата престъпници от Софийския централен затвор.  на затвора на 3 април тази година, като  от друго следено от полицията лице Марио Панчев в Ботевград на 5 юни. Радослав Колев се издирва и до момента. След това бягство имаше поредица от такива от други затвори - само преди седмица 59-годишният Младен Младенов изчезна от болницата \"Свети Георги\" в Пловдив, където е приет за лечение. Той бе заловен няколко дни след това и върнат в затвора. Това обаче беше втори подобен случай в Пловдив в рамките на месец, след като на 26 юни от  районно управление в Пловдив избяга  Петър Петров. След няколко дни той се предаде сам в родния си град Монтана.В края на юни месец пък ловешките полицаи издирваха избягалият затворник Борис Иванов, който е работил на свободен режим в млекопреработвателно предприятие. При  му той за картко взе и заложник. През май месец бургаските полицаи относително бързо заловиха 30-годишният Пламен Ванев, който  след изтичане на законовия отпуск.", "date": "2018.07.19", "title": "Затворник \"освобождаван\" за разходки из Варна от надзиратели"}
{"url": "https://news.bg/crime/patrulka-se-blasna-v-kola-na-patya-burgas-varna.html", "text": "Служебен полицайки автомобил се блъсна в друга кола на пътя Бургас - Варна посока Бяла. При катастрофата е пострадало дете, пътуващо в другия автомобил.Полицейският автомобил при маневра е причинил катастрофа с другото превозно средство. Инцидентът е станал около 11:45 часа на 19 юли. Пътуващото дете в другата кола има контузна рана, прегледано е в болница и е изписано. По двете коли има материални щети.Заради участието на водач, който е полицейски служител, разследването е разпоредено на следовател от Окръжния следствен отдел при Окръжната прокуратура във Варна.", "date": "2018.07.19", "title": "Патрулка се блъсна в кола на пътя Бургас - Варна"}
{"url": "https://news.bg/tourism/angelkova-vodata-po-balgarskoto-chernomorie-e-chista.html", "text": "Водата по Българското Черноморие е чиста. Туристите могат да се насладят пълноценно на почивката си. Това заяви министърът на туризма Николина Ангелкова след проверка в Слънчев бряг, Поморие и Несебър.Проверяващите са проследили дали са спазени договорните изисквания за свободна зона за плажуващите, за поставени указателни табели, за осигурена медицинска помощ. Предстои да се направи мониторинг дали одобрените схеми за преместваеми обекти отговарят на фактическото положение на място.По морето са направени над 60 проверки- по сигнали и планови, съвместно с РИОСВ в Бургас и Варна. Според проверките няма пречиствателна станция, която да се зауства нерегламентирано или да превишава нормативните показатели, категорична бе министър Ангелкова.В Слънчев бряг всяко заведение е свързано в канализацията и няма нерегламентирано заустване, увери министър Ангелкова.Директорът на РИОСВ-Бургас инж. Тонка Атанасова също гарантира, че летовниците могат спокойно да се къпят в Черно море. По думите й през последните години са изградени пречиствателни станции, които вече са в нормален режим на работа.Според последните анализи от регионалната лаборатория в Бургас няма превишение на нито една от пречиствателните станции с емисионните норми за заустване в Черно море.Проверени са и преместваемите обекти от РИОСВ в Бургас и във Варна съвместно с Басейнова дирекция. Всички съоръжения са заустени в канализационните системи на населените места и няма нерегламентирано изхвърляне в Черно море, подчерта инж. Атанасова.От началото на сезона са извършени 84 проверки на водите за къпане, съобщи д-р Георги Паздеров, директор на РЗИ-Бургас. Проверките са направени на плажовете като обекти с обществено предназначение.Има 222 изследвания на проби от морската вода за къпане до момента. На 83 плажа в област Бургас са определени 47 зони, които се следят и от които се вземат пробите, поясни д-р Паздеров. Според пробите през настоящата година няма плажове със задоволително качество за разлика от 2017-а. С отлично качество сега са 48 на сто от ивиците, а с добро - 52%, обобщи д-р Паздеров.На проверката присъстваха инж. Тонка Атанасова, директор на РИОСВ-Бургас, и д-р Георги Паздеров, директор на РЗИ-Бургас. Това е третата съвместна инспекция на Министерството на туризма и МОСВ за чистотата на ивиците.", "date": "2018.07.19", "title": "Ангелкова: Водата по Българското Черноморие е чиста"}
{"url": "https://news.bg/regions/starozagortsi-pochetoha-pametta-na-zaginalite-si-sagrazhdani-prez-1877-g.html", "text": "Старозагорци организираха общоградско възпоменание на загиналите при опожаряването на Стара Загора и старозагорското клане през 1877 г.Те се събраха \"Света Троица\", където бе отслужена Вечерня в памет на загиналите, съобщиха от общинската администрация на Стара Загора.След това присъстващите тръгнаха литийно шествие до Мавзолея костница \"19 юлий 1877\". Заупокойна молитва бе отслужена на мястото, където са положени костите на хиляди мъченически загинали християни на 19/31 юли 1877 г.По време на драматичните събития в града и района са избити над 14 хиляди българи, повече от 1000 местни жители умират от глад и гонения, отвлечени са над 10 хиляди млади жени, момчета и момичета, припомнят от кметството.Само в църквата \"Св. Троица\" са изклани близо 3000 души.През 2018 г. се навършват 141 години от боевете за защитата на града по време на Руско-турската война.", "date": "2018.07.19", "title": "Старозагорци почетоха паметта на загиналите си съграждани през 1877 г."}
{"url": "https://news.bg/crime/uvelichiha-prisadata-na-ubietsa-ot-povelyanovo.html", "text": "Апелативният съд във Варна увеличи от 15 на 18 години затвор при първоначален строг режим присъдата на охранителя Виктор П. и го призна за виновен за умишленото убийство на Мартин К., извършено по хулигански подбуди и с особена жестокост в късната есен на 2015 година в девненския квартал Повеляново. Съдът потвърди първоинстанционната присъда в останалата й част, с която са били уважени гражданските искове на родителите на убития младеж в размер на по 130 000 лева за всеки един от тях.Днес въззивната апелативна инстанция разгледа протеста на прокуратурата, както и жалбата на подсъдимия срещу 15 годишната присъда, с която през месец март тази година Окръжен съд - Варна призна вината на подсъдимия за убийството на 22-годишния Мартин К. от село Николаевка. Обвинението поиска наказание доживотен затвор и като алтернатива съдът да наложи на охранителя от дискотека \"Акапулко\" 20 години лишаване от свобода. Защитата на Виктор обжалва наказанието и поиска преквалификация на деянието за убийство, извършено при превишаване пределите на неизбежната отбрана.Пресслужбата на Апелативен съд - Варна припомня, че с присъдата на първата съдебна инстанция - 15 години лишаване от свобода при строг режим за умишлено убийство, Виктор е бил оправдан по първоначално повдигнатото обвинение за убийство, извършено по хулигански подбуди и с особена жестокост. Престъплението е било извършено на 28 ноември 2015 год. в девненския кв. \"Повеляново\". Подсъдимият е бил повикан от работещ девненската дискотека \"Акапулко\" по повод свада и сбиване с клиент на заведението. 22-годишният Мартин празнувал в дискотеката с приятеля си Руси В. предстоящата сватба с неговата сестра. Виктор пристигнал на мястото и след като се осведомил къде се намират клиентите, които не искали да напуснат дискотеката, се отправил към двора на намиращата се в съседство детска градина. Охранителят нападнал Мартин и му нанесъл с нож множество удари по тялото. Един от тях засегнал смъртоносно сърцето на 22-годишния младеж. Приятелят му бил ранен в бедрото, но успял да сигнализира на спешния телефон 112 за случилото се. Пристигналият медицински екип констатирал смъртта на Мартин.Делото пред първата съдебна инстанция бе гледано два пъти, след промени в НПК, според които функциите на съдебен заседател не може да изпълнява действащ общински съветник.Днешната присъда на Варненския апелативен съд подлежи на касационна проверка пред ВКС в 15 дневен срок.", "date": "2018.07.19", "title": "Увеличиха присъдата на убиеца от Повеляново"}
{"url": "https://news.bg/disasters/avariya-otvori-ogromna-yama-na-broduey.html", "text": "Петима души бяха ранени в четвъртък поради взрив в тръба за парно в центъра на Манхатън. Това съобщи Ей Би Си.Сред пострадалите са трима цивилни. Инцидентът се случил в района на улиците \"Бродуей\" и \"Пето авеню\". Поради инцидента властите са евакуирали жителите на почти 30 сгради.При експлозията се е образувала голяма яма в средата на улицата. Около нея са разпръснати парчета асфалт.Причините за инцидента все още не са установени.", "date": "2018.07.19", "title": "Авария отвори огромна яма на Бродуей"}
{"url": "https://news.bg/world/zadarzhaha-balgarin-za-poreditsa-pozhari-v-severna-gartsiya.html", "text": "Гръцките власти са задържали български гражданин с подозрение за поредица от пожари в района около \"Форт Рупел\", близо до гръцко-българската граница, съобщава \"Катимерини\".Представители на гръцката армия съобщават на пожарната в 7 часа сутринта, че са забелязали пушеци от два отделни пожара по хълмовете, близо до бункер, станал известен през Втората световна война.Заподозряният е заловен, докато се опитвал да запали пожар по врем на силни ветрове.", "date": "2018.07.19", "title": "Задържаха българин за поредица пожари в Северна Гърция"}
{"url": "https://news.bg/int-politics/v-rusiya-protestirat-sreshtu-vazrastta-za-pensionirane.html", "text": "Руснаци протестират срещу плановете на правителството да увеличи възрастта за пенсиониране, което се определя като предизвикателство за Владимир Путин, съобщава АП.Държавната Дума гласува законопроект, с който ще повиши възрастта, при която пенсионерите могат да получават държавни пенсии от 60 на 65 за мъжете и от 55 на 63 за жените. Повишението е поетапно през следващите 15 години.Активисти от комунистически и от партии подкрепящи свободния пазар протестираха преди гласуването. Съобщава се за арестувани в нерегламентиран митинг в Санкт Петербург вчера.Правителството твърди, че Русия има нужда от пенсионна реформа, за да стимулира икономическия растеж, но рейтингът на одобрението за Путин се понижи след обявлението.Правителството е критикувано за обявяването на хода в деня на грандиозното откриване на домакинската Световна купа. Средната текуща пенсия е 14 000 рубли - 230 щатски долара на месец.", "date": "2018.07.19", "title": "В Русия протестират срещу възрастта за пенсиониране"}
{"url": "https://news.bg/int-politics/rusiya-zakleymyava-iskaniya-razpit-na-prevodach-ot-sreshtata-tramp-putin.html", "text": "Руски политици отхвърлят американското предложения, преводачът на срещата  Тръмп-Путин да бъде разпитван за това, което са обсъждали лично, съобщава АП.Руският посланик в САЩ Анатолий Антонов се надява, че \"устните споразумения между Путин и Тръмп ще бъдат изпълнени\".Руските представители се безпокоят, че вътрешните сътресения в САЩ ще възпрепятстват бъдещото сътрудничество в Сирия или контрола върху оръжията, обсъждани на срещата на високо равнище.Руски представители отхвърлят и противоречивите действия и изказвания на Тръмп за това, което той казва, какво са и какво не са говорили с Путин по време на срещата в понеделник.Те обаче са възмутени от предложенията на американски депутати за разпит на преводача на Тръмп. Константин Косачев, ръководител на горната камара на парламентарната комисия по външни работи коментира, че идеята създава опасен прецедент, който заплашва \"цялата идея за дипломация\".", "date": "2018.07.19", "title": "Русия заклеймява искания разпит на преводач от срещата Тръмп-Путин"}
{"url": "https://news.bg/world/izrael-prie-izklyuchitelno-sporen-zakon-otchuzhdavasht-arabite.html", "text": "Израел прие закон, в който се казва, че само евреите в държавата имат право на самоопределяне, информира \"Ройтерс\".Членове на арабското малцинство определиха закона като расистки и граничещ със сегрегация.Законът за \"националната държава\", подкрепен от дясното правителство, беше прокаран с 62 гласува срещу 55 при двама въздържали се в 120-членния Кнесет след месеци на политически дебати. Арабски депутати реагираха остро и скъсаха документите след вота.\"Това е определящ момент в хрониките на ционизма и историята на Израел\", обяви премиерът Бенямин Нетаняху пред Кнесета след вота.Символично законът беше приет след 70-годишнината от образуването на държавата Израел.В закона се подчертава, че \"Израел е историческата родина на еврейския народ и те имат изключителното право на национално самоопределяне в държавата\".Арабският език губи статута си на официален език и вече не е до иврит. Той получава \"специален статут\", който позволява използването му в израелските институции.В Израел арабите наброяват 1,8 милиона души или около 20% от населението от 9 милиона души.От законопроекта бяха премахнати параграфи, които са разглеждани от критици в еврейската държава и чужбина като дискриминиране на арабите в Израел, които отдавна са третирани като втора класа граждани.В последния момент бяха премахнати изключително спорни членове, включително държавата да разрешава сформирането на общности от хора с една и съща вяра и националност, за да се поддържа изключителният характер на тези общности.Вместо това беше включена неясна формулировка: \"\".Дори и след промените критици подчертават, че новият закон още повече ще отчужди арабското малцинство.\"Обявявам с шок и съжаление смъртта на демокрацията\", заяви арабският депутат Ахмед Тиби.", "date": "2018.07.19", "title": "Израел прие изключително спорен закон, отчуждаващ арабите"}
{"url": "https://news.bg/regions/fandakova-tazi-godina-proektite-za-rekonstruktsiya-v-sofiya-sa-nay-mashtabni.html", "text": "\"И тази година имаме изключително мащабни проекти за реконструкция на инфраструктурата в София. Всяка година се правят сериозни проекти, но тази година се събраха повече. Двата най-големи са тези за реконструкцията на улица \"Граф Игнатиев\" и площада около храм-паметника \"Св. Александър Невски\". Това заяви пред БНТ кметът на Столична община Йорданка Фандъкова.По думите на столичния кмет от снощи вече е пуснато движението по булевард \"Тодор Каблешков\" в участъка при кръстовището с булевард \"Цар Борис III\". Участъкът е разширен. \"Получи се 4-лентов булевард, който се надявам да облекчи движението. На практика той е част от вътрешния ринг\", заяви Фандъкова.Тя заяви и че от днес започват ремонтните дейности за разширяването на булевард \"Монтевидео\" в квартал \"Овча купел\".\"От два дни е обърнато движението и по бул. \"Васил Левски\" от \"Граф Игантиев\" до Ректората, без да е положен последния слой носещ асфалт. Така че, за един уикенд ще трябва да се затвори изцяло. Подменяме и паважа с асфалт на бул. \"Пенчо Славейков\" при кръстовището с бул. \"Прага\" заради тежкото движение. В момента този участък е затворен заради изграждане на подлеза към новата метростанция\", заяви столичният кмет.\"Работи се активно\", увери Фандъкова и добави, че ремонтите продължават. Тя също така благодари на гражданите за проявеното търпение и съобразяването със затрудненията в трафика.На въпрос кога ще бъдат асфалтирани улиците в квартал \"Княжево\" Фандъкова заяви, че програмата за кварталните улици също е много сериозна. \"След като спряхме да кърпим по-голямата част от централните булеварди, стигнахме и до по-малките улици. Там има и програма за тротоари - но това изисква много време. Имаме и отделна програма за осветление\", заяви кметицата.Фандъкова посочи и че ще бъде наложена сериозна санкция за увредено дърво при ремонтните дейности на \"Граф Игнатиев\".", "date": "2018.07.19", "title": "Фандъкова: Тази година проектите за реконструкция в София са най-мащабни"}
{"url": "https://news.bg/politics/nepriemlivo-e-izbivaneto-na-zhivotni-bez-dokazatelstva-za-zaraza-spored-rumen-petkov.html", "text": "Липсват достатъчно доказателства за здравния статус на избитите в Странджа животни. Това заяви пред bTV председателят на АБВ Румен Петков. Той отправи предупреждение за повишен контрол по отношение на .\"Избиването на животни без доказателства за здравния им статус е неприемлива държавна политика. Това, което се вижда от кадрите и на телевизиите е, че животните са здрави\", заяви Петков. По думите му подобни становища са изразили и ветеринарни специалисти.Пеков също така обясни, че избиването на добитъка в Странджа е започнало дни преди да излязат лабораторни резултати от взетите проби. Освен това никъде нямало и предписание за масова евтаназия на животни при риск от зараза от чума.\"Нито България, нито Европа реагираха адекватно в ситуацията. Това е нещо, за което трябва да се търси отговорност. Твърди се, че една четвърт от животните в този край са неидентифицирани\", коментира още председателят на АБВ. Той припомни, че 700 огнища на болестта в Турция са били известни и по-рано, но темата от нашите власти е била неглижирана.Румен Петков отново призова президентът Румен Радев да свика Консултативен съвет за национална сигурност по темата за заразата с чума по дребни преживни животни.", "date": "2018.07.19", "title": "Неприемливо е избиването на животни без доказателства за зараза според Румен Петков"}
{"url": "https://news.bg/int-politics/beliyat-dom-e-zatrudnen-da-otgovori-na-politicheskite-protesti-i-sreshtata-tramp-putin.html", "text": "Белият дом изпитва затруднения да овладее политическия протест и объркване породено от срещата на върха на президента на САЩ Доналд Тръмп с руския президент Владимир Путин, отричайки, че някога Тръмп е имал намерение да казва, че Москва не се цели към Вашингтон, съобщава \"Ройтерс\".След срещата си в Хелзинки, американският президент прие обичайната си противоположна позиция и нарече критиците си разочаровани. Попитан от журналист преди заседание на кабинета дали Русия все още е насочена към Съединените щати, Тръмп поглежда репортера, клати глава и казва \"Не\".По-късно, говорителката на Белия дом Сара Сандърс коментира, че президентът казва \"не\", тоест няма да отговаря на въпроси, а не на самия въпрос.Служителите на разузнавателните служби на САЩ заявиха, че усилията на Русия да влияят на изборите продължават и сега са насочени към конгреса на 6 ноември. Сандърс обяснява, че Тръмп смята, че заплахата от Русия за влияние на тези избори все още съществува.Попитан по-късно в интервю за CBS News дали той е държал Путин лично отговорен за намесата в изборите през 2016 г., Тръмп каза, че го е направил. \"Е, бих го направил, защото той отговаря за страната. Точно както смятам себе си за отговорен за нещата, които се случват в тази страна \", коментира той.Американският президент обяснява, че в разговорите си с Путин е бил \"много силен относно факта, че не можем да се меси, не може да имаме нищо от това.\" С въпросното \"Не\", Сандърс се обяснява за втори път от понеделник насам относно Тръмп, първият беше след срещата и обвиненият за неточности и недоразумения за фурора с Русия.Тръмп зашемети света и страната си в понеделник, като се отклони от критиките към руския лидер за действията на Москва във връзка с изборите, предизвиквайки ярост у дома и призиви от някои американски депутати за по-строги санкции и други действия срещу Русия.\"Справяме се много добре, вероятно, както никой, никога с Русия. И няма президент, който да е бил толкова твърд, колкото аз съм към Русия \", коментира Тръмп преди заседание на кабинета, добавяйки, че Путин \"разбира това и не е щастлив от факта\".\"Някои хора мразят факта, че се разбирам добре с президента Путин. Те предпочитат да водят война, отколкото да видят това\", пише Тръмп в Туитър.Американският директор на националното разузнаване Дан Котс коментира пред комитет в Конгреса, че е видял доказателства за руска намеса за изборите през ноември.Като опровержение на коментарите на Тръмп за разузнаването на САЩ, Котс коментира: \"Ние сме ясни в нашите оценки за руска намеса в изборите през 2016 г. и в продължаващите им всеобхватни усилия да подкопаят нашата демокрация\".Водещият сенатор демократ Чък Шумер коментира, че Тръмп трябва да се събуди за усилията на Русия да се намесва в американските избори. \"Ние няма да можем като нация да се борим срещу чужда намеса в нашите избори, щом главнокомандващият дори не признава, че това е истински проблем\", допълва Шумер.Републиканският сенатор Джон Маккейн обвини Тръмп, че е \"играчка в ръцете на Путин\" с коментарите на президента във интервю за \"Фокс Нюз\" за американския ангажимент да защитава всички съюзници на НАТО.Запитан защо американците трябва да защитават Черна гора от НАТО от нападение, Тръмп обясни: \"Аз зададох същия въпрос. Черна гора е малка страна с много силни хора. ... Те са много агресивни хора, могат да станат агресивни, и поздравления, вече сте в Трета световна война.\"Черна гора се присъедини към НАТО миналата година в противоречие с Москва, след като обвини руските шпиони, че подготвят опит за преврат, за провал на присъединяването.", "date": "2018.07.19", "title": "Белият дом е затруднен да отговори на политическите протести и срещата Тръмп-Путин"}
{"url": "https://news.bg/regions/chistyat-poetapno-rechnite-korita-v-haskovsko.html", "text": "В Община Хасково започнаха действия по почистването на речни корита в селата. Прави се и закаляване на речните брегове с цел да се предотвратят разливи и наводнения, съобщи БНР.Почистват се най-критичните участъци на речните корита, където при обилните дъждове се образуват затлачвания.Говорителят на общината Диана Иванова заяви, че почистването започва от реката в село Орлово. \"Там от кметството започва един завой на реката, където се получава един разлив и понякога има наводнени къщи. Първо това ще бъде изчистено, след което ще бъде почистена част от реката в село Манастир и част от реката в село Тракиец - частта, която минава през населеното място\", допълни Иванова.Почистването се извършва от фирма. Действията ще струват 60 000 лева, като средствата ще са от общинския бюджет. Акцията е поетапна заради липса на повече средства, обясняват още от общината.", "date": "2018.07.19", "title": "Чистят поетапно речните корита в Хасковско"}
{"url": "https://news.bg/int-politics/gartsiya-obvinyava-zaharova-i-moskva-v-neuvazhenie-kam-atina.html", "text": "Министерството на външните работи на Гърция, коментирайки изявление на официалния представител на руското външно министерство Мария Захарова, твърди, че руското външно министерство изразява \"липса на уважение към страната\", както и липса на разбиране за съвременния свят, в който държава може да има независима политика.Съответното изявление е публикувано в страницата на Министерството на външните работи на Гърция и е първата реакция след експулсиране на двама руски дипломати и забрана за влизането на още двама руски граждани в Гърция.\"Днешното изявление на Министерството на външните работи на Русия е типичен пример за неуважение към трета страна, както и липса на разбиране на съвременния свят, в който държавите, независимо от техния размер са независими и могат да извършват независима, разнообразна и демократична външна политика. Всъщност, тази негативната логика подтикна четирима руски граждани да предприемат действия, довели до тяхното депортиране или забрана за влизане в Гърция. Доказателствата, на които Гърция се уповава, са дадени своевременно на руските власти. Също така, руските власти много добре зная какво правят техните хора\", съобщава гръцкото министерство.Както уверява гръцкото министерство на външните работи, Атина се стреми още от самото начало да възприеме действията на тези четири души като несвързани с официалната руска външна политика. \"Въпреки това, с днешното си изявление представителят на руското външно министерство се съгласява с тях и показва, че би искала да легализира тези незаконни действия\",допълва гръцкото министерство.\"Постоянното незачитане на Гърция трябва да бъде преустановено. Никой няма право и не може да се намесва в нашите вътрешни работи\", коментира още министерството на външните работи.Гърция определя като неоснователни твърдения, че решението за депортиране на дипломати е взето от Атина под натиска на други страни, включително Великобритания и Съединените щати. \"Твърденията, според която решението [за изгонване на дипломати] са взети под натиска на трети лица, не са достойни за коментар и показват манталитета на хора, които не разбират принципите на гръцката външна политика и ценности\", - се казва в изявление.Говорителят на руското външно министерство Мария Захарова коментира вчера, че Москва разбира, че има \"силен натиск\" върху Атина за експулсирането на руски дипломати. \"Наистина сме наясно, че натискът, на който беше подложена Гърция, беше най-силният и със сигурност мога да кажа, че разчитам на факти\", обясни тя.\"Ние многократно доказахме, че дори и в най-трудните ситуации, които възникват в двустранните отношения с участие на трети страни, винаги остава разбирането, че това е въпрос за съдбата на нашите страни, съдбата на хората, които не трябва да бъде заложници на мръсните игри, в които са въвлечени много страни. В този случай, това е игра, в която, разбира се, Гърция е въвлечена. Играта е многостепенна. Ние това просто го знаем\", коментира Захаров и допълни че натискът върху Атина е не само от \"британските представители, но и във всичко са се включили и американските партньори\".На 11 юли гръцки медии съобщават, че гръцкото правителство иска да експулсира двама руски дипломати и да забрани влизането в страната на други двама руски граждани. Гръцките власти обвиняват руснаците, че се намесват във вътрешните работи, както и в действия, които подкопават националната сигурност.", "date": "2018.07.19", "title": "Гърция обвинява Захарова и Москва в неуважение към Атина"}
{"url": "https://news.bg/politics/trusovete-v-patriotichnata-koalitsiya-prodalzhavat.html", "text": "Драмите в редиците на патриотите продължават. Атакистът Волен Сидеров обвини Валери Симеонов, че клати коалицията.От НФСБ контраатакуваха с изявлението, че ВМРО и \"Атака\" явно обслужват олигарсите.Валентин Касабов подчерта, че са спестени 58 милиона лева на държавата заради вчерашната промяна в ЗОП. \"Кой клати коалицията\", пита той и отсече: \"Не търпим безпринципни позиции.\"Какво ще се случи с патриотичната коалиция, тепърва щяло да се реши на съвет на НФСБ.ВМРО и Атака се държат, според него, като малки деца, които не знаят какво правят.\"Опозицията в момента я няма\", притеснен е Касабов. Опозицията се скатала.\"Някой обслужва олигарсите\", категоричен бе Валентин Касабов. \"Тези някои явно са ГЕРБ, \"Воля\" и нашите партньори, какво се случва\", притеснен е депутатът от НФСБ.През октомври миналата година личо вицепремиерът Валери Симеонов внесе Припомняме, че още вчера депутатът от НФСБ обяви, че като напълно лобистки промените в Закона за обществените поръчки, които спестяват 58 млн. лв. на БМФ и Кирил Домусчиев, дължими от според съдебно решение. По думите на Касабов промените в закона се дължат на страх и зависимост от страна и то лично на премиера, а са внесени от депутата Данаил Кирилов. По-късно в кулоарите на народното събрание Кирилов отрече той да е вносител на поправките. Стана ясно, че официално те са внесени от двама депутати от \"Атака\" и ВМРО.В последния месец за трети път се повишава напрежението между коалиционните партньори. Само преди две седмици  за увеличение на . Предложението дойде от ГЕРБ, но от Обединени патриоти се обявиха против. Днес обаче .В началото на туристическия сезон  - както и миналата година покрай шумните заведения в \"Слънчев бряг\" основно. Законопроектът на Симеонов за шума обаче . покрай спорния законопроект за горивата, предложен от депутата Емил Димитров - Ревизоро и . Наложи се лидерът на \"Атака\" Волен Сидеров да влиза в ролята на помирител, за да се ", "date": "2018.07.19", "title": "Трусовете в патриотичната коалиция продължават"}
{"url": "https://news.bg/politics/delyan-dobrev-ne-obvinyava-a-iska-obyasnenie-ot-joncheva.html", "text": "\"Не обвинявам никого. Просто искам Елена Йончева да обясни, а прокуратурата, КОНПИ и НАП да проверят дали тези действия са законово съобразени.\" Това заяви пред Нова депутатът от ГЕРБ Делян Добрев.\"На базата на документи, с които имаме, подадохме сигнал до прокуратурата, до Комисията за противодействие на корупцията и отнемане на незаконно придобитото имущество и до НАП. Това, което ни притеснява, е тази фирма, за която и друг път е ставало въпрос - обща фирма с името \"Офроуд\" между авторска телевизия на Елена Йончева и \"Далий трейдинг лимитед\". Офшорка, която до скоро не се знаеше. На 5-и май излезе статия на в. \"Капитал\", в която са описани всички офшорки на Цветан Василев и тази присъства в списъка с офшорките, за които медията твърди, че са на Цветан Василев\", категоричен е Добрев.По думите му на пръв поглед всеки гражданин може да има фирма с някого другиго. Смущаващото в случая обаче било, че в дадено удостоверение пишело, че въпросната фирма е регистрирана с 10 000 лева капитал и собственост 50:50. \"Само че единият акционер, авторската телевизия на Елена Йончева дава 5 000 лева, а другият акционер дава 315 000 лева\", обяснява още гербера.", "date": "2018.07.19", "title": "Делян Добрев не обвинява, а иска обяснение от Йончева"}
{"url": "https://news.bg/regions/mladost-ostava-bez-topla-voda-do-kraya-na-yuli.html", "text": "В периода от днес, 19 юли, до 30 юли 2018 година няколко столични квартала остават без топла вода заради извършване на обследване и належащи ремонти по топлопреносната мрежа, съобщиха от \"Топлофикация София\" ЕАД.Без топла вода остават следните квартали и райони:Целта на обследването и ремонтните дейности е да се избегнат аварийни ситуации през зимата.От дружеството пишат още, че профилактиката е част от осигуряването на по-надеждни услуги. С ремонтите се прави рехабилитация на мрежата, основната част от която е изградена през 70 - 80-те години на миналия век. \"Инвестираме в модерни тръби, което също гарантира по-добра услуга и по-малко аварии занапред. Затова се налага временно спиране на подаването на топлата вода.\"За времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2018.07.19", "title": "\"Младост\" остава без топла вода до края на юли"}
{"url": "https://news.bg/world/22-voynitsi-sa-raneni-sled-kato-helikopter-izduha-palatkata-im-v-kaliforniya.html", "text": "22-ма войници са ранени в база на американската армия в Калифорния, след като военен хеликоптер издуха палатка по време на ежегодно учение, съобщава \"Ройтерс\".Военният роторът на хеликоптер UH-60 \"Блекхоук\" причини падане на палатка във Форт Хънтър Лиджет в окръг Монтерей, на около 400 километра северозападно от Лос Анджелис.Четирима от ранените са в болница, но по-голямата част от нараняванията са незначителни и войниците са лекувани на място, съобщава армията на САЩ. Не са съобщава за загинали.От базата коментират, че инцидентът е настъпил по време на ежегодно военно учение на армията на САЩ за войници от резерва и националната гвардия.", "date": "2018.07.19", "title": "22 войници са ранени след като хеликоптер издуха палатката им в Калифорния"}
{"url": "https://news.bg/crime/arestuvaha-trima-nadzirateli-ot-zatvora-vav-varna.html", "text": "Трима надзиратели от затвора във Варна са арестувани, съобщи Нова.Арестите са станали вчера, 18 юли. Надзирателите са арестувани за това, че са пускали затворник в отпуск.По непотвърдена информация надзирателите взимали пари, за да пускат автокрадец в отпуски.Окръжната прокуратура във Варна ръководи разследването по случая. От прокуратурата потвърждават, че в затвора в морската ни столица е проведена акцията срещу корупционни практики.", "date": "2018.07.19", "title": "Арестуваха трима надзиратели от затвора във Варна"}
{"url": "https://news.bg/politics/ne-vnesoha-v-ns-podpiskata-za-referendum-protiv-vavezhdane-na-evroto.html", "text": "Над 200 000 души се обявяват против приемането на еврото като официална валута в България. Това обяви председателят на Движение \"Възраждане\" Костадин Костадинов, който представи резултатите от подписка за провеждането на референдум срещу приемане на еврото като официална валута в България.Той обясни, че подписката не може да бъде внесена днес в Народното събрание, защото представителите на движението не бяха допуснати в Парламента.Общо 227 000 души са се подписали \"за\" провеждането на референдум дали да бъде прието еврото като официална валута в България. От тях обаче 200 000 са с валидни ЕГН.Костадинов обясни, че след въвеждането на регламента GDPR хората са спрели да попълват единните граждански номера.Шефът на \"Възраждане\" посочи, че срокът за подписите изтича на 23 юли.Той изрази съжаление, че за оставащите четири дни няма да могат да съберат повече подписи от постигнатото до момента.Костадинов изтъкна, че сутринта доброволци на движението са събирали и подписи от страна на депутати, но само шест от тях са се подписали. Против приемането на еврото се е подписал един народен представител от ПП \"Воля\", а останалите пет са от БСП.Костадинов съжалява, че ако еврото все пак бъде прието в България, то държавата ще загуби последния останал елемент от своята финансова независимост. Унищожение на България вижда той във влизането еврозоната.Българската икономика ще се разклати още повече, след еврото почти винаги се стига до инфлация, посочи Костадин Костадинов.Той обясни, че спестявания от 10 000 лв. към момента биха се превърнали в не повече от 2 500 или 3 000 евро.", "date": "2018.07.19", "title": "Не внесоха в НС подписката за референдум против въвеждане на еврото"}
{"url": "https://news.bg/world/v-kaliforniya-blokiraha-dopitvane-za-razdelyane-na-shtata-na-tri.html", "text": "Върховният съд в американския щат Калифорния постанови да се премахне от бюлетината за изборите през ноември инициатива за разделяне на Калифорния на три щата, съобщава \"Ройтерс\".През миналия месец изборните власти в щата разрешиха мярката Cal3, още известна като Предложение 9, след като поддръжниците събраха достатъчно подписа, за да бъде включена в бюлетината.Но природозащитната организация Planning and Conservation League оспорва мярката в съда, аргументирайки се, че тя представлява \"ревизия\" на щатската конституция.Заставайки на страната на организацията, съдът нареди на изборните власти да извадят предложението от бюлетината за предстоящите през ноември избори, за да се осигури достатъчно време за преглед.Съдът запази възможността в бъдеще инициативата да бъде подложена на гласуване, отбелязвайки, че \"потенциалната вреда при разрешаване на мярката да остане в бюлетината е по-голяма\" от вредата да се отложи.Инициативата е на милиардера Тим Дрейпър, който смята, че огромната територия на щата не може да се управлява. Два негови предишни опита се провалиха.Дрейпър разкритикува решението на съда като \"гниеща\" политическа система, отбелязвайки, че демокрацията не трябва да работи по такъв начин.За разделянето на Калифорния на три щата ще се изисква и одобрение на Конгреса.Според предложената инициатива централният щат ще включва Лос Анджелис, Вентура, Санта Барбара, Монтерей и Сан Бенито; южният щат ще включва Ориндж, Ривърсайд, Сан Бернардино, Сан Диего и други, а останалите 40 окръга ще образуват северен щат.Cal3 няма връзка с усилията за отцепване на Калифорния от САЩ.", "date": "2018.07.19", "title": "В Калифорния блокираха допитване за разделяне на щата на три"}
{"url": "https://news.bg/world/dvama-turisti-s-naduvaem-dyushek-sa-spaseni-ot-bregovata-ohrana-na-gartsiya.html", "text": "Двама туристи на възраст 47 и 11 години са спасени от кораб на бреговата охрана край плаж в Солун, в северна Гърция, след като са хванати от течения и силен вятър с надуваем дюшек в морето, съобщава \"Катимерини\".Бреговата охрана е спасила и трети човек, 42-годишен, който е влязъл в морето, за да помогне на другите. Според информацията, те са в добро здраве.Миналият месец руска туристка бе намерена и спасена, след като прекара 22 часа в морето на с надуваем дюшек до Крит. Тя бе забелязана от патрулен самолет самолет на Фронтекс.", "date": "2018.07.19", "title": "Двама туристи с надуваем дюшек са спасени от бреговата охрана на Гърция"}
{"url": "https://news.bg/world/radio-svobodna-evropa-se-vrashta-v-balgariya-i-rumaniya.html", "text": "Радио \"Свободна Европа\" обяви планове да започне предоставяне на новинарски услуги в България и Румъния, за да подсили медийната среда в двете балкански държави, съобщават от радиото.И при двата случая това е завръщане за радиото: преди да се присъединят към ЕС и НАТО компанията действаше в България и Румъния. Тя прекрати емисиите си в двете държави съответно през 2004 г. и 2008 г.\"\", обяви президентът на радиото Томас Кент.Правителствени лица, представители на гражданското общество и журналисти в двете държави изразяват безпокойството си от дезинформацията, корупцията и социалното разделение, подкопаващи техните политически системи.Започвайки дейността си от декември 2018 г., радиото ще предоставя мултимедийни репортажи и анализи на български и румънски език и ще си партнира с местни медии за увеличаване на съществуващите проекти с цел насърчаване на обществената отговорност и борба с фалшивите новини.Радиото има сериозни ангажименти на Балканите, тъй като има бюра в Босна и Херцеговина, Косово, Македония, Черна гора и Сърбия. Също така има услуга на румънски език за Молдова.Радио \"Свободна Европа\" разчита на мрежа от местни журналисти за предоставяне на вярна новинарска информация на 26 милиона души на 25 езика в 20 държави, където медийната свобода е ограничена и където професионалната журналистика не е напълно развита. През 2017 г. 1,5 милиона души са гледали видеоматериали на радиото в каналите във Facebook и YouTube. Радиото е независима медийна компания, която е финансирана със съгласието на американския Конгрес чрез Broadcasting Board of Governors.", "date": "2018.07.19", "title": "Радио \"Свободна Европа\" се връща в България и Румъния"}
{"url": "https://news.bg/crime/poredna-zapalena-kola-v-blagoevgrad.html", "text": "Благоевград  осъмна с опожарен автомобил.Този път през нощта беше запалена лека кола марка \"Мерцедес\", съобщи БГНЕС.Сигналът за запалената кола е подаден в ранните часове на нощта. Автомобилът е запален на улица \"Иван Гарванов\" в квартал \"Грамада\" в областния град.Предполага се, че колата е залята с лесновъзпламенима течност. Течността най-вероятно е била излята върху предната дясна гума.Пламъците са изгасени от огнеборците в Благоевград, но последствията са солидни.Случаят се разследва.", "date": "2018.07.19", "title": "Поредна запалена кола в Благоевград"}
{"url": "https://news.bg/politics/bsp-iska-oshte-dokazatelstva-za-chumata-i-oshte-ostavki.html", "text": "Лидерът на БСП Корнелия Нинова опроверга вътрешния министър Валентин Радев, че . Тя иска стенограмите от председателските съвети. Чак сега започнаха да се изпълняват мерките, за които ние настоявахме, коментира соцводачът. Чак сега започнала дезинфекцията на районите, засегнати от заразата.Левицата иска категорични доказателства за заразените стада. БСП иска и да се информират хората, тъй като дезинформацията създала паниката. За пример тя посочи, че сутринта министър Радев обявил, че зараза има в село Болярово, а кметът не знаел. Научил от телевизията.Нинова недоумява и . Тя посочи за поред път, че досега никой не е показал протоколи от изследванията. Едва вчера се показали доказателства. Столетницата иска категорични доказателства за мерките, които се предприемат.Корнелия Нинова иска и оставката на Румен Порожанов. Тя не приема .Нинова бе категорична, че червените не пречат на властите да си вършат работата.Припомняме, тази сутрин на извънреден брифинг вътрешният министър Валентин Радев обяви, че утре с министър Порожанов ще отидат в Народното събрание, . По думите на радев поведението на някои политически сили застрашава националната сигурност. И тази сутрин министър Порожанов и шефът на . Експертите са категорични, че към момента две са огнищата на чума в страната - стадото на баба Дора в Шарково и едно в Болярово., именно заради напрежението в обществото, но общините със зарада от чума са поставени под строг контрол. ", "date": "2018.07.19", "title": "БСП иска още доказателства за чумата и още оставки"}
{"url": "https://news.bg/bulgaria/otlagat-evtanaziya-na-zhivotni-chakat-rezultati-ot-sasedni-rayoni-na-ognishtata.html", "text": "Второ заседание късно вечерта е провел междуведомственият координационен щаб, създаден във връзка с възникнали огнища на особено опасни заразни болести по животните.Това съобщиха от пресцентъра на МВР. Повод за това заседание бяха очакваните и неполучени до края на работния ден резултати от изследванията на пробите от животните от райони, съседни на установените огнища на заразата, както и промяната в декларираното доверие към действията на координационния щаб от представителите на всички политически сили, участвали в заседанието на председателския съвет.На заседанието на координационния съвет са били взети следните решения:Отлагане на планираните действия в утрешния ден за евтаназия на доказано заразените животни;Засилване на контрола на движението на хора и преместването на животни и животински продукти от и към зоните с огнища на зараза;Изчакване на резултати от изследване на пробите от животните от райони, съседни на установените огнища на заразата;Активна дейност по дезинфекция на 10-километровата зона около заразените зони;Доставяне от МЗХГ и МВР на допълнително оборудване за пропускателните пунктове на изходните и входните пътища към населените места;Следващото заседание ще се проведе рано тази сутрин. Резултатите ще бъдат оповестени на брифинг за медиите в сградата на МВР от 08 часа.", "date": "2018.07.19", "title": "Отлагат евтаназия на животни, чакат резултати от съседни райони на огнищата"}
{"url": "https://news.bg/world/us-universitet-zatvoren-za-kratko-sled-saobshteniya-za-vaorazhen-v-rayona.html", "text": "Американският университет в столицата Вашингтон е бил затворен за кратко. Причината е сигнал за въоръжен нападател в района, предаде \"Нюзуик\". Сградите вече са отворени за посетители. След полицейската проверка е станало ясно, че опасност няма. Няма данни за жертви и ранени. Това съобщават в кратко изявление от полицията. Стана ясно, че в този университет е учил Мария Бутина. Припомняме, няколко часа след срещата между Тръмп и Путин в Хелзинки стана ясно, че в САЩ е задържана рускиня за шпионаж. Мария Бутина е обвинена, че е работила за Кремъл. Задържането ѝ е станало в неделя.Говорителят на руското външно министерство Мария Захарова коментира, че няма база за задържането на Бутина.", "date": "2018.07.19", "title": "US университет затворен за кратко след съобщения за въоръжен в района "}
{"url": "https://news.bg/press/sled-razpravii-parlamentat-ryazko-oskapi-bezdimnite-tsigari-borisov-osvobodi-zam-ministara-na-zemedelieto-tsvetan-dimitrov.html", "text": "Данъци. \"Сега\":След разправии парламентът рязко оскъпи бездимните цигари  Тежки спорове и обвинения в лобизъм съпроводиха приемането на първо четене на промените в Закона за акцизите и данъчните складове, с които управляващите увеличиха облагането на нагреваемите тютюневи продукти, станали известни като \"бездимни цигари\". Законопроектът в сегашния му вид предвижда акцизът на новото изделие да се изравни с този на обикновените цигари.Това предложение обаче предизвика трус в редиците на управляващата коалиция заради съпротивата на депутатите от ВМРО. Накрая мнозинството се спря на компромисен вариант - между първо и второ четене да се запише, че данъкът ще скочи от сегашните 26% на 40% от ставката за обикновените цигари. От ГЕРБ обаче дадоха да се разбере, че оскъпяването на нагреваемите тютюневи продукти ще продължи и в бъдеще заради бързо растящия им пазарен дял.Съпротивата срещу скока на акциза вчера оглави БСП. Соцдепутатът Румен Гечев обяви, че поправките нарушават правилника на Народното събрание, тъй като в законопроекта липсват разчети какви ще бъдат въздействията от мярката върху приходната и разходната част на бюджета. Той обвини управляващите, че са подвели парламента при гласуването на бюджета миналата година, тъй като са оставили акциза върху новия продукт на сегашния му нисък размер. Финансистът Гечев неочаквано се впусна и в анализ на здравните ефекти от бездимните цигари, които според него отделяли много по-малко токсични вещества при изгарянето в сравнение с обикновените. Накрая предупреди депутатите от ГЕРБ, че нарушават волята на своя лидер: \"На 4 юли премиерът Борисов каза: \"Наредих да се изтегли законът от пленарна зала\". Хайде да ви видя как ще гласувате сега\". Криза. \"Монитор\":Борисов освободи зам.-министъра на земеделието Цветан Димитров Премиерът Бойко Борисов освободи от длъжност заместник-министър на земеделието, храните и горите Цветан Димитров, съобщиха от Министерския съвет.Решението на премиера е взето след срещата на земеделския министър Румен Порожанов с представители на протестиращите животновъди. Борисов разпоредил на Порожанов да освободи и директорa на дирекция \"Животновъдство\" Златка Възелова, директорa на Дирекция \"Директни плащания и идентификация на земеделските парцели\" Георги Праматаров, както и съветника на министъра Бойко Синапов.  Скандал. \"24 Часа\":ГЕРБ откри документи как Елена Йончева е съдружник в офшорка с банкера Василев, дава я на прокурорТя в контраатака: Няма да спрем да разследваме Борисов в Барселона, ще осъдя Антон Тодоров, така както осъдих и негоГЕРБ внася сигнал в прокуратурата срещу говорителя на парламентарната група на БСП Елена Йончева заради общ бизнес 50/50 с Цветан Василев.Това обявиха на брифинг в парламента депутатът Делян Добрев, избран от същия район като журналистката - Хасково, и бившият народен представител Антон Тодоров.Документите, които партията на Бойко Борисов прати в държавното обвинение и които са достъпни в интернет, навеждали на съмнение за пране на пари, извършвано от въпросното дружество на банкера и соцдепутатката. ГЕРБ прати данните също до Комисията за противодействие на корупцията и за отнемане на незаконно придобито имущество и до НАП.Йончева е имала обща фирма с офшорка на Василев, за която се казва, че чрез нея е ставало източването на КТБ, разясни Тодоров. И отсече: \"Имам усещането, че една кака от БСП е с двата крака в батака. Мисля, че най-накрая хванахме натясно онова, което наричаме \"задкулисие\".Тодоров напомни, че когато преди месеци питал Йончева какви са отношенията ѝ с Василев, тя уверила, че няма такива. А от извадените документи се вижда, че двамата са съдружници. Случай. \"Сега\":Казусът с непроверения самолет стигна до Цацаров МВР все пак ще провери как частният самолет на бизнесмена Мирослав Хинков от Габрово се е промъкнал без проверка през летище София миналия петък. Във вторник главният секретар на МВР Младен Маринов и шефът на граничната полиция Светлан Кичиков твърдяха, че вината е изцяло на персонала на аерогарата, като не споменаваха никаква проверка. Часове по-късно пресцентърът на МВР разпространи съобщение, от което стана ясно, че граничната полиция все пак се е задействала. Резултатите щели да бъдат докладвани на главния прокурор Сотир Цацаров в сряда. До края на деня обаче от държавното обвинение не можаха да потвърдят, че такива данни са постъпили при тях. МВР е поискало още да се свика заседание на Летищния комитет на аерогарата, за да се обсъди случаят. Шефът на летището Владимир Рапондижев заяви пред bTV, че рамп-агентът, допуснал пропуска, ще бъде наказан. Служителят е с отнет пропуск.За случая стана ясно във вторник от изявление на лидера на АБВ Румен Петков. Малко след това информацията бе потвърдена от Маринов, Кичиков, както и от летището. За случая разказа и самият собственик на самолета Мирослав Хинков. Той обясни, че е отивал на почивка в Гърция заедно със семейството си и на борда са пътували общо петима души плюс пилота. След кацането в София той преминал през проверките и отишъл до града, където имал работа. Другите останали да го чакат. След като се върнал, се качили на самолета и отпътували за гръцкия остров Скиатос. Хинков смятал, че семейството му е минало през необходимите проверки. Разбрал, че това не е така, едва след като кацнали и получил обаждане от граничната полиция. Затова те дали документите си на гръцките власти, които ги снимали и ги изпратили в България.Това е вторият пробив в сигурността на софийското летище за последните шест месеца. През март над 40 пътници от полет от Париж влязоха у нас, без никой да ги провери, тъй като при кацането гишетата на Гранична полиция бяха празни. Впоследствие служителите на МВР се оправдаха, че са били до тоалетната, за храна или да пушат. В крайна сметка петима от общо 13 души бяха уволнени. Останалите се разминаха с по-леки наказания. Статистика. \"Дума\":Казусът с непроверения самолет стигна до Цацаров МВР все пак ще провери как частният самолет на бизнесмена Мирослав Хинков от Габрово се е промъкнал без проверка през летище София миналия петък. Във вторник главният секретар на МВР Младен Маринов и шефът на граничната полиция Светлан Кичиков твърдяха, че вината е изцяло на персонала на аерогарата, като не споменаваха никаква проверка. Часове по-късно пресцентърът на МВР разпространи съобщение, от което стана ясно, че граничната полиция все пак се е задействала. Резултатите щели да бъдат докладвани на главния прокурор Сотир Цацаров в сряда. До края на деня обаче от държавното обвинение не можаха да потвърдят, че такива данни са постъпили при тях. МВР е поискало още да се свика заседание на Летищния комитет на аерогарата, за да се обсъди случаят. Шефът на летището Владимир Рапондижев заяви пред bTV, че рамп-агентът, допуснал пропуска, ще бъде наказан. Служителят е с отнет пропуск.За случая стана ясно във вторник от изявление на лидера на АБВ Румен Петков. Малко след това информацията бе потвърдена от Маринов, Кичиков, както и от летището. За случая разказа и самият собственик на самолета Мирослав Хинков. Той обясни, че е отивал на почивка в Гърция заедно със семейството си и на борда са пътували общо петима души плюс пилота. След кацането в София той преминал през проверките и отишъл до града, където имал работа. Другите останали да го чакат. След като се върнал, се качили на самолета и отпътували за гръцкия остров Скиатос. Хинков смятал, че семейството му е минало през необходимите проверки. Разбрал, че това не е така, едва след като кацнали и получил обаждане от граничната полиция. Затова те дали документите си на гръцките власти, които ги снимали и ги изпратили в България.Това е вторият пробив в сигурността на софийското летище за последните шест месеца. През март над 40 пътници от полет от Париж влязоха у нас, без никой да ги провери, тъй като при кацането гишетата на Гранична полиция бяха празни. Впоследствие служителите на МВР се оправдаха, че са били до тоалетната, за храна или да пушат. В крайна сметка петима от общо 13 души бяха уволнени. Останалите се разминаха с по-леки наказания.", "date": "2018.07.19", "title": "След разправии парламентът рязко оскъпи бездимните цигари; Борисов освободи зам.-министъра на земеделието Цветан Димитров"}
{"url": "https://news.bg/world/makedonskite-partii-s-nov-opit-za-sporazumenie.html", "text": "Нов опит за постигане на споразумение за референдума ще бъде направен днес. Лидерите на основните македонски партии ще се срещнат в 12 часа, за да одобрят дата за предстоящото допитване за името на страната. Това обяви премиерът Зоран Заев, цитиран от МИА. Той отправи остри критики към лидера на ВМРО-ДПМНЕ Христиан Мицковски, който напусна срещата само час след началото и обяви, че неговата партия бойкотира. Обяснението му бе, че не са поканени всички парламетарни сили. Заев обяви, че подобно отношение показва безотговорност и е обида за македонските граждани. Той избяга от историческа среща, на която се обсъжда бъдещето на страната. Ако тя го вълнува, мястото му е тук, сред нас, подчерта премиерът. Припомняме, че Заев заяви, че очаква дата за референдума, въпросите и характера, да бъдат готови до края на седмицата.Премиерът вярва, че искането на опозицията заслужава внимание, .Мицковски настоява за предсрочен вот, след който Скопие да преговаря за приемане в ЕС и НАТО. ", "date": "2018.07.19", "title": "Македонските партии с нов опит за споразумение "}
{"url": "https://news.bg/world/oad-osadi-nasilieto-v-nikaragua.html", "text": "Организацията на американските държави осъди насилието в Никарагуа и обвини за него правителството на страната, предаде \"Дойче веле\".Тя призова властите да сложат край на насилието и да организират предсрочни парламентарни избори. Това се казва в резолюция, подкрепена от 21 държави. Три от членките гласуваха против. В документа се изразяват сериозни притеснения за човешките права и насилието, упражнявано срещу гражданите от полицията. Никарагуанският представител Денис Монкада отхвърли документа като \"незаконен и нечестен\" и обяви, че законната власт в Манагуа се бори с терористична групировка, която иска дестабилизиране. Вицепрезидентът на САЩ Майк Пенс приветства резолюцията като начин да се осъди държавният тероризъм в Никарагуа. Най-малко 212 са били убити при антиправителствените протести в Никарагуа. Повече от 1300 души са били ранени,Латиноамериканската страна е разтърсвана от протести, които продължават трети месец.", "date": "2018.07.19", "title": "ОАД осъди насилието в Никарагуа "}
{"url": "https://news.bg/weather/dazhdoven-i-vetrovit-chetvartak-1.html", "text": "Дъждовен и ветровит четвъртък ни очаква. Това съобщават от НИМХ на БАН. Ще духа умерен до силен вятър от запад-северозапад. Очакват се краткотрайни валежи, придружени с гръмотевици. Максималните температури ще са между 24 и 29 градуса. Атмосферното налягане ще се задържи по-ниско от средното за месеца. ", "date": "2018.07.19", "title": "Дъждовен и ветровит четвъртък"}
{"url": "https://news.bg/world/us-senatat-s-rezolyutsiya-v-podkrepa-na-razuznavaneto.html", "text": "Сенатът на САЩ ще разгледа резолюция в подкрепа на разузнаването на страната, предаде CNN. Документът е внесен за обсъждане от двама сенатори след забележки на президента Доналд Тръмп. Двамата сенатори са от Републиканската и Демократическата партии и са членове на комисиите по право и международни отношения. Те обявиха, че предлаганата резолюция трябва да покаже пълна подкрепа за работещите в разузнаването, както и че се изискват пълна информация за случилото се в Хелзинки и задействането на санкциите срещу Русия. Припомня се обаче, че тази резолюция няма да има силата на закон. Припомняме, че държавният глава вчера отново опонира на директора на националното разузнаване на САЩ. Тръмп отрече, че Русия атакува САЩ. След срещата си с руския си колега Владимир Путин и последвали критики към изказваният му за руската намеса, Тръмп неведнъж променя версията си какво точно е имал предвид. Тръмп заяви, че никой американски президент не е заемал толкова твърда позиция към Русия като него и добави, че Путин много добре го знае.", "date": "2018.07.19", "title": "US Сенатът с резолюция в подкрепа на разузнаването "}
{"url": "https://news.bg/crime/milioni-zagubi-sled-rezervatsii-vav-falshivi-saytove.html", "text": "Милиони левове са загубили българи, резервирали хотелски стаи за почивки или апартаменти под наем във фалшиви сайтове, копие на оригиналните. Това съобщи \"Монитор\", като цитира свои източници.Разследващи работели в момента по стотици сигнали за измамени по подобни схеми. Цитират се конкретни случаи, при които клиентът се свързва с посредника, уговарят условия, заплаща се сумата по банков път и след това фирмата изчезва. Подадени са сигнали до ГДБОП. ", "date": "2018.07.19", "title": "Милиони загуби след резервации във фалшиви сайтове"}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-2.html", "text": "Остават в сила някои забрани за движение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област Стара Загора:При км 218+500 дясно посока Бургас и на км 226+300 средна разделителна ивица, посока София се затваря периодично изпреварващата или аварийната лента поради извършване на ремонт на мантинели. Срок до 19.07.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\": няма.АМ \"Марица\": няма. АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и двупосочно движение в платното посока Варна поради ремонт на виадукт \"Звездица\". Срок до 15.10.2018 г.;Движението в участъка Варна - Бургас от км 0+000 до км 8+600 се осъществява с повишено внимание поради ръчно косене на тревни площи. Движението се осъществява съобразно създадената ВОД. Срок 21.07.2018 г.АМ \"Люлин\":Област София:Движението в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Скоростта на движение се ограничава до 70 км/ч. Срок 31.07.2018 г.Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 31.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.07.19", "title": "Забрани за движение на ТИР-ове по пътищата и днес"}
{"url": "https://news.bg/politics/radev-i-porozhanov-otivat-v-ns-da-ubezhdavat-ninova-za-chumata.html", "text": "Временно отлагат евтаназията на животните от две стада, в които са констатирани положителни проби на чума.Едното стадо е на баба Дора, а другото стадо е в село Болярово.Това стана ясно на брифинг на министъра на вътрешните работи Валентин Радев след заседание на координационния щаб за справяне с чумата по дребните преживни животни в Ямболско. На брифина участваше и министърът на земеделието, храните и горите Румен Порожанов.Причините за отлагането на мярката са две - изчакване на резултатите от пробите от съседни населени места и усетеното разколебано политическо доверие.\"Никой не е взел втора проба. Не вярвам, че то е заразено. Никога няма да дам стадото ми да бъде евтаназирано. Само през трупа ми!\", заяви успоредно на брифинга баба Дора в ефира на Нова. По думите й никой не е взимал втора проба. Баба Дора не би повярвала дори да й покажат документи. \"Не може веднъж да кажат, че са здрави, а после - не. За 28 дни няма умряло животно\", допълни жената.Относно втората причина министър Радев визира изказване на Корнелия Нинова, която вчера участва, заедно със свои съпартийци в протеста пред Министерски съвет. Тогава Нинова заявила пред протестиращите: \"не успяха да ни убедят, че има чума\".Затова според вътрешния министър се налага препотвърждаване на политическото доверие към действията на земеделското министерство и изслушване в парламента.От своя страна земеделският министър Порожанов увери, че междувременно цялата дезинфекция се извършва под засилен контрол. Всички проби са качени на страницата на Българска агенция по храните. \"Имаме още много проби, за които все още очакваме резултати\", каза Порожанов.Председателят на БАБХ д-р Дамян Илиев представи протоколите от пробите в лабораторията във Франция.\"Надяваме се по места да бъде овладяна по районите, в които е, но определено ни притеснява ситуацията, която се нагнетява\", заяви министърът на земеделието.Шефът на БАБХ пък заяви, че еврокомисарят Андрю Кайтис е потвърдил всичко, направено от БАБХ като действия.Министър Радев припомни, че по настояване на Координационния щаб в парламента се е провел председателски съвет, за да бъдат представени документите и резултатите от пробите с цел народните представители да имат възможност да зададат своите въпроси. \"Защото ги видяхме по места, осуетявайки с поведението си действията на Министерство на земеделието и храните\", посочи Радев като изтъкна, че тогава председателите на парламентарните групи са подкрепили действията на властите, ангажирани с ограничаването на чумата по дребните преживни животни в Ямболско.\"МВР осигуряваме всички техни действия. Вчера имаше митинг - вие присъствахте, г-жа Корнелия Нинова слушах я , каза, че - не ни убедиха, че има чума. Отново ни разколебават\", констатира министър Радев.Вътрешният министър заяви, че ще отидат в парламента, за да поискат доверието на всички народни представители.\"Няма как спасявайки държавата си от такова зло като чумата при малките преживни животни - овце и кози - ние да не получаваме доверието, включително на всички политически сили. Те го декларират и после на другия ден правят друго - как да обясня аз на колегите от полицията, че трябва да бъдат зад ветеринарите, да им помагат там, където трябва без това политическо доверие\", заяви министър Радев.\"Не може ние да спасяваме държавата от тази зараза и някой да работи срещу това. Това е работа срещу националната сигурност. Така ние го разбираме или най-малкото не е комфортно да изправят родната полиция, буквално, която е част от обществото, срещу една друга част от обществото с неясни мотиви\", коментира още вътрешният министър.Министър Радев посочи, че ще бъде създаден местен координационен щаб в село Болярово, където хората могат да се съветват с местни хора, на които имат доверие там.Той апелира също да не идват повече граждани на място, за да не се разрпострани заразата.\"Всичко каквото трябва - правим. Искаме да сме убедени, че сме на правия път, ако някой има съмнение да бъдат добри да ни го кажат - а не зад гърба ни да работят срещу националната сигурност\", отсече Радев.На въпрос за КСНС министър Радев заяви, че е екипът на президента Радев е бил запознат с мерките, които се предприемат и това е негово решение.", "date": "2018.07.19", "title": "Радев и Порожанов отиват в НС да убеждават Нинова за чумата"}
{"url": "https://news.bg/politics/nyakoy-vidyal-li-e-rezultati-ot-izsledvaniyata-za-chuma-pita-evrodeputatat-nekov.html", "text": "\"Евтаназията е пропорционална мярка, ако има чума. Някой доказа ли, че има чума? Вие видяхте ли резултати?\" Това попита евродепутатът Момчил Неков пред БНТ.По думите на Неков в такива случаи има европейско законодателство, което трябва да се спазва стриктно, а това в България не е било направено. Според евродепутата европейското законодателство гласи, че ако има доказан случай на чума в дадено стадо, то цялото стадо се евтаназира. В радиус от 3 километра от доказано заразеното животно всички стада се поставят под карантина. В рамките на 10 километра - животните се поставят под наблюдение.Това в България не беше направено, категоричен е Неков. По думите му действията на властите ни са под всякаква критика - \"... взимат се проби от животни от хора без баджове, без документи, без да се представят, без нищо. В същото време хората се страхуват, протестират\".\"Настоявам да се изкарат резултатите от анализите и от независимата лаборатория във Франция. Настоявам за повторни изследвания\", отсече евродепутатът. Според него въпросната референтна лаборатория е доста съмнителна. Лабораторията имала сайт и електронна поща, но нищо друго, нямало и посочен телефон. Имало слухове и че тя е финансирана с проекти. Според Неков една лаборатория трябва да бъде държавна и надеждна.Евродепутатът твърди и че според европейските регулации, ако се докаже чума, то въпросното животно трябва да бъде умъртвено до 10 дни. Това също не станало у нас. Неков даде пример - взели проби от стадото на човек от община Болярово на 21 юни, а избили животните на 13 юли. \"Повече от 20 дни не е имало нито едно животно, което е починало\", заяви Неков и допълни, че въпреки това стадото е избито.Евродепутатът коментира и мерките, които се предприемат след умъртвяването на животните. Според него убитите животни се заравят, погребват, което също е пропуск, защото при наличие на чума труповете на животните трябва да бъдат изгорени в екарисаж. Тогава обаче щяло да има информация за точната бройка на умъртвените животни, а сега на места точната бройка не се знаела.\"Вие някъде чухте ли резултати от анализи? Хората се страхуват, обществото негодува и протестира\", продължи Неков. Той показа и копие от протоколи за евтаназирани животни - нямали печати, нямали подписи, нямало препратки към изследвания и други. \"Една обикновена рецепта за лекар има подпис и печат\", допълни още евродепутатът.Той заяви, че ще настоява за честни и пропорционални компенсации за животновъдите. По думите му обаче не само те са засегнати от проблема, а и овчарите например, които също са останали без работа.По-късно в хода на брифинд за чумата министърът на вътрешните работи и министърът на земеделието , че вискчи проби са качени на страницата на Българска агенция по безопасност на храните (БАБХ). На брифинга участваше и шефа на БАБХ Дамян Илиев, който представи протоколите от пробите в лабораторията във Франция. ", "date": "2018.07.19", "title": "Някой видял ли е резултати от изследванията за чума, пита евродепутатът Неков"}
{"url": "https://news.bg/world/britanskata-politsiya-znae-kogo-tarsi-za-novichoka-i-skripal.html", "text": "Британски следователи вярват, че са идентифицирали заподозрените извършили нападение с Новичок над Сергей и Юлия Скрипал, съобщава АП.Припомняме, че  се лекуваха с месеци в болницата след натравяне с това вещество. Великобритания обвини Русия за атаката, но руските власти категорично отхвърлиха връзка със случая.Полицията вярва, че няколко руснаци са участвали в опита за убийство на бившия двоен агент и дъщеря му Юлия. \"Следователите вярват, че са идентифицирали заподозрените извършители на нападението чрез видеонаблюдение и са проверили това със записи на хора, които са влезли в страната по това време. Те са сигурни, че те (заподозрените) са руснаци\", коментира информатор за АП.Новината идва на фона на разследването за  заедно с приятелката си 44-годишната Доун Стърджис в град Еймсбъри - на около 10 километра северно от Солсбъри, където бяха отровени Сергей и Юлия Скрипал. Доун Стърджис почина, а смъртта й се разглежда като убийство. Преди дни Роули излезе от критично състояние.", "date": "2018.07.19", "title": "Британската полиция знае кого търси за новичока и Скрипал"}
{"url": "https://news.bg/world/es-podgotvya-novi-mita-sreshtu-sasht-za-usd8-5-mlrd.html", "text": "Европейската комисия подготвя нови ответни тарифи върху американски вносни продукти за 8,5 милиарда долара в случай, че Вашингтон реши да наложи мита върху вноса на автомобили от ЕС, съобщава германското списание WirtschaftsWoche.Въглища, фармацевтични и химически продукти, произведени в САЩ, се очаква да бъдат сред вноса, който ще бъде засегнат от планираните мерки.Държавите членки ще решат за бъдещата си стратегия в края на следващата седмица, като това ще зависи от посещението на председателя на Европейската комисия Жан-Клод Юнкер, обяви дипломат от ЕС пред WirtschaftsWoche.Новият списък с американски продукти се очаква да бъде финализиран до края на август. Съобщава се, че е подготвян по-малко стратегически в сравнение със създадения като отговор на тарифите на САЩ върху метали, в който Брюксел удря щати и политици заради изборите през ноември.Вчера икономическият съветник на президента на САЩ Лари Кудлоу спомена, че Юнкер може да излезе с предложение за споразумение за свободна търговия по време на визитата си във Вашингтон. Той добави, че германският канцлер Ангела Меркел работи зад кулисите в блока за намаляване на вносните мита.", "date": "2018.07.19", "title": "ЕС подготвя нови мита срещу САЩ за $8,5 млрд. "}
{"url": "https://news.bg/politics/chetvarti-sme-v-es-po-investitsii-po-plana-yunker.html", "text": "България е четвърта по привлечени инвестиции в Европейския съюз по плана \"Юнкер\". Това заяви евродепутатът от ГЕРБ/ЕНП по повод доклада на ЕК за напредъка на Европейския Фонд за Стратегическия Инвестиции (ЕФСИ) в ЕС.\"България е четвърта в ЕС по привлечени инвестиции по плана \"Юнкер\". У нас има подписани споразумения за 423 млн. евро, които ще доведат до над 1 милиард и 700 милиона евро допълнителни инвестиции\", посочи Майдел.До 2020 г. се очаква ЕФСИ да доведе до 1,4 милиона нови работни места и да увеличи БВП на ЕС с 1,3 %.\"Над 700 000 малки и средни дружества ще могат да се възползват от подобрен достъп до финансиране и това е благодарение на промени, които приехме в Европарламента, целящи Европейската инвестиционна банка (ЕИБ) да взима предвид особеностите на икономиките на различните държави\", изтъкна Ева Майдел.Тя беше отговорен докладчик за Групата на ЕНП в комисията по Вътрешен пазар и защита на потребителите относно напредъка по ЕФСИ.Неоснователен бил скептицизма към инструмента за инвестиции, смята евродепутатът.", "date": "2018.07.19", "title": "Четвърти сме в ЕС по инвестиции по плана \"Юнкер\""}
{"url": "https://news.bg/politics/industrialtsite-iskat-prezidentsko-veto-varhu-zakona-za-gorivata.html", "text": "Приетият закон за горивата неоснователно засяга законните интереси на множество икономически дейности на браншови организации и търговци. Това заявяват от Асоциацията на индустриалния капитал в България (АИКБ).Поради това от асоциацията настояват президентът Румен Радев да наложи вето на приетия Закон за административното регулиране на икономически дейности, свързани с нефт и продукти от нефтен произход.Според бизнеса законът за горивата ограничава пазара на горива само до големите търговци и предоставя явни възможности за осъществяване на репресивни мерки спрямо останалите, основно малки предприятия.От АИКБ са категорични, че законът гарантира монополизацията на пазара с горивата. Освен това законът създава и ненужни регулации, които убиват конкуренцията. Работодателите посочват 6 такива \"ненужни регулации\".На първо място, се въвеждат изисквания за минимален уставен капитал, определени без законова, икономическа или каквато и да било друга логика и аргументация. Според бизнеса всяко подобно изискване ограничава достъпа до пазара на икономически субекти и особено на новосъздадени такива. \"Създава се неравнопоставеност на големи и малки предприятия. Освен нееднаквото и дискриминационно третиране на икономически оператори, подобно \"решение\" е пряко нарушение на чл. 19, ал. 1 от Конституцията на Република България, който прогласява свободната стопанска инициатива, сиреч държавата по принцип да не се намесва в търговските взаимоотношения, а когато такава намеса е необходима - да бъде сведена до адекватно минимално равнище. След присъединяването на България към Европейския съюз законодателството ни бе задължено да се хармонизира и в посока на постепенно намаляване и отпадане на административните регулации и пречки пред свободната стопанска инициатива. Законът е за административното регулиране на икономически дейности, което само по себе си е точно обратно на правото на такава инициатива\", пишат от АИКБ и допълват, че регулацията е неоправдана, прибързана и необоснована.На второ място, със закона се въвежда изискване за минимален капацитет на складовите стопанства, \"което не е обусловено от никакви законови и логически изисквания или търговски практики\". Това според бизнеса представлява нарушение на чл. 19, ал. 2 от Конституцията на Република България, според който \"Законът създава и гарантира на всички граждани и юридически лица еднакви правни условия за стопанска дейност\".На трето място, законът нарушава и чл. 19, ал. 3 от Конституцията на Република България, \"доколкото с приетия закон не само не се закрилят инвестициите и стопанската дейност на български и чуждестранни граждани и юридически лица, но и се създават множество възможности за рестрикции, прекратяване и отнемане на бизнес\".Четвърто - законът утвърждава нерационално големи санкции - конфискация на имущество без значение чия собственост е, което е грубо нарушение на чл. 17, ал. 3 от Конституцията на Република България, според който частната собственост е неприкосновена. \"При нарушение на новоприетия закон от страна на наемател ще се конфискува имуществото на наемодателя му, без последният да има някаква вина\", притеснени са работодателите.Пето - според АИКБ за регистрация в новосъздадения от закона регистър е необходимо предоставянето на банкова гаранция за обезпечаване на бъдещи нарушения от субекта. \"За същото нещо е наказателната процедура срещу страната ни за изискванията на чл. 176в ЗДДС, чието действие въпреки това все още не е отменено\", сочат от бизнес асоциацията.Шесто - \"изискванията за минимален уставен капитал и минимален складов обем противоречат и на Закона за защита на конкуренцията, тъй като ограничават свободната конкуренция\".Освен всички горепосочени от АИКБ са категорични, че министърът на финансите със заповед е определил горивата като стока с висок фискален риск и през последната година търговците на горива са подложени на непрестанни проверки и блокиране на горива заради минимални текущи данъчни задължения на клиентите им, \"които буквално са изнудвани да плащат текущи, а не просрочени или установени с влязъл в сила административен акт данъчни задължения\". Това е станало без обществено обсъждане.Според индустриалците държавата и понастоящем разполага с достатъчно механизми за контролиране на участниците в пазара на горива, поради което не е нужен специален закон, за да могат контролните органи да осъществяват функциите си и да осъществяват превенция срещу контрабандата.", "date": "2018.07.19", "title": "Индустриалците искат президентско вето върху закона за горивата"}
{"url": "https://news.bg/crime/za-vtori-pat-vnesoha-obvinenieto-sreshtu-chenalova-v-sada.html", "text": "Обвинителният акт срещу Румяна Ченалова, бивш съдия в Софийския градски съд, е внесен в Специализирания наказакателен съд, съобщават от прокуратурата.Става въпрос за обвинението за престъплението по служба и нарушения, извършени по делото Обединени енергийни търговци срещу НЕК.Обвинението касае периода от 19.07.2013 г. до 22.01.2015 г., че Ченалова като длъжностно лице - съдия от СГС, 14 пъти е нарушила и не е изпълнила служебните си задължения, визирани в ЗСВ и ГПК, целта е била да набави облага за търговското дружество.Припомняме, преди 5 месеца Специализираният наказателен съд прекрати съдебното производство и върна делото срещу Румяна Ченалова на специализираната прокуратурата за отстраняване на процесуалните нарушения.Припомняме, в началото на тази година тричленен състав на Върховния административен съд. Срещу нея имаше три предложения за дисциплинарно уволнение, обединени в едно производство.Името на съдия Ченалова стана известно след изказването на бившия френски посланик у нас  на клон на френско дружество чрез съдебната система. Кабан заяви, че и в съда у нас \"има гнили ябълки\".Гласът на съдия Ченалова изтече в прословутите записи, . Шефът на СГС Владимира Янева бе отстранена от длъжности съдена за издаване на разрешения неправомерно на СРС-та. Самата прокуратурата обаче .Съдия  и й бе повдигнато въпросното обвинение, което касае работата й в Търговското отделение на СГС. Ченалова е била съдия по редица известни дела - от аферата \"Сапард\", до убийството пред , мегаделото \"Октопод\" срещу бившата барета Алексей Петров, както и в делата по  и депутата Делян Пеевски.От прокуратурата припомнят днес, че обвинението срещу съдия Ченалова е заради това, че тя е насрочила разглеждане на търговско дело по искова молба на дружеството ОЕТ срещу НЕК за сумата от 6 459 922 лв., въпреки че исковата молба не е била редовна, тъй като дружеството не било внесло дължимата държавна такса от 258 396 лв. Исковата молба е трябвало да бъда оставена без движение до отстраняване на нередовността.На 24.07.2013 г. съдия Ченалова допуснала и поисканото от дружеството обезпечение на претенцията от 6 459 922 лв. и е издала обезпечителна заповед. В резултат на това сметките на НЕК били запорирани до размера на6 459 922 лв. и дружеството не е могло да оперира със запорираната му сума.По-късно \"ОЕТ- Обединени Енергийни търговци\" ООД е подало допълнителна искова молба, с която исковата претенция към НЕК е увеличена с 4 392 706 лв., отново не е платена дължимата държавна такса от 175 708 лв..Според прокуратурата целта на Ченалова е била от една страна да набави имуществена облага за ищеца по делото в размер на 434 105,14 лв. невнесени държавни такси и е поставила в привилегирована ситуация дружеството. Прокуратурата обвинява и съдия Ченалова за това, че е съставила и официален документ с невярно съдържание -поправила е и е допълнила протокол от проведено открито съдебно заседание и е удостоверила, че пред съда са били представени три фактури с получател ищеца по делото и едно преводно нареждане, и че е констатирала идентичност на оригиналните документи с копията, приложени по делото. Целта на съдия Ченалова е била протоколът от съдебно заседание да бъде използван като доказателство за тези обстоятелства.Предстои насрочване на разпоредително заседание по делото.", "date": "2018.07.19", "title": "За втори път внесоха обвинението срещу Ченалова в съда"}
