{"url": "https://news.bg/int-politics/maduro-obyavi-che-kasa-otnosheniyata-sas-sasht-7-darzhavi-veche-ne-go-smyatat-za-prezident.html", "text": "Николас Мадуро заяви, че къса дипломатическите отношения със САЩ заради това, че Белият дом призна председателя на парламента Хуан Гуайдо за временен президент на страната, предаде CNBC.В изявление пред свои поддръжници Мадуро обяви, че дава на американските дипломати 72 часа, за да напуснат страната.Освен от САЩ обаче, Гуайдо беше признат за временен лидер на страната и от Канада, Бразилия, Парагвай, Колумбия, Перу и Чили. Мексико зае изчаквателна позиция.Междувременно страната беше разтърсена от масови протести срещу Мадуро.Припомняме, по-рано Организацията на американските държави, САЩ и ЕС настояха Николас Мадуро да не встъпва в длъжност за втори мандат, като не признаха за легитимно преизбирането му на поста.", "date": "2019.01.23", "title": "Мадуро обяви, че къса отношенията със САЩ, 7 държави вече не го смятат за президент"}
{"url": "https://news.bg/int-economics/turski-firmi-modernizirat-zhp-liniya-v-rumaniya-za-600-mln-evro.html", "text": "Националната железопътна компания на Румъния обяви, че група турски компании са спечелили договор на стойност 600 млн. евро за модернизиране на важна жп линия в северозападната област Трансилвания, съобщава \"Асошиейтед прес\".Румънските железници уточниха, че 28-километровият участък ще бъде построен през следващите четири години. Това е най-сложният участък от 130-километровата линия, която започва от град Брашов и стига до средновековния град Сигишоара в сърцето на Румъния.Построена през 1873 г., в момента пътуването по линията отнема между два и четири часа, по-бавно в сравнение с преди 15 години. С новата линия пътуването ще отнема малко под 50 минути. Влаковете ще се движат със скорост до 160 км/ч.Европейският съюз ще финансира около 80 процента от проекта, а останалите средства идват от румънския държавен бюджет.", "date": "2019.01.23", "title": "Турски фирми модернизират жп линия в Румъния за 600 млн. евро"}
{"url": "https://news.bg/health/lekarskiyat-sayuz-pita-kade-e-chovechnostta-pri-tazi-agresiya-spryamo-meditsi.html", "text": "Недопустимо е медиците да стават заложници на собственото си призвание. Това заявиха от Българския лекарски съюз по повод поредните случаи на агресия към лекари.От организацията изразяват своята подкрепа към д-р Сибила Маринова и всички медици от МОБАЛ \"Д-р Стефан Черкезов\" във Велико Търново, както и към Наталия Армянова - фелдшер в Спешна помощ - Горна Оряховица.От БЛС осъждат всяка форма на физическа и вербална агресия над медицински лица. Според тях случилото се с фелдшер Армянова и с д-р Маринова и нейния екип е поредната проява на неприемливо отношение към представители на лекарското съсловие.От съсловната организация заявиха, че не е редно докато се борят да спасят поредния човешки живот, самите лекари да бъдат принуждавани да защитават своя собствен.По тази причина те настояват да се създаде работещ механизъм, който да защити лекарите на работното им място, за да може спокойно да изпълняват задълженията си.Необходими са цялостни действия към превенция на агресията в лечебните заведения, защото там не е мястото за саморазправа и насилие, категорични са от БЛС и посочват, че са готови да предприемат всички възможни действия в тази посока.Всеки от нас трябва да осъзнае жертвогoтовността на представителите на медицинското съсловие и да уважава ежедневните грижи, които те полагат за пациентите, трудейки се неуморно и изпълнявайки задълженията си професионално, дори и в трудните условия на работа, в които са поставени, посочват в своята позиция те.Припомняме, на 21 януари . По тази причина ден по-късно На 22 януари пък  на МОБАЛ \"Д-р Стефан Черкезов\".Заради поредните случаи на проявена агресия спрямо медицински служители днес министърът на здравеопазването и настоя разследванията да бъдат проведени по реда на бързото производство.", "date": "2019.01.23", "title": "Лекарският съюз пита къде е човечността при тази агресия спрямо медици"}
{"url": "https://news.bg/regions/api-publikuva-iskaniya-ot-sotsialistite-dogovor-za-otsechka-na-am-hemus.html", "text": "На интернет страницата на агенция \"Пътна инфраструктура\" е публикуван договорът за изграждането на 134 км от с \"Автомагистрали\" ЕАД, съобщиха от АПИ.Договорът за изграждането на 134 км от автомагистрала \"Хемус\" в участъка от пътен възел \"Боаза\" до пресичането с път I-5 Русе - Велико Търново е на интернет страницата на Агенция \"Пътна инфраструктура\" в \"Профил на купувача\".Договор № Д-122/20.12.2018 г. с \" на следния интернет адрес - http://www.api.bg/PROXY/index2.php?/public/index.jsp?proc=1198.От агенцията изтъкват, че не е задължително документът да бъде публикуван. Мотивът им е: \"изпълнението на строително-монтажните работи на инфраструктурния проект, възложени по чл. 14, ал. 1, т. 6 от Закона за обществените поръчки не изисква неговото публикуване\".Договорът с \"Автомагистрали\" ЕАД е \" в 44-то Народно събрание.", "date": "2019.01.23", "title": "АПИ публикува искания от социалистите договор за отсечка на АМ \"Хемус\""}
{"url": "https://news.bg/world/hvanaha-balgarin-izdirvan-ot-sasht-na-pochivka-vav-venetsiya.html", "text": "Българин, осъден на 25 години затвор за измами и пране на пари в САЩ, беше задържан по време на почивка във Венеция, предаде Venezia Today.50-годишният мъж е бил задържан от италианските власти в нощта срещу сряда. Той е имал двойно гражданство - българско и канадско. Срещу него през 2018 г. е била издадена заповед за задържане от Окръжния съд в Ню Йорк.Той е обвинен, че в периода между 2008 г. и 2015 г. е измамил хиляди американски граждани. Присвоил неправомерно близо 2 милиона долара, които прехвърлил по банков път в клонове извън САЩ.Българинът е бил задържан в луксозен хотел в центъра на Венеция, където бил отседнал със съпругата си.Към момента той е отведен в Санта Мария Маджоре, докато Венецианският апелативен съд започне процедурата по екстрадирането му.", "date": "2019.01.23", "title": "Хванаха българин, издирван от САЩ, на почивка във Венеция"}
{"url": "https://news.bg/int-politics/v-latviya-izbraha-pravitelstvo-i-slozhiha-kray-na-dalgata-politicheska-bezizhoditsa.html", "text": "Латвийският парламент одобри днес ново коалиционно правителство начело с премиера Кришянис Каринш от дясноцентристката партия \"Ново единство\", слагайки край на продължилата няколко месеца политическа безизходица след парламентарните избори през октомври миналата година, съобщава \"Ройтерс.Коалицията на Каринш се състои от пет от общо седем партии в парламента, изключвайки само проруската партия \"Хармония\" и Съюзът на зелените и земеделците.54-годишният Каринш, който е роден в САЩ, каза, че правителството му има за цел да прочисти финансовата система на Латвия, затънала в скандали, свързани с пране на пари, както и да се справи с корупцията.Управителят на централната банка на Латвия очаква съдебен процес по обвинения в приемане на подкуп, което той отрича. Една от най-големите банки - ABLV, влезе в ликвидация през миналата година, след като американските власти я обвиниха в пране на огромни суми за клиенти в бившия СССР.\"Това всъщност е заплаха за цялото ни общество. Трябва да адресираме тази заплаха\", подчерта Каринш в реч пред парламента преди гласуването, с което беше избран за премиер.Каринш е бивш министър на икономиката и професор по лингвистика.Парламентарните избори през октомври доведоха до силно фрагментиран парламент, а партията \"Ново единство\" на Каринш, която има само осем места в 100-местния парламент, е най-малката от седемте парламентарно представени партии.Партията \"Хармония\", която е подкрепяна от етнически руснаци, които съставляват една четвърт от населението на Латвия, е най-голямата партия с 23 депутатски места, но другите партии я изолираха от властта.", "date": "2019.01.23", "title": "В Латвия избраха правителство и сложиха край на дългата политическа безизходица"}
{"url": "https://news.bg/world/hilyadi-vav-venetsuela-iskat-ostavkata-na-maduro.html", "text": "Продължават протестите във Венецуела. Десетки хиляди граждани на латиноамериканската страна излязоха по улиците на столицата Каракас с искане оставката на президента Николас Мадуро, съобщават световни агенции.Президентът на страната започна втория си мандат на 11 януари след спорни избори. Той е изправен пред растящ вътрешен и международен натиск. САЩ, Бразилия и Колумбия се обявиха в подкрепа на опозицията.Днешният марш идва след две нощи на протести с насилие в работнически квартали на столицата, които преди бяха бастиони на социалистическото правителство.\"Кои сме ние? Венецуела! Какво искаме? Свобода!\", скандираха протестиращи в източната част на Каракас. \"И правителството ще падне, и правителството ще падне, това правителство ще падне\", скандираха протестиращи в столицата.В същото време Социалистическата партия на Мадуро призова за проправителствени демонстрации.В центъра властите вече са разположили сили за борба с безредиците, подкрепени от машини с водно оръдие и лека бронирана техника.Планирани са и други протести в страната, включително и пред посолствата на Венецуела по света.Хуан Гуайдо, новият лидер на контролирания от опозицията парламент, призова полицията да оттегли подкрепата си за Мадуро.\"Днес светът е вперил очи към нашата родина\", написа той в \"Туитър\".Относително непознат до този месец, Гуайдо вдухна нов живот на опозицията в държавата. Преди церемонията по встъпването в длъжност на Мадуро, Гуайдо описа лидера като \"узурпатор\" и обяви, че е готов да поеме управлението до провеждането на честни избори.Днес се отбелязва годишнина от бунта през 1958 г., който доведе до падането на военния диктатор Маркос Перес Хименес.Богатата на петрол Венецуела е изправена пред сериозни икономически и политически проблеми. Хиперинфлацията в страната на практика направи боливара без никаква стойност. Има голям недостиг на храна и лекарства, престъпленията се увеличават. Повече от 3 милиона венецуелци са напуснали страната, предизвиквайки напрежение на континента.Вчера в североизточния град Сиудад Гуаяна статуя на Уго Чавес беше съборена и отрязана наполовина.Мадуро обвини опозицията в подбуждане към насилие.При протести през 2017 г. загинаха най-малко 120 души, а други стотици пострадаха.Към днес са арестувани 30 протестиращи. По непотвърдена информация двама души са убити, а десетки са пострадали в столицата.", "date": "2019.01.23", "title": "Хиляди във Венецуела искат оставката на Мадуро"}
{"url": "https://news.bg/regions/gratski-fermeri-mozhe-da-blokirat-gkpp-kulata-na-24-yanuari.html", "text": "За евентуално задръстване на граничния пункт \"Кулата-Промахон\" на 24 януари, четвъртък, предупреждават от МВнР.На 24 януари 2019 г., селскостопанските производители от област Серес планират протест и блокиране на движението в района на ГКПП \"Кулата-Промахон\". Протестът е във връзка с гласуването на  Преспа от гръцкия парламент.Очаква се шествието да започне в 14:00 ч. в района на гр. Сидeрокастро, информират от Генералното консулство на Република България в Солун. След това протестиращите ще се отправят към граничния пункт, което е възможно да доведе до образуване на колони от чакащи автомобили.Междувременно от Гранична полиция увериха, че са в постоянен контакт с колегите си от гръцка страна. При евентуални затруднения в движението през пункта своевременно ще бъде предоставяна информация на пътуващите.От ГД \"Гранична полиция\" припомнят, че най-близкият граничен пункт е ГКПП Илинден - Ексохи.", "date": "2019.01.23", "title": "Гръцки фермери може да блокират ГКПП \"Кулата\" на 24 януари"}
{"url": "https://news.bg/economics/blizo-3-milioni-dushi-mogat-da-zagubyat-aktsiite-si-ot-masovata-privatizatsiya.html", "text": "Близо 3 милиони души могат да загубят акциите си, придобити по време на масовата приватизация, съобщиха от Асоциация на индустриалния капитал в България (АИКБ). Те настояват за оттегляне на  на физически и юридически лица, водени от \"Централен депозитар\" АД.Искат да се намалят и дори премахнат таксите за управление, прехвърляне и най-вече за наследяване.Работодателската организация е основен изразител на интересите на емитентите (тези, които са издали базовите ценни книжа). Според АИКБ концепцията, която е предложена за обществено обсъждане противоречи и на Конституцията, и на Договора за функциониране на Европейския съюз.В концепция е предвидено въвеждане на задължително прехвърляне на акциите от Регистър А на Централния депозитар в Регистър Б към инвестиционни посредници.Така всеки собственик на акции ще бъде принуден в до 1 година да ги прехвърли на инвестиционни посредници. Ако през тази една година собственикът на акциите не ги прехвърли доброволно, те ще се прехвърлят без негова воля в специално създаден инвестиционен фонд, срещу дялове от фонда.След изтичане на нов срок и при липса на действие от страна на притежателите на дялове, дяловете им ще бъдат национализирани и внесени в Сребърния фонд, пише в позицията на АИКБ.Към момента притежателите на акции не заплащат такси на Централен депозитар. Предприятията заплащат на Централния депозитар да поддържа Регистър А. При прехвърлянето на акциите към инвестиционен посредник тези плащания ще са за сметка на акционерите.Това означава, че на акционерите им се предлага или от безплатния за тях Регистър А доброволно да прехвърлят акциите си при инвестиционен посредник и да заплащат занапред всички дължими такси и да загубят акциите си по този начин в дългосрочен план, или да не предприемат нищо и да загубят акциите си в краткосрочен план.От АИКБ припомнят, че представената концепция не се разглежда за пръв път. Предходна ила отхвърлена от предшественика на Съвета за развитие на капиталовите пазари.Възраженията на Министерството на правосъдието, Асоциацията на индустриалния капитал в България, Асоциацията на директорите за връзки с инвеститорите не доведоха до финал дейността на ресорната работна група, създадена от Финансовото министерство.Работодателите приравняват конфискацията на боновете от масовата приватизация на конфискация на банков влог, по който няма движение, или на автомобил, който не се управлява, или на недвижим имот, който не се използва.", "date": "2019.01.23", "title": "Близо 3 милиони души могат да загубят акциите си от масовата приватизация"}
{"url": "https://news.bg/world/korbin-nareche-foruma-v-davos-gulyay-na-miliarderite.html", "text": "Лидерът на Лейбъристката партия на Великобритания Джереми Корбин нарече Световния икономически форум в Давос \"гуляя на милиардерите\", съобщават \"Политико\" и Би Би Си\".По време на седмичния контрол в парламента Корбин отбеляза, че 1/3 от британските министри са на \"джамборето\".Корбин възнегодува пред премиера Тереза Мей, че британците се безпокоят за обществените услуги, стандарта си на живот, за нивата на дълга и Брекзит, докато \"1/3 от нейното правителството е на гуляя на милиардерите в Давос\".Мей пропусна ", "date": "2019.01.23", "title": "Корбин нарече форума в Давос „гуляй на милиардерите”"}
{"url": "https://news.bg/world/seul-poiska-konkretni-rezultati-ot-sreshtata-mezhdu-tramp-i-kim-chen-un.html", "text": "Планираната втора среща на върха през следващия месец между президента на САЩ Доналд Тръмп и севернокорейския лидер Ким Чен-ун трябва да \"донесе конкретни резултати за ядрено разоръжаване\". Това обяви външният министър на Южна Корея Кан Кюн-уа, предаде \"Ройтерс\".Министърът подчерта пред Световния икономически форум в Давос, че двамата лидери трябва да направят \"наистина големи крачки\" по пътя към ядрено разоръжаване и траен мир на Корейския полуостров.Тръмп и Ким се По време на безпрецедентната среща двамата обещаха да работят за \"пълно ядрено разоръжаване\" на полуострова, но двете държави все още не могат да се разберат как да изпълнят ангажиментите си.През миналата седмица Белият дом обяви, че . По непотвърдена информация разговорите ще се състоят във Виетнам.", "date": "2019.01.23", "title": "Сеул поиска конкретни резултати от срещата между Тръмп и Ким Чен-ун"}
{"url": "https://news.bg/crime/vss-nyama-natisk-v-pismoto-na-spetsprokurorite-za-iskanata-ot-vks-proverka.html", "text": "Нямало прокурорски натиск в писмото на спецпрокурорите, с което \"препоръчват\" на Спецапелативния съд да не предоставя документи на ВКС. Това решиха на заседание на прокурорската колегия на Висшия съдебен съвет (ВСС) единодушно с 10 гласа \"за\".Припомняме, повод за писмото от ВКС беше светкавичната реакция на Спецпрокуратурата. На \", но .Спецпрокуратурата  определението и Апелативният съд спря изпълнението му. Реално това се случва за втори път.Писмото е от и.ф. административния ръководител на Специализираната прокуратура Димитър Петров, и. ф. административния ръководител на Апелативна специализирана прокуратура Николай Найденов, прокурора при Върховна касационна прокуратура Илиян Рангелов и прокурора при Апелативна специализирана прокуратура Тихомир Стоев.То е изпратено на  на Апелативния специализиран наказателен съд по повод проверка, разпоредена от председателя на Върховния касационен съд Лозан Панов.След това  след проверка от Лозан Панов към тях.Според членовете на ВСС в прокурорската колегия, това писмо от Спецпрокуратурата: \"не представлява опит за институционално въздействие върху съда, намеса в съдебната независимост и не цели осуетяване на образуваната по надлежния ред проверка в Апелативния специализиран наказателен съд\".Позицията на Прокурорската колегия, публикувана днес, е в отговор на писмо от председателя на Върховния касационен , депозирано във ВСС на 10 януари 2019 г.С това писмо Панов иска становище на съдебните кадровици по писмо 751/2017 от 29 ноември 2018 г., подписано от административните ръководители на Специализираната прокуратура, на Апелативната специализирана прокуратура и двама прокурори при ВКП и Апелативната специализирана прокуратура.Прокурорите от ВСС припомнят кореспонденцията си и обясняват, че имало неточно цитиране. \"В писмото от председателя на ВКС неправилно е посочено, че прокурорите са предложили Н.О.Х.Д. № 2617/2018 г. да не бъде предоставяно на проверяващите съдии от Върховния касационен съд\".Те обясняват, че като недопустим опит за институционално въздействие върху съда, нарушаване на конституционно установения баланс на държавната власт и върховенството на закона, груба намеса в съдебната независимост и не на последно място целта му е опит да се осуети образуваната по надлежен ред проверка на АСНС.. Целта им била да не се оказва намеса на дейността на Спецапелативния съд. \"С цел да се осигури безпристрастно решаване на това дело от съдиите от АСпНС предлагаме НОХД № 2617/2018 г. да не бъде предоставяно на проверяващите съдии от ВКС до постановяване на определение от състава на АСпНС, по протеста на прокуратурата\", мотивират се от ВСС.", "date": "2019.01.23", "title": "ВСС: Няма натиск в писмото на спецпрокурорите за исканата от ВКС проверка"}
{"url": "https://news.bg/world/turtsiya-sasht-razmivat-granitsata-mezhdu-teroristite-i-opozitsiyata-v-siriya.html", "text": "Фахретин Алтун от администрацията на президента на Турция обяви, че САЩ размиват границата между терористите и така наречената опозиция в Сирия, съобщава Анадолската агенция.\"САЩ с подкрепата си за \"Силите за народна самоотбрана\" в Сирия неосъзнато размиват границата между незаконните бойци и легитимните играчи. САЩ трябва незабавно да започнат да си сътрудничат с Турция в рамките на реализирането на пътната карта за Манбидж\", подчерта той.Алтун добави, че Анкара се стреми да елиминира последиците от войната, да възстанови инфраструктурата в Сирия, а също така да предотврати терористичните заплахи към Турция.Преди седмица президентът на САЩ  ако посегне на кюрдите в Сирия, които са съюзници на Вашингтон.", "date": "2019.01.23", "title": "Турция: САЩ размиват границата между терористите и опозицията в Сирия"}
{"url": "https://news.bg/bulgaria/v-balgariya-ima-avtoritarna-vlast-otseche-korneliya-ninova.html", "text": "В България има авторитарна власт, която тъпче основните свободи. Това се казва в позицията на лидера на БСП Корнелия Нинова, разпратена до медиите от пресцентъра на партията.\"БНТ е спряла предаването \"Открито\" на Валя Ахчиева. Не за пръв път се опитват да заглушат нейните журналистически разследвания за корупция и злоупотреби. Неслучайно при управлението на Борисов България е на едно от последните места по свобода на словото\", подчертава Нинова.\"На една журналистка се спира предаване, на друга се повдига обвинение. В България има авторитарна власт, която тъпче основни свободи\", смята лидерът на червените.Тук председателят на партията има предвид и случая с Елена Йончева. Вчера стана ясно, че  по разследването за финансови операции със средства, присвоени от КТБ.Главният прокурор Сотир , сред които бяха Елена Йончева и Веселин Марешки.Нинова кани Ахчиева в Българска свободна телевизия, която стартира утре.\"Ще има свободата да изразява себе си без цензура, да разследва без ничия намеса и да показва истината\", заключава Нинова.", "date": "2019.01.23", "title": "В България има авторитарна власт, отсече Корнелия Нинова"}
{"url": "https://news.bg/world/podkrepyaniyat-ot-sasht-huan-guaydo-se-obyavi-za-prezident-na-venetsuela.html", "text": "Председателят на парламента и лидер на опозицията във Венецуела Хуан Гуайдо се провъзгласи за изпълняващ длъжността президент на страната, съобщава ТАСС, позовавайки се на вестник El Nacional.Гуайдо обяви това по време на митинг на опозицията в столицата, където в момента се провеждат антиправителствени демонстрации.Парламентът на практика е изключен от процеса.Междувременно \"Блумбърг\" съобщава, че САЩ ще признаят Гуайдо като лидер на Венецуела.Малко по-късно в съобщение президентът на САЩ Доналд Тръмп официално призна опозиционера за държавен глава на Венецуела. Тръмп се заканва да \"използва с пълна тежест икономическата и дипломатическата власт на САЩ за възстановяването на венецуелската демокрация\". Американският лидер призовава другите правителства в Западното полукълбо да признаят новия временен президент.Медии отбелязват, че настоящият държавен глава Николас Мадуро все още контролира армията.", "date": "2019.01.23", "title": "Подкрепяният от САЩ Хуан Гуайдо се обяви за президент на Венецуела"}
{"url": "https://news.bg/int-politics/sprete-chlen-50-i-misis-mey.html", "text": "Измина още една седмица след като Долната камара на британския парламент отказа да приеме договорената от Тереза Мей сделка за Брекзит. И нищо не се променя. Фактите си остават същите. План Б, какъвто Мей уж трябваше да представи, няма. Всъщност тя иска да преправи сегашния договор за излизане от ЕС - но как, къде и кога - не е изобщо ясно. За подобни действия обаче трагично провалилата се министър-председателка няма нито политическата сила, нито подкрепата на парламента в Лондон или на партньорите в Брюксел.Европейският съюз не е променил досегашната си позиция, включително и след последния отчаян опит на Мей да спаси сделката. Нови преговори за условията на Брекзит няма да има, най-много да се проведат спешни разговори за оставането на Великобритания в общ митнически съюз с ЕС. Ситуацията е тотално объркана. Вече никой не проумява какво стои зад вътрешнополитическите игрички и боричкания във Великобритания. Може би дори и британските партии не знаят какво всъщност искат да постигнат.Времето неумолимо изтича. Ако не предприеме нещо, на 29 март Обединеното кралство само ще се изхвърли от европейския вътрешен пазар, без да разполага с някакви подсигуровки. А между Северна Ирландия и Република Ирландия ще се появи една политически крайно опасна \"твърда граница\". Това не желаят нито ЕС, нито ирландците и британците. Какъв тогава е изходът от задънената улица, наречена Брекзит?Премислете отново!Британската министър-председателка очевидно не е способна да прокара в парламента сделката за Брекзит. При това положение тя би следвало да направи една последна и голяма услуга на своята страна, а и на ЕС, и да спре процедурата за излизането от ЕС по член 50 от Европейския договор. Тя може да сложи край на безумието, наречено Брекзит, и то напълно легално и без одобрението на парламента. Трябва само да изпрати до Брюксел официално писмо, в което да поиска връщане на статуквото от времето преди да е била задействана процедурата за излизане от ЕС.Така Великобритания ще има предостатъчно време спокойно да размисли дали наистина желае да напусне ЕС. Ако англичаните, уелсците, шотландците и северноирландците успеят да се споразумеят как искат да напуснат ЕС и какви да са бъдещите им отношения с Европа, те ще могат отново да задействат член 50-ти. Но само и едва тогава.Това, разбира се, ще е краят на Тереза Мей като министър-председателка, но тя и бездруго вече оповести, че на следващите парламентарни избори няма да се кандидатира. Необходими ще са предсрочни избори за съставянето на дееспособно правителство, което да разполага с мнозинство в парламента. Това ново правителство може да реши отново да проведе пряко допитване до народа относно оставането в ЕС или излизането от него - но тогава на британците вече ще им е ясно с какви последици ще е свързан един Брекзит. Това би бил третият референдум по въпроса след допитването през 1975 и през 2016 г. В една демокрация това е напълно възможно.От Тереза Мей сега зависи да сложи край на хаоса, да напусне премиерския пост, а преди това да върне нещата в изходно положение. Спрете член 50-ти, мисис Мей!", "date": "2019.01.23", "title": "Спрете член 50-и, мисис Мей!"}
{"url": "https://news.bg/health/maykite-ot-sistemata-ni-ubiva-vsichki-gotovi-otnovo-za-protest.html", "text": "Майките от инициативата \"Системата ни убива всички\" обявяват протестна готовност - този път заради правилата, по които работят ТЕЛК-овете от август месец миналата година. Те посочват, са поискали детайлни данни от регистрите на ТЕЛК, за да направят свои анализи, но са получили отказ с аргумент, че не може да бъде предоставена анонимизирана информация от тази система. \"Това, разбира се е пълен абсурд. Очакваме и отговора на МЗ на същото наше искане\", посочват от \"Системата ни убива всички\".В отворено писмо те настояват за спешна среща със здравния министър и искат истинска реформа. Копие от писмото е изпратено и до д-р Кънчо Райчев, директор на Национална експертна лекарска комисия/НЕЛК/ и омбудсмана Мая Манолова.По-рано днес заместник-министър Жени Начева съобщи, че се готвят промени в наредбата и се предвиждат и мерки за контрол на ТЕЛК-овете.Исканията на майките са свързани с Постановление № 152 от 26 юли 2018 г. на МС за изменение и допълнение на Наредбата за медицинска експертиза (НМЕ) и на Правилника за устройството и организацията на работа на органите на медицинската експертиза и на регионалните картотеки на медицинските експертизи, с които се промени редът на издаване на ТЕЛК. С постановлението № 152 от 26 юли 2018 г. трайно намалена работоспособност, вид и степен на увреждане се определят само на база основно заболяване.Според инициативата в момента това, което се случва, е реално ощетяване на хиляди нуждаещи се хора - деца и възрастни с увреждания, а , след като постановлението влезе в сила през август месец.Според \"Системата ни убива всички\" тази наредба създава реални предпоставки за влошаване на състоянието на лицата и смърт, лишавайки ги от подкрепа и възможност за инвестиция в потенциала им. Според нея в България не съществуват деца и възрастни с множество увреждания. Наредбата акцентира само върху една единствена диагноза - тази на основното заболяване, като напълно игнорира придружаващите заболявания или изцяло нововъзникнали такива. Майките предупреждават и че освен всичко друго новата наредба е и предпоставка за възникването на .Затова и те настояват за анулиране на действието на Постановление 152 и Наредбата за медицинската експертиза.Майките посочват, че през последните години нееднократно са настоявали да се изработи и приложи  чрез въвеждане на критериите и принципите на Международната класификация на човешката функционалност, уврежданията и здравето или така наречената \"ICF\" класификация на Световната здравна организация - моделът е въведен вече в много европейски държави, но не и у нас, а той ще позволи цялостна преценка на всички възможни и необходими потребности на индивида.Настояват и да се въведе и Единната информационна система и персонална Електронна здравна карта, защото докато това не се случи, броят на \"фалшивите експертизи\", за които интензивно се говори през последните дни, ще нараства, заявяват от \"Системата ни убива всички\".\"Докато липсва електронна документация, която да проследява състоянието на пациента и да бъде обновявана в реално време, Наредбата за медицинската експертиза няма да предоставя адекватна възможност за реална преценка както на степента на увреждане, така и на механизмите за подкрепа според индивидуалните потребности\", се посочва в отвореното писмо.\"Настояваме този експеримент да бъде прекратен като неуспешен и да се прекратят опитите с нови експерименти върху живи хора и техните съдби. Настояваме за спешно стартиране на истинска реформа в ТЕЛК, и тази реформа да се реализира с мисъл за хората и тяхното бъдеще.\"", "date": "2019.01.23", "title": "Майките от \"Системата ни убива всички\" готови отново за протест"}
{"url": "https://news.bg/regions/stopani-podnoviha-protestite-v-bolyarovo.html", "text": "Подновиха протестите срещу убиването на животните във фермата в Болярово, съобщи БНР.Делото в административния съд в Ямбол срещу заповедите на БАБХ започва отначало.Пред овцефермата на Ана Петрова и Тодор Христов в Болярово отново се събраха десетки протестиращи, които заявиха, че няма да позволят евтаназия на животните.Недоволните са категорични, че имат готовност за самозапалване. Според тях шефът на БАБХ провежда тотален и правен произвол.По-рано в Административния съд в Ямбол християнско сдружение с хоругви и икони, заяви своята защита към животновъдите.Адвокатът на стопаните Николина Чакърова поиска отвод на съдия Стоян Вълчев като го обяви в пристрастност. За да не попречи на хода на делото съдията даде отвод и то подлежи на ново разпределение.Делото е образувано по жалба на собствениците на стадото срещу заповедта на шефа на БАБХ за евтаназиране на животните, заради огнище на чума, издадена на 18 юли, както и последвалите заповеди за заличаване на обекта.Припомняме, че по-рано днес стана ясно, че БАБХ изпрати писмо до главния прокурор Сотир Цацаров във връзка с организираното в Болярово, където е констатирана чума по дребните преживни животни през юли.Заболяването във фермата в Болярово е открито при изследване на стадата в 10-километровата зона около село Воден, където е констатирана чума по дребните преживни животни за първи път и в България, и в Европейския съюз.  в референтната за ЕС лаборатория в Монпелие, Франция.", "date": "2019.01.23", "title": "Стопани подновиха протестите в Болярово"}
{"url": "https://news.bg/education/sledyat-udovletvorenostta-na-uchitelite-ot-obucheniyata.html", "text": "В МОН създават информационна система за оценка на удовлетвореността от обученията. Това заяви просветният министър Красимир Вълчев по време на участието си в Комисията по образование и наука.Той се надява системата да бъде задействана до средата на настоящата година.Една от операциите, по които МОН е конкретен бенефициент през настоящия програмен период, е насочена към политиката за подобряване на квалификацията на педагогическите специалисти. Тя е отчетливо откроена в Оперативна програма \"Наука и образование\", уточни Вълчев.Има индикатори, които трябва да се изпълнят относно развитието на квалификацията на педагогическите специалисти. Ако те не бъдат достигнати, следва и намаляване на финансовите средствата, обясни просветният министър.Квалификацията на педагогическите специалисти е насочена към темите, които са най-важни за сектор образование - обучението в иновации, подкрепа на личностното развитие и подобряване на училищното обучение, изтъкна той.\"До края на 2018 г. са проведени и квалификации за над 15 000 педагогически специалисти\", отчете Вълчев.Рано е да се направи анализ на квалификацията на педагогическите специалисти, посочи Вълчев и допълни, че има сигнали за различни квалификационни услуги, където не са удовлетворили обучаващите се.Вълчев припомни, че през последните 2 години МОН не е прекъсвало изпълнението на проектите и най-големите от тях вече са приключили.На въпрос има ли обществен съвет към МОН и ако има такъв - каква е неговата работа, Вълчев отбеляза, че няма обществен съвет, който да обхваща всички области на политиката.\"Тази форма на съветите не е най-добрата и атрактивна\", изтъкна просветният министър.Той обясни, че МОН партнира тематично с възможно най-широк кръг от организации по различни теми.Директорите избират доставчиците на квалификационни услуги, допълни министърът.", "date": "2019.01.23", "title": "Следят удовлетвореността на учителите от обученията"}
{"url": "https://news.bg/economics/vozim-se-v-opasni-avtobusi.html", "text": "Возим се в опасни автобуси. За това алармираха превозвачи и излязоха със сериозни искания пред транспортната комисия и министъра на транспорта Росен Желязков.Те изразиха притесненията си за нерегламентирания превоз на пътници. Имат притеснения и за липса на субсидии за автобусния транспорт, както и от въвеждането на ТОЛ системата.Нерегламентираният превоз довел до краен резултат - редица населени места без транспортно обслужване.30% е нерегламентираният превоз в страната по официални данни. Според превозвачите обаче нерегламентираният превоз е водещ в страната. В същото време тези хора са без компетенции и са в сивия сектор. Не плащат данъци, но и са регистрирани в бюрата по труда. Легалните превозвачи търсят решение на проблема. Себахтин Исмаил от Съюза на автомобилните превозвачи посочи, че поне в последните години проблемът не се решава.70% е сивият сектор в международните линии, по думите му. Застрашаваме живота и здравето на хората, каза Исмаил. В последните години има 60 жертви на нелегален международен превоз, по думите му. Чудя се защо държавата се прави, че не вижда проблема, недоумява Исмаил и настоя за криминализиране на нелегалния превоз. Браншовата организация иска строги санкции за това в Наказателния кодекс.В България 40% от автобусния парк не отговаря на изискванията за безопасност, по думите му. Автогарите в страната пък са превърнати в мафиотско сдружение за изнудване. Ние в бранша нямаме хора, оплака се още той. Нямало стимул за шофьорите. Скоро няма да имаме годни шофьори, изтъкна Исмаил. Нямаме сили, подчерта той. В цяла Европа нямало такива тежки условия за превозвачите като у нас, затова и те настояват за спешни мерки.В същото време нямало контрол върху ученическите превози. 50% от шофьорите на ученически автобуси са пияни още от сутринта, според него. Нещата не били сложни, нужна била само воля.Те дават срок на законотворците до 15 февруари да има конкретни текстове. Те също ще предложат текстове. В противен случай излизат на протест. Средно между 800 и 900 нелегални микробуса дневно пресичат границите ни. Тук решение Миролюб Столарски вижда в действията на Гранична полиция. Темата е сериозна, обясни председателят на комисията Халил Летифов. Той поиска превозвачите да дадат своите предложения. Как ще установим нерегламентиран превоз, попита той. Миролюб Столарски даде за пример германския опит. Там именно граничарите помагат. Практика е нелегалните превози да извозват до чужбина уж роднини. По думите му обаче има начини да се установи \"роднинската връзка\".Трябва воля, нищо друго, съгласен е социалистът Георги Свиленски, според когото държава няма.Някой печели от нерегламентирания превоз и държавата го прикрива, според червения депутат, който изтъкна: Проблемите си имат имена и те трябва да се кажат.Свиленски се обърна към министъра с призива сега да се вземат мерки.Герберът Станислав Иванов настоя да не се хвърля пепел върху държавата. Имало воля, но до 15 февруари едва ли щяло да се случи законодателството. ", "date": "2019.01.23", "title": "Возим се в опасни автобуси"}
{"url": "https://news.bg/int-politics/frantsiya-nyama-da-bade-vavlechena-v-sastezanie-po-glupost-s-italiya.html", "text": "Франция няма да бъде въвлечена в \"състезание по глупост\" с популисткото правителство на Италия, властите на която предприеха вербални атаки срещу френския президент Еманюел Макрон. Това коментира френският министър по европейските въпроси Натали Лоазо, съобщават световните осведомителни агенции.\"Нашето намерение не е да имаме състезание по глупост\", изтъкна френският министър, добавяйки, че правителството ѝ няма да води война на думи или по друг начин да се опитва да отмъсти на Рим.Вицепремиерът и вътрешен министър на Италия Матео Салвини нарече Макрон \"ужасен президент\" в контекста на нарастващото напрежение заради миграцията между Рим и Париж.Салвини, който също така е начело на крайнодясната партия \"Лига\", обвини френския държавен глава, че \"говори много, но не постига много\".\"Той дава уроци по щедрост, но след това отхвърля хиляди мигранти на италианската граница\", коментира Салвини.Италианският вътрешен министър изтъкна още, че се надява \"французите да се отърват от ужасен президент\" на изборите за Европейски парламент на 26 май.\"Френският народ имаше избор между (Марин) Льо Пен и Е. Макрон и го направи\", отбеляза Лоазо в \"Туитър\".\"Матео Салвини обижда французите. Какво печелят италианците от това? Нищо. Прави ли това някаква разлика във френската политика? Не\", добави френската министърка.Разпрата се случи, след като другият италиански вицепремиер Луиджи ди Майо обвини Париж, че водената от него политика в Африка е в стил от колониалната епоха, като \"обеднява\" африканците и ги кара да бягат от страните си към Европа, което доведе до привикването на италианския посланик във Франция от страна на френските власти.", "date": "2019.01.23", "title": "Франция няма да бъде въвлечена в \"състезание по глупост\" с Италия "}
{"url": "https://news.bg/regions/nad-4000-dushi-ostanaha-bez-tok-v-lyulin.html", "text": "4205 души в столичния квартал Люлин останаха без електрозахранване рано тази сутрин след кражба от съоръжение на енергодружеството.Неизвестни лица са източили трансформаторното масло от работещ трансформатор, в следствие на което той аварира и се е наложило пълната му подмяна.Това е втората кражба на трансформаторно масло от началото на месеца, като в предишен случай Такива трансформатори струват между 20 и 30 хил. лв.От енергодружеството призовават за търпимост и ефективни санкции срещу нарушителите.", "date": "2019.01.23", "title": "Над 4000 души останаха без ток в \"Люлин\""}
{"url": "https://news.bg/world/papata-razkritikuva-stenata-na-granitsata-na-sasht-s-meksiko.html", "text": "По време на полет за Панама папа Франциск разкритикува издигнатата от САЩ стена по границата с Мексико, информира ДПА.\"Това е страхът, който ни подлудява\", подчерта той пред един от журналистите на самолета, който му е разказал за преживяването си в град Тихуана на границата със САЩ.Франциск също заяви пред японски журналист, че ще посети Япония през ноември.Духовният лидер на католическия свят пътува до Панама за шестдневна визита. Той ще ръководи Световния ден на младежта - младежки фестивал на католиците.Преди да напусне Ватикана Франциск се срещна с осем бежанци в католически център в Рим.", "date": "2019.01.23", "title": "Папата разкритикува стената на границата на САЩ с Мексико"}
{"url": "https://news.bg/education/s-deynosti-po-interesi-mon-otvarya-uchilishtata-kam-vanshni-spetsialisti.html", "text": "25 млн. лева са парите за дейности по интереси в училищата. Те се получават регулярно от началото на тази година, увери министърът на образованието и науката Красимир Вълчев.Правилата са близки до тези на проекта \"Твоят час\". Допълнително това ще осигури възможност широк кръг на доставчици на дейности по интереси да се регистрират и да ги предлагат. Опитваме се да отворим училищата с дейностите по интереси към външни доставчици - писатели, художници, дейци. Достъпът до повече специалисти за учениците е желателен. Директорите на училищата могат да решат колко да бъдат групите, в които се изучават дейности по интереси, което се явява основна разлика между този проект и \"Твоя час\".Трудност представлява насърчаването на  в дисциплини като математика си природни науки, за да изпълнят заложените 40% от програмата.Общините трябва да провокират децата да посещават повече обекти, институции, предприятия с цел ранно кариерно ориентиране, подчерта министърът. Според него способността да се задържи вниманието на децата и да се провокира техния интерес е основният проблем на образователните системи.", "date": "2019.01.23", "title": "С дейности по интереси МОН отваря училищата към външни специалисти"}
{"url": "https://news.bg/economics/nyama-osnovaniya-za-spirane-na-kontsesiyata-na-letishte-sofiya-siguren-zhelyazkov.html", "text": "\"Няма основания за спиране и прекратяване на процедурата по концесията на летище \"София\", смята министърът на транспорта Росен Желязков.В момента . На 1 март ще бъдат съобщени резултатите на открита публична процедура.Общите вземания на Летище София към 1 декември 2018 г. са 71 млн. лв. Данните представи транспортният министър Росен Желязков по време на участието си в парламентарната комисия по транспорт.Публичните държавни вземания са в размер на над 60 млн. лв., частните вземания са в размер на 5 млн. лв. и вземания на търговското дружество - над 5 млн.\"Няма несъбрани вземания\", изтъкна Желязков.Транспорният министър обясни, че  2018 година не е просто проверка и контрол, а одит по правилата на закона.Желязков поясни, че е разпоредил да се направи одит на летище \"София\" поради три причини - анализ на вземанията, проверка на договорите с доставка на стоки в търговските обекти и дали мениджмънтът е взел бонуси за годината и в какъв размер са били те, ако е имало такива.В хода на проверката на одита е установено, че договорът за търговските обекти на летище \"София\" страда от редица пороци, стана ясно от думите на министъра.Желязков уточни, че всички . са раздадени за постигнатите резултати на служителите на летището съгласно сключения колективен договор.\"Около 1 500 служители са получили по 500 лева коледен бонус\", отчете транспортният министър.", "date": "2019.01.23", "title": "Няма основания за спиране на концесията на летище \"София\", сигурен Желязков"}
{"url": "https://news.bg/crime/vks-potvardi-22-g-zatvor-za-ubietsa-na-viola.html", "text": "Убиецът на Виола ще лежи 22 години и половина в затвора.Днес Върховният касационен съд потвърди решението на Софийския апелативен съд Стефан Станев да изтърпи наказание 22 години и 6 месеца \"лишаване от свобода\" за жестокото деяние. Решението е окончателно.Припомняме, на 3 ноември 2017 г. Софийският градски съд постанови присъда от при първоначален строг режим за Стефан Станев. Той беше обвинен, че през юни 2016 г. е . На 28 март миналата година обаче Апелативният съд в София намали постановената на първа инстанция присъда.Делото във Върховния касационен съд е образувано по касационна жалба от подсъдимия Стефан Станев срещу въззивното решение на САС.Тричленният състав на ВКС обаче е категоричен, че няма нито допуснати нарушения на процесуалните правила, нито неправилно приложение на материалния закон. Няма нито неяснота относно волята на градския съд, нито пък е налице липса на мотиви, за да се претендира за ново разглеждане на делото.Според ВКС както първостепенният, така и апелативният съд са определили извършеното деяние като \"изключително тежко\". Проявеното впоследствие признание и съжаление за стореното не намалява неговата обществена опасност.По тази причина касационният състав е на мнение, че определената присъда е необходима както за лечението и преосмислянето на извършеното от страна на подсъдимия, така и за превенция на онези членове на обществото, които биха оправдали подобно поведение с неразумната злоупотреба с упойващи вещества и алкохол.", "date": "2019.01.23", "title": "ВКС потвърди 22 г. затвор за убиеца на Виола"}
{"url": "https://news.bg/world/rekorden-protsent-amerikantsi-ne-odobryavat-upravlenieto-na-tramp.html", "text": "Рекорден процент американци не одобряват управлението на президента на САЩ Доналд Тръмп, показва публикувано днес социологическо проучване на Morning Consult/Politico.57% от анкетираните не одобряват управлението на президента - най-високото ниво от встъпването в длъжност на Тръмп преди две години. 40 на сто смятат, че американският лидер върши добра работа.81% от републиканците подкрепят работата на Тръмп, докато същият процент при демократите не одобрява действията на президента. 60% от независимите избиратели не одобряват управлението на Тръмп - най-високият процент сред тези гласоподаватели, откакто Доналд Тръмп стана президент.Проучването е проведено на фона на продължаващата в страната повече от месец криза с липсата на финансиране за държавните учреждения, която остави десетки хиляди чиновници без заплащане.46 на сто от анкетираните описват проблема като криза, което е със 7% повече от миналата седмица. Близо половината (49%) обвиняват президента за ситуацията, а 35% - демократите в Конгреса.Що се отнася до плановете на американския лидер да издигне стена по границата с Мексико, 49% са против. 43% подкрепят строителство на стена.Проучването е проведено в периода 18-22 януари. В него са участвали 1 996 души.По-рано друго проучване показа, че ", "date": "2019.01.23", "title": "Рекорден процент американци не одобряват управлението на Тръмп"}
{"url": "https://news.bg/int-politics/rusiya-nastoya-izrael-da-prekrati-proizvolnite-vazdushni-udari-v-siriya.html", "text": "Русия настоя, че Израел трябва да престане да извършва, както ги нарече, произволни въздушни удари в Сирия, след като израелските военновъздушни сили удариха позиции на Иран там, съобщава \"Ройтерс\".Израел, който разглежда Иран като най-голямата заплаха за себе си, многократно е атакувал ирански позиции в Сирия, както и такива на негови присъдружни милиции, включително ливанската радикална групировка \"Хизбула\".\"Практиката на произволни удари на територията на суверенна държава, в този случай говорим за Сирия, трябва да бъде прекратена\", подчерта говорителката на руското външно министерство Мария Захарова, отговаряйки на въпрос на руската държавна агенция ТАСС за неотдавнашните израелски въздушни удари в Сирия.Тя допълни, че тези удари са добавили към напрежението в региона, което според нея не е в дългосрочните интереси на която и да е страна там, включително и на Израел.\"Никога не бива да позволяваме Сирия, която страда в продължение на години от въоръжен конфликт, да се превърне в арена, където се уреждат геополитически въпроси\", настоя Захарова.През нощта на неделя срещу понеделник израелските военни удариха сирийски и ирански позиции, включително обекти на Иранската революционна гвардия, в отговор на ракета земя-земя, изстреляна към северната част на Израел ден по-рано. Сателитни изображения показват, че са нанесени щети на няколко структури на територията на международното летище в Дамаск.Двадесет и един души загинаха при удара, като 12 от тях са членове на Иранската революционна гвардия.По-рано днес посланикът на Сирия в ООН призова Съвета за сигурност да вземе мерки срещу действията на Израел.", "date": "2019.01.23", "title": "Русия настоя Израел да прекрати \"произволните\" въздушни удари в Сирия "}
{"url": "https://news.bg/world/homoseksualist-ot-demokratite-se-kandidatira-za-prezident-na-sasht.html", "text": "Демократът Пийт Бутигидж се кандидатира за президент на САЩ, пише \"Гардиън\".Ако спечели първичните избори в Демократическата партия, Бутигидж би бил първият открит хомосексуалист, номиниран от някои от двете водещи партии в САЩ в битката за Белия дом.37-годишният Бутигидж е кмет на Саут Бенд, Индиана.Той е седмият демократ, който се включва в надпреварата срещу Доналд Тръмп на изборите през 2020 г. Въпреки че не е известен на национално ниво, Бутигидж е разглеждан като изгряваща звезда в Демократическата партия.Бутигидж е избран за кмет на града през 2011 г. на 29-годишна възраст - най-младият кмет на американски град с най-малко 100 000 жители. Докато се бореше за втори мандат, той обяви, че е гей и беше избран с подкрепата на 80% от избирателите.", "date": "2019.01.23", "title": "Хомосексуалист от демократите се кандидатира за президент на САЩ"}
{"url": "https://news.bg/regions/meditsi-ot-plovdiv-izlizat-na-protest-zaradi-niski-zaplati.html", "text": "Лекарите от МБАЛ \"Св. Мина\" в Пловдив излизат на протест в петък, предаде БНР. Те искат среща с кмета Иван Тотев и с ресорния заместник-кмет Розалин Петков.Причината за недоволството на медиците са ниските заплати и липсата на средства за увеличението им.Към момента обаче в болницата няма решение на проблема.Флора Димитрова от синдикалната организация на КТ \"Подкрепа\" посочи, че от ръководството на болницата са обяснили, че няма достатъчно финансови средства за увеличение на трудовите възнаграждения заради наложените лимити от Здравната каса.Тя обясни, че искането на работещите в лечебното заведение е не община Пловдив да им плаща по-високите заплати, а да им окаже съдействие при преговорите с РЗОК.От своя страна от общината отказаха коментар по случая и предстоящия протест.МБАЛ \"Св. Мина\" от години е в тежко финансово състояние. Поради тази причина беше решено здравното заведение да се слее с другата общинска болница \"Св. Панталеймон\". Процедурата започна миналата година, но все още не е приключила.Само за последните три години  за изплащане дълговете на \"Св.Мина\".", "date": "2019.01.23", "title": "Медици от Пловдив излизат на протест заради ниски заплати"}
{"url": "https://news.bg/world/ukrayna-obmislya-obyavyavaneto-na-epidemiya-ot-morbili.html", "text": "В украинското здравно министерство свикват комисия, която да реши дали да обяви епидемия за морбили в страната, съобщи изпълняващият дейността здравен министър Уляна Супрун, цитирана от РИА Новости и телевизия 112 Украйна.По данни на Здравното ведомство на Украйна от началото на годината заболелите от морбили са 8,5 000 души. При усложнения са починали петима. По-рано от ведомството съобщиха, че над 54 000 души от Украйна са заболели от морбили през 2018 г., над половината от тях са деца.\"Сега за обявяването на епидемия е необходимо да се свика специална комисия, която да го направи. До края на седмицата събираме всички документи, за да можем да свикаме тази комисия и да разгледаме дали става дума за епидемия\", заяви Супрун на брифинг, предаван от телевизия 112 Украйна.По думите й за обявяване на епидемия на Здравното министерство има разширени правомощия за покупка на необходимите ваксини.Морбилите е остро инфекциозно вирусно заболяване, което се предава по въздушно-капков път. Основният фактор за понижаването на заболявоемостта е ваксинацията.", "date": "2019.01.23", "title": "Украйна обмисля обявяването на епидемия от морбили"}
{"url": "https://news.bg/politics/dans-razkriva-koruptsionnite-shemi-s-balgarsko-grazhdanstvo-pred-deputatite.html", "text": "ДАНС да докладва разработките за корупцията с българско гражданство, искат депутатите, които нищят темата. Повод станаха  и медийните публикации за корупционните схеми.Подобни публикации започват , заяви по време на заседанието Юлиан Ангелов от ОП. Една и съща лъжа се тиражирала по различен начин. Зная от къде са тръгнали тези публикации, зная кой ги е пускал, зная кой ги е поръчал, сподели патриотът. Той се закани един ден този човек да си получи заслуженото за лъжите.Няма да разглеждаме обвинения срещу политически партии, обясни председателят на комисията Йордан Цонев. Ще се проучват длъжностни лица, които волно или неволно са злоупотребили. Нямаме времево ограничение, каза депутатът от ДПС. Ако има нарушения, те са на длъжностни лица, каза той. Цонев обеща позитивен анализ има или не корупционни схеми в издаването на българското гражданство. Очевидно има наличие на корупционни практики, добави обаче депутатът.Герберът Тома Биков сподели, че от публикациите останал с впечатление, че корупцията е не по високите етажи, а по ниските етажи на системата за издаване на българско гражданство. Той иска да се види къде е проблемът и къде е запушена системата, за да бъде пробивана през корупционните схеми.Председателят на комисията Йордан Цонев е притеснен да не се блокира системата за издаване на български гражданство и даде за пример изявлението на икономическия министър Емил Караниколов, че . Работа на депутатските била да кажат какво и в каква посока трябва да се промени. Той предположи, че в хода на работата депутатите ще срещнат големи затруднения най-малко заради следствената тайна.Патриотите поискаха изслушване на ДАНС и на Министерството на правосъдието. Йордан Цонев и Тома Биков пък ще се срещнат с главния прокурор да питат как комисията може да е полезна на обвинението. Ще се искат данни от родното ФБР за разработките за корупционните схеми с издаването на българско гражданство.Припомняме, на 29 октомври 2018 г.  по разследване на схеми за продажба на българско гражданство. Първоначално бяха арестувани над 20 служители на агенцията. Обвинения , включително и на председателя на , който е от .От специализираната прокуратура обявиха, че Държавната агенция за българите в чужбина  за около година.Президентът Румен Радев обяви, че са и те са били предадени в прокуратурата.По-късно премиерът заради множеството нарушения, както и информацията, че българско гражданство се купува, на което вицепремиерът Каракачанов отговори пък с искане .В последните два месеца има затишие по сюжета, но преди два дни темата отново бе повдигната във връзка с доклада на ЕК за риска от корупция и застрашаване на сигурността на Европейския съюз във връзка със издаването на т.нар. \"златни визи\" от страна на България, Малта и Кипър.", "date": "2019.01.23", "title": "ДАНС разкрива корупционните схеми с българско гражданство пред депутатите"}
{"url": "https://news.bg/int-politics/gnyav-sreshtu-salvini-sled-kato-izgoni-stotitsi-ot-tsentar-za-migranti.html", "text": "Твърдолинейният вътрешен министър на Италия Матео Салвини се защити от обвиненията в използване на тактики в нацистки стил при изгонването на стотици хора от приемен център за мигранти близо до Рим, съобщава ДПА.Съоръжението в Кастелнуово ди Порто, в което са настанени 500 души, трябва да затвори до края на месеца в резултат на т. нар. \"декрет за сигурността\", който значително затегна правилата за предоставяне на убежище.Затварянето \"е акт на здрав разум и добра администрация, което ... няма да лиши никого от техните права\", изтъкна Салвини, добавяйки: \"Наистина не виждам къде е проблемът.\"Всъщност само около 300 от мигрантите се преместват в други центрове. Те не са били предупредени за този ход и са изправени пред прехвърляне в други региони, включително деца, които ще бъдат внезапно изтръгнати от съученици и приятели.Останалите са оставени, без да има къде да отидат, защото притежават вид разрешение за пребиваване, анулирано от указа на Салвини, лишавайки ги от правото да бъдат настанени от държавата.\"Мъже, жени и деца са разделени по начин, напомнящ за нацистките лагери, разделящи семействата\", коментира Роберто Морасут от опозиционната Демократическа партия в парламента, призовавайки Салвини да обясни позицията си пред италианските депутати.Силни критики също така дойдоха от католическите кръгове.\"Отче, прости им, защото не знаят какво правят\", написаха францисканските братя от Асизи в \"Туитър\", докато енорийският свещеник на Кастелнуово ди Порто Хосе Мануел Торес подчерта: \"Молим се да не се отнасят към тях като към животни.\"", "date": "2019.01.23", "title": "Гняв срещу Салвини, след като изгони стотици от център за мигранти"}
{"url": "https://news.bg/crime/kiril-ananiev-sezira-glavniya-prokuror-za-napadeniyata-nad-lekari.html", "text": "Министърът на здравеопазването Кирил Ананиев сезира главния прокурор във връзка с последните два случая на проявена агресия срещу медицински лица във Велико Търново.Министърът поиска да бъде осигурено приоритетно разследване по тях.Припомняме, че на 21 януари  а На 22 януари пък  на МОБАЛ \"Д-р Стефан Черкезов\".Настояването на здравният министър е разследванията по тези два случая, както и по всеки друг случай на агресия срещу медицински специалист да бъдат проведени по реда на бързо производство.Още в края на 2017 г. във връзка с увеличаващия се брой на нападенията и проявената агресия спрямо медицински лица, главният прокурор издаде заповед до окръжните прокурори и Градския прокурор на София за незабавна реакция при установена агресия над медицински специалисти по време на изпълнение на служебните им задължения.От министерството призоваха да се проявява уважение към работата на лекарите.", "date": "2019.01.23", "title": "Кирил Ананиев сезира главния прокурор за нападенията над лекари"}
{"url": "https://news.bg/world/germanets-sadi-grad-zaradi-parkomesta-samo-za-zheni.html", "text": "27-годишен германец съди град Айхщет за дискриминация заради решение на местните власти да определят няколко паркоместа само за жени след изнасилвания в района, информира ДПА.Доминик Байер е попаднал на паркоместата по време на посещение в Айхщет. Според него те са дискриминиращи както към мъжете, така и към жените, защото внушават, че жените са по-нисши и се нуждаят от защита.След като една жена беше изнасилена в района през 2016 г., градските власти решиха да създадат няколко паркоместа само за жени. Но мъжете не могат да бъдат глобени или съдени, ако решат да използват местата.Ханс Битъл, адвокат на града, изрази учудването си от заведеното дело, което започва днес в Мюнхен.\"Статистически е доказано, че жените по-често са обект на насилие от мъжете - това е само с цел безопасност\", коментира адвокатът.", "date": "2019.01.23", "title": "Германец съди град заради паркоместа само за жени"}
{"url": "https://news.bg/economics/v-nsi-planuvat-271-izsledvaniya-za-2019-g.html", "text": "Министрите от кабинета \"Борисов-3\" приеха отчет за изпълнението на Националната статистическа програма и за дейността на Националния статистически институт (НСИ) през 2018 година. На заседанието бе приета и програма за 2019 година, съобщиха от МС.В плановете на НСИ за 2019 г. е се предвижда да има 271 изследвания. Сред тях са нови статистически данни за сметки за субсидиите и трансферите за околната среда и наблюдение на структурата на заплатите.НСИ ще продължи участието си в различни проекти на ЕК като наблюдение на работната сила, подкрепа за подобряване на статистиката за престъпността, национални сметки и платежен баланс, Програма за европейски сравнения 2019 г., установяване на нови индекси на производство в услугите и търговията, подобряване на краткосрочната бизнес статистика.През изминалата година НСИ започна подготовката за преброяването на населението и жилищния фонд в страната през 2021 г., включително чрез разработване на проект на национален закон.През 2018 г. от НСИ бяха направени 267 статистически изследвания. За пръв път бяха публикувани данни за \"Районни отоплителни и охладителни системи\", компютърната осигуреност, предоставянето на достъп до Интернет и наличието на зали за представления в читалищата.Наред с това НСИ постави като приоритет повишаването на информационната сигурност и внедряването на Система за управление на сигурността съгласно ISO/IEC 27001.През 2018 г. НСИ проведе обучения, предназначени за млади статистици, от страни от Европейската политика за добросъседство и Балканския регион, допълниха от МС.", "date": "2019.01.23", "title": "В НСИ плануват 271 изследвания за 2019 г."}
{"url": "https://news.bg/int-politics/shotlandiya-prishporva-tereza-mey-da-otlozhi-brekzit.html", "text": "Първият министър на Шотландия Никола Стърджън заяви преди днешната си среща с британския премиер Тереза Мей, че ще я призове да отложи излизането на Великобритания от Европейския съюз чрез удължаване на действието на чл. 50 от Лисабонския договор, съобщават британските медии.\"Настоящата стратегия на Тереза Мей е да изключва възможността за удължаване на срока на чл. 50, докато преследва невъзможното - промени в предпазния механизъм\" за ирландската граница, коментира Стърджън.\"На днешната среща ще дам да се разбере на премиера, че тя е тази, която трябва да промени позицията си - не всички останали\", подчерта тя.Стърджън настоя, че действието на чл. 50 трябва да бъде удължено, за да може Обединеното кралство да проведе втори референдум за Брекзит, като призова Мей още веднъж да изключи \"изрично и окончателно\" възможността Великобритания да излезе от ЕС без споразумение.Тереза Мей и нейното правителство настояха, че действието на чл. 50 няма да бъде удължено и че Великобритания ще напусне Общността на 29 март, тъй като правителството има задължението да изпълни резултатите от референдума през 2016 г., на който британците се произнесоха за излизане на страната от ЕС.Министърът за Брекзит Стивън Баркли предупреди, че подкрепата за удължаване на чл. 50 е \"прекомерно опростяване\", ако не включва конкретни планове за това как да се продължи с процедурата по Брекзит, но подчерта, че правителството желае да чуе мнението на парламента по въпроса.", "date": "2019.01.23", "title": "Шотландия пришпорва Тереза Мей да отложи Брекзит"}
{"url": "https://news.bg/politics/prezidentat-iska-es-da-ne-izolira-iztochna-evropa.html", "text": "Икономическото и социалното сближаване на държавите от Европейския съюз е инвестиция в бъдещето на обединена Европа. Това заяви президентът Румен Радев на работна среща на \"Дондуков\" 2 с ръководителите на дипломатическите мисии на държавите членки на ЕС и на Европейското икономическо пространство в България.Държавният глава призова единството и солидарността да останат водещи принципи за справяне с общите предизвикателства - постигане на по-висок икономически растеж, изграждането на сигурна и социално ангажирана Европа, справянето с миграцията и борбата с тероризма.Според него задълбочаващите се различия между Северна и Южна и Западна и Източна Европа са най-голямото предизвикателство, пред което е изправен Европейският съюз днес. Президентът посочи като пример за това и т.нар. пакт за мобилност, който . Той подчерта и че продължава да има съществена разлика в заплащането на труда на служителите, които работят за едни и същи европейски компании, в зависимост от европейския регион, в който са разположени техните филиали.Румен Радев посочи, че подписаният  е важна стъпка към задълбочаването на процеса на европейска интеграция и засилване на ролята на обединена Европа. Според президента обаче сътрудничеството в сферата на сигурността следва да бъде открито и за останалите държави членки на ЕС, които да бъдат част от изграждащата се \"обща стратегическа култура и обща отбранителна промишленост\".Държавният глава отбеляза и новите инициативи за задълбочаване на партньорството в сферата на отбраната като \"Европейската инициатива за интервенция\" и призова да не се допуска изолацията на Източна Европа от споделянето на идеи, обмена на разузнавателна информация и разработването на доктрини, тъй като това би засилило фрагментацията на Европа.", "date": "2019.01.23", "title": "Президентът иска ЕС да не изолира Източна Европа"}
{"url": "https://news.bg/world/otkriha-opasni-himikali-v-bebeshki-peleni-vav-frantsiya.html", "text": "Националната здравна агенция на Франция \"Ансес\" е открила химикали в бебешки пелени за еднократна употреба, които надвишават нивата на безопасност, съобщава БиБиСи.Тестовете са открили вещества, които са потенциално опасни за човешкото здраве, включително противоречивия глифозат за борба с плевели. Тестовете са първите, правени някога от национален орган по здравеопазване и безопасност в света.Агенцията призова за бързи действия \"като се вземат предвид възможните рискове, които тези химикали могат да представляват\" за бебетата. Френският министър на здравеопазването Анес Бузин заяви, че няма \"сериозен или непосредствен риск\" за здравето на бебетата.Съвместно изявление на министрите на здравеопазването, финансите и околната среда заяви, че правителството е дало на производителите на пелени 15 дни да предприемат действия.Проучването е направено върху редица различни марки пелени за еднократна употреба, достъпни на френския пазар. Около 4 000 такива пелени могат да бъдат използвани през първите три години на бебето.В доклада не са посочени марките, които са тествани, освен че са представени на френския пазар. Някои марки пелени, предлагани във Франция, се продават и в други страни.Според проучване, определено като \"реалистични условия на използване\", се установява, че са открити \"редица опасни химикали в пелени за еднократна употреба, които биха могли да мигрират чрез урината, например, и да влязат в продължителен контакт с кожата на бебетата\". Сред химикалите, над праговете за безопасност, са парфюми, както и ароматни въглеводороди, диоксини и фуранити. Глифозатът също е включен в доклада на агенцията. Търгуван под името \"Раундъп\" в САЩ, той е широко използван, но често е цел на здравни и екологични власти, след като проучване на Световната здравна организация го класифицира като \"вероятно канцерогенен\".Глифозатът остава най-широко използваният хербицид в Европа, тъй като .В Съединените щати градинар, който е подал иск срещу производител на химикала, е получил  от съдебни заседатели, които са се съгласили, че това е допринесло за разболяване от рак.Химикалът за борба с плевелите трябва да бъде забранен във Франция до 2021 г. \"Ансес препоръчва да се елиминират химикалите, намерени в бебешки пелени за еднократна употреба, или да се намалят възможно най-много\", се казва в изявлението на агенцията. Това включва и спиране на използването на всички видове парфюми.Също така се призовава за по-строги регулаторни мерки на равнище ЕС, като френското правителство заявява, че ще се бори за това.", "date": "2019.01.23", "title": "Откриха опасни химикали в бебешки пелени във Франция"}
{"url": "https://news.bg/world/povecheto-amerikantsi-ne-iskat-tramp-da-e-vtori-mandat.html", "text": "Повечето избиратели в САЩ няма да гласуват за Доналд Тръмп на изборите през 2020 г. и преизбирането му за втори президентски мандат, а възнамеряват да дадат гласа си за кандидат на Демократическата партия.Това става ясно от социологическо проучване, проведено съвместно от Центъра за изследване на американските политики към Харвардския университет и изследователската компания Harris Insights & Analytics, предаде ТАСС.Според представените данни само 36% от респондентите заявяват, че ще подкрепят републиканеца Тръмп на изборите за държавен глава в САЩ през 2020 г.Американският милиардер, който встъпи в длъжност през януари 2017 г., нееднократно подчерта, че има намерение да се бори за втори мандат.43% от анкетираните отбелязват, че ще гласуват за кандидата на Демократическата партия, който ще бъде определен след първичните избори в партията.На фона на вътрешнополитическата криза с липсата на финансиране за правителството 45% от респондентите подкрепят работата на Тръмп, а 55% не я одобряват. 29% от американците харесват Доналд Тръмп, а 58% - не.В проучването са участвали 1 500 души.", "date": "2019.01.23", "title": "Повечето американци не искат Тръмп да е втори мандат"}
{"url": "https://news.bg/crime/kabinetat-odobri-novi-mandati-na-dvama-balgarski-sadii-v-lyuksemburg.html", "text": "Правителството подкрепи предложенията за подновяване мандатите на двама български съдии в Общия съд на Европейския съюз в Люксембург. Това са Марияна Кънчева и Александър Корнезов.Предложението е за подновяване на мандатите им до 31 август 2028 г. Кандидатурите им трябва да бъдат подкрепени и от останалите държави-членки.На заседание на 30 януари в Брюксел ще бъде разгледано назначаването на двама съдии и един генерален адвокат в Съда на ЕС, както и назначаването на осем съдии в Общия съд на ЕС.Марияна Кънчева е съдия в Общия съд на ЕС от 19 септември 2011 г., а Александър Корнезов - от 19 септември 2016 г.България подкрепя и предложенията за останалите кандидатури за Общия съд на ЕС Стефан Гервасони, Лоран Трушо от Франция, Инга Рейне от Латвия, Фредрик Шалин и Улф Оберг от Швеция и г-жа Мирела Станку от Румъния.Страната ни подкрепя и кандидатурата на Естония за генерален адвокат в Съда на ЕС Прийт Пикамае, както и тези на Обединено кралство Великобритания и Северна Ирландия и на Финландия съответно - Кристофър Вайда и Нийло Яскинен, за съдии в Съда на ЕС.", "date": "2019.01.23", "title": "Кабинетът одобри нови мандати на двама български съдии в Люксембург"}
{"url": "https://news.bg/politics/davat-2-7-mln-leva-za-nova-direktsiya-v-ministerstvoto-na-ikonomikata.html", "text": "Министрите от кабинета \"Борисов-3\" одобриха 2 676 708 лв. допълнителни разходи за нова дирекция в Министерството на икономиката за 2019 г., съобщиха от Министерския съвет.Парите са за новата дирекция \"Регулиране на икономически дейности\" в Министерството на икономиката. От МС обясняват, че тя е разкрита във връзка с изпълнението на разпоредбата на чл. 4 от Закона за административното регулиране на икономическите дейности, свързани с нефт и продукти от нефтен произход.Очаква се тази нова дирекция да контролира изпълнението на отложения за 1 юли Закон за горивата.По-рано също днес депутатите на първо четене отложиха влизане в сила на Закона за административното регулиране на икономическите дейности, свързани с нефт и продукти от нефтен произход. Предложението за отлагането на Закона бе на МС.Новоприетият закон се очаква да започне да действа от 1 юли 2019 г., а не от 28 януари 2019 г. От ГЕРБ предложиха, а останалите се съгласиха, срокът за внасяне на промени в закона за горивата между двете четения да бъде 3 дни.Припомняме, Законът за горивата беше приет от парламента през лятото на 2018 г. и трябваше да влезе в сила от 28 януари 2019 г.Според Закона, за да бъдат регистрирани търговците с нефт и нефтопродукти, те трябва да имат определен уставен капитал и обезпечение. Нарушителите ще плащат солени глоби.Големите търговци на горива трябва да имат капитал не по-малък от 1 млн. лева. Дребните дилъри на горива - - 20 хил. лева.Дистрибуторите на бутилиран газ трябва да имат над 10 хил. бутилки за съхранение.Ако бъде заловен човек, който търговия с нефт и нефтени продукти без регистрация, трябва да плаща между 25 до 250 000 лв. При повторно повторно нарушение санкцията е в двоен размер.Автомобилите нямат право да зареждат от мобилни бензиностанции, за което се предвижда санкция от 20 до 200 хил. лв.", "date": "2019.01.23", "title": "Дават 2,7 млн. лева за нова дирекция в Министерството на икономиката"}
{"url": "https://news.bg/politics/borisov-ustanovil-hora-koito-lyagat-i-stavat-s-negovoto-ime.html", "text": "\"Крадецът казва \"дръжте крадеца\". Не се занимавам с такива хора. Те за \"добро утро\" за \"лека нощ\" трябва да казват Бойко Борисов. Нито имам нещо общо с КТБ, нито с който и да е било\". Така Борисов коментира обвиненията на Елена Йончева срещу него и това, че . Борисов попита дали журналистите помнят при обвинения срещу хора от ГЕРБ да е имало подобни неща, например спрямо Цветан Цветанов.Според Борисов се отнема вниманието от реалната политика.\"Прекрасно си работи коалицията. Днес си имаше Министерски съвет и всичко е наред\", заяви коментира премиерът Бойко Борисов. Всяка партия си има нейните лидери, те си имат своя политика и си я развиват. Напрежението при нашите партньори не се е отразява на инвестиционния климат в страната. Това е най-важната политика - повишаване на доходите, нови работни места и високотехнологични производства.Премиерът се ядоса на въпрос за последните данни от проучването на А чия е тази агенция, кой е собственикът й, попита няколко пъти той и уточни, че собственикът е член на Изпълнителното бюро на БСП: \"Те така си създадоха социологически агенции, за да могат да манипулират общественото мнение\", допълни Борисов и шеговито поиска данни от агенцията със собственик Цветан Цветанов.За евровота премиерът каза, че неговите очаквания са, че изборите ще бъдат трудни, но ГЕРБ е направил много, за да ги спечели.Премиерът Борисов и министърът на икономиката Емил Караниколов откриха завод за автомобилни части в землището на димитровградското село Крепост.\"Виждате как тук се изгражда завод след завод\", посочи Борисов. Той се противопостави на разпространяващата се спекула на тема инвестиции. \"Тези заводи в момента обаче не само разкриват работна места, не само са високо технологични, но и работят изцяло за износ\", подчерта Борисов. По негови думи \"имаме рекордно висок брутен вътрешен продукт за всички времена\".Борисов отбеляза още, че политиката е борбата за високи доходи и заплати, които да отговарят на качеството на труда. Той настоя да се работи.", "date": "2019.01.23", "title": "Борисов установил хора, които лягат и стават с неговото име"}
{"url": "https://news.bg/politics/pravitelstvoto-bori-bednostta-s-nov-dvugodishen-plan.html", "text": "Правителството прие План за изпълнение на Националната стратегия за намаляване на бедността и насърчаване на социалното включване за периода 2019-2020 г. и Отчет за изпълнението й през 2017 и 2018 г.Сред основните приоритети в новия двугодишен план са създаването на възможности за заетост и повишаване на доходите от труд чрез активно включване на пазара на труда, както и осигуряването на равен достъп до качествено предучилищно и училищно образование.Предвидени са мерки за повишаване на пригодността на безработните към заетост чрез обучения за придобиване на квалификацията, които ще се финансират със средства от държавния бюджет и оперативна програма \"Развитие на човешките ресурси\". Включени са и дейности за осигуряване на работни места за уязвими групи на пазара на труда - продължително безработни, хора в предпенсионна възраст, младежи до 29 години, както и хора с увреждания.Сред приоритетните области в плана е и осигуряването на равен и ефективен достъп до качествено здравеопазване, премахването на институционалния модел на грижа и развитието на междусекторни услуги за социално включване, както и осигуряването на устойчивост и адекватност на социалните плащания. Предвидени са дейности за повишаване на минималната работна заплата и пенсиите. Документът включва също мерки за създаване на условия и гаранции за равнопоставеност и пълноценно участие на хората с увреждания във всички области на обществения живот и осигуряване на социално-икономическата им защита.", "date": "2019.01.23", "title": "Правителството бори бедността с нов двугодишен план"}
{"url": "https://news.bg/comments/deloto-alabin-byalo-zname-ili-chervena-lampa.html", "text": "12 години след като сградата на столичната ул. \"Алабин\" рухна и уби под останките си две млади жени, присъдата е ясна, макар и на първа инстанция. Четирима души бяха предадени на съд и напълно оправдани. Станаха ясни и мотивите на съда. А присъдата \"невинен\" е показателна - за тромавото разследване, което бе в \"девета глуха\" години наред, за опорочените доказателства, за некадърността и безотговорността на всички по веригата. Оказа се, че в България няма кой да понесе отговорност - нито морална, нито наказателна за нелепата смърт на две млади жени. А в случая дори не можем да упрекваме Темида, че е била сляпа. Защото съдът се произнася по доказателствата. А те са крайно недостатъчни и объркани заради опороченото още в самото начало разследване. Впрочем самата прокуратура призна, че това е така. А личната трагедия на две почернени семейства може да бъде както бяло знаме за капитулация на справедливостта, така и червена предупредителна лампа за други опасни сгради, които имат подобна съдба.Нека припомним накракто фактология от преди повече от десетилетие. Сградата на ул. \"Алабин\" се срути около 18 ч. на 19 септември 2006 г. На улицата в задръстване в центъра на София чакали в автомобил 26-годишната Деница Ченишева и 24-годишната Петрина Христова. Колата им беше премазана, а те издъхнаха на място под руините на фасадата. За минути в центъра на София се събират министри и началници на полицията, пожарната, прокуратурата и гръмко обещават окончателно да сложат точка на въпроса за опасните сгради. Тухлите бяха разчистени бързо по нареждане на тогавашния зам.-кмет Цветан Цветанов - за да бъдат извадени телата и за да се разчисти централната столична улица. Прибързаното разчистване обаче попречи на огледите и на експертите да са категорични и еднозначни в заключенията си.Разследването се проточи години наред, бе многократно прехвърляно на различни наблюдаващи прокурори. Веднъж се стигна до внасяне на обвинение в съд, но след това бе върнато за доразследване, заради несъставомерност на обвиненията и поправки. Така минаха 10 години, през които нови доказателства нямаше как да бъдат събрани. Малкото налични бяха опорочени още на мястото на трагедията, а основни свидетели многократно сменяха показанията си и се отричаха от тях.На финала предадени на съд и съответно оправдани на първа инстанция бяха четирима души - собственикът на сградата Георги Кирчев, който е управител на фирма \"Хрисома\", инженер Петър Петров, който контролирал ремонта, Николай Симеонов - управител на \"А3-Архитектура и изпълнение\" и строителят Манчо Антонов, собственик на фирмата за ремонти ЕТ \"Медия Манчо\", срещу когото делото протече задочно, защото е в чужбина.Според съдебния състав на Софийския градски съд с председател Величка Маринкова, сградата е била на косъм от срутване и е можела да рухне във всеки един момент. Причините - била е зле проектирана, в аварийно състояние и почти неподдържана. А е била паметник на културата, което по принцип значително усложнява всякакви процедури за ремонт и поддръжка.Сградата на \"Алабин\" 39 е паметник на културата. Построена е през 1913-1914 г. и е издържала на земетресението от 1917 г. и на бомбардировките през 1943-1944 г. През 2006 г. обаче постройката \"пада сама и без външна намеса\". Поне така твърди една от многото сложни експертизи, за която се чака половин година.Един съдебен състав вече се произнесе преди години, че разследването не е било обективно, не са установени всички факти и прокуратурата е решила да прекрати разследването в противоречие със закона. Прокурорите са подходили повърхностно и за първите три години не е било свършено абсолютно нищо. Още преди години, магистратите посочиха и пропуските на разследването - не е проверено дали собствениците на сградата са поискали разрешение от Националния институт по паметниците на културата, за да извършват ремонтни дейности, както ги е задължавал законът, не са разпитани ключови свидетели - жена, която многократно е подавала сигнали за състоянието на сградата, както и строителен инженер, който е заснел кооперацията часове преди да рухне.В крайна сметка делото стигна до съд по същество. А основният спор беше дали собственикът Георги Кирчев или инж. Петър Петров са наредили на работниците да режат носещи колони и релси, на които се крепи сградата, което от своя страна да е довело до падането на фасадата. От мотивите към присъдата става ясно, че не са били рязани части от носещата конструкция. Било е лош късмет, че сградата е рухнала точно в този момент. Освен това, в мотивите си съдебният състав посочва, че конструкцията щяла да се срути веднага, а не след като работниците са напуснали обекта. Не за друго, а защото няма на какво да се крепи.Основни за държавното обвинение бяха обърканите показания на Николай Александров, който първоначално разказал пред близките на двете загинали, че малко преди да падне сградата той и колегите му са рязали колони и релси. Той самият оцелял на косъм, защото излязъл да си купи кафе. После разказал, че друг работник предупредил всички да си тръгнат, защото сградата щяла да падне всеки момент. Сред неговите показания, променяни многократно през годините, имаше и версия, че собственикът наредил на работниците да срежат въпросните колони, въпреки че нямало разрешение за това. Предложил им и по 50 лв. отгоре. Появяват се още няколко версии - че изобщо не е бил на работа във фаталния ден, че е ходил на обекта чак след като се е срутила сградата, че е бил притискан от различни хора, включително и от майката на Деница Ченишева, която му обещала работа, както и че бил инструктиран от други лица да се отрече от казаното срещу бутилка уиски. Ако прокуратурата разчита на показанията на свидетеля Николай Александров, то съдът не може да си позволи лукса да се довери на която и да е от всевъзможните версии. Всъщност никой друг от работниците не го познава и не го е виждал на обекта.Спорен беше и камион с материали, в който при огледите били намерени релси и греди от носещата конструкция. Първоначално имаше версия, че те са били изхвърлени там и са ясно доказателство, че фатално рязане е имало. Според последните заключения, които и съдът прие, въпросните релси са паднали отгоре при срутването на фасадата. Много вещи лица приемат и че сградата е можела да рухне във всеки един момент - с или без ремонти и преустройство.При такива факти и доказателства, вероятно трябва да се оценят положително отчаяните опити на прокуратурата да защитава тезата за виновност докрай. Защото наблюдаващият прокурор Милко Момчев вече обяви, че не е съгласен с присъдата и ще се стигне до втора инстанция. Дори и да не споделяме оптимизма на държавното обвинение и надеждите на почернените роднини за справедливост, това дело все пак е важно. Ако не друго, то поне би трябвало да последва съдбата на други трагични случаи, превърнали се в показателни за липсата на справедливост. Ако паметта ни не е толкова къса, делото \"Алабин\" ще стане поне \"червена предупредителна лампа\" за всички останали опасни сгради не само в София, но и в цялата страна. Сгради, които са изправени пред същата съдба - паметници на културата, опасни, неподдържани и заплашват да рухнат всеки момент и \"без външна намеса\".", "date": "2019.01.23", "title": "Делото \"Алабин\" - бяло знаме или червена лампа"}
{"url": "https://news.bg/world/iran-podgotvya-nov-opit-za-izprashtane-na-satelit-v-orbita.html", "text": "Ирански генерал обяви, че \"скоро\" ще изпратят нов сателит в орбита, информират израелски медии.Бригаден генерал Амир Хатами поясни, че възникналите проблеми по време на неуспешния опит по-рано този месец са разрешени.\"Един беше изстрелян и другият сателит скоро ще бъде изпратен в орбита\", коментира той сателитите по време на среща на кабинета, цитиран от местната агенция Mehr.\"Техническият проблем е ясен за нас\", добави Хатами.Преди седмица Техеран обяви, че По-рано този месец президентът на Иран Хасан Рохани съобщи, че скоро ще изпратят два сателита в орбита с ракети, произведени в страната.Иран обичайно представя постиженията си в космическата програма през февруари, когато е годишнината от Ислямската революция през 1979 г. Ислямската република изпрати няколко сателита в орбита през последното десетилетие. През 2013 г. изпрати маймуна в Космоса.САЩ и съюзниците им се безпокоят, че технологията за изпращане на сателити в орбита може да бъде използвана за разработване на далекобойни ракети. Според Вашингтон плановете на Иран за изпращане на сателити е в разрез с резолюция на Съвета за сигурност на ООН, която призовава Техеран да не изпитва балистични ракети, способни да носят ядрени бойни глави. Иран твърди, че не нарушава резолюцията.", "date": "2019.01.23", "title": "Иран подготвя нов опит за изпращане на сателит в орбита"}
{"url": "https://news.bg/int-politics/germanskiyat-voenen-ministar-preduprezhdava-che-rusiya-ne-uvazhava-slabostta.html", "text": "Германският министър на отбраната Урсула фон дер Лайен смята, че Русия не уважава слабостта, ЕС трябва да развие силна позиция относно Москва, съобщава ТАСС.\"Русия не уважава слабостта. В наш интерес е да я убедим да играе повече според правилата\", коментира фон дер Лайен в Давос.Ръководител на германското министерство на отбраната допълва, че ЕС \"трябва да бъде в състояние да се справи с проблеми, които възникват в съседство и които пряко го засягат\". В същото време, германското министерство на вътрешните работи се опасява от сериозни последици за европейската сигурност в случай на неконтролиран Брекзит, съобщава \"Цайт\", цитиран от ТАСС.Ако Обединеното кралство напусне ЕС без споразумение, тогава страната ще бъде изключена от европейските системи за сигурност на 30 март. Британските бази данни, ще трябва да бъдат заличени.Става въпрос за Европейска полицейска агенция (Европол) EIS и EAS системи, Шенгенската информационна база -  SIS II, както и системите за идентификация на бежанци от EURODAC и за обмен на информация относно пътници в самолети PNR . Министерството на вътрешните работи допълва, че Обединеното кралство вече няма да е задължено да се съобразява с европейските заповеди за арест.В Берлин се притесняват от \"катастрофа в областта на сигурността\", освен ако не бъде постигнато споразумение поне за временно регулиране на всички въпроси, свързани със сътрудничеството в тази област.", "date": "2019.01.23", "title": "Германският военен министър предупреждава, че Русия не уважава слабостта"}
{"url": "https://news.bg/education/otkrivat-dva-novi-instituta-v-su.html", "text": "Министерският съвет откри два института в структурата на Софийския университет \"Св. Климент Охридски\" - Югоизточноевропейски институт по право, икономика и интелектуална собственост и Институт \"Големи данни в полза на интелигентно общество\".Предложението е на базата на решения на Академичния съвет и писма от ректора за необходимост от създаването им.В Югоизточноевропейския институт по право ще се извършва научноизследователска дейност чрез обединяване усилията на преподаватели от различни научни специалности и факултети университета. Чрез този институт ще се насърчи изготвянето на съвместни изследователски проекти с чуждестранни партньори, като по този начин ще се повишат обемът и качеството на научните разработки.В института не се предвижда обучение на студенти по специалности от акредитирани професионални направления във висшето училище.Вторият институт се създава с цел развиване на научноизследователска и иновационна дейност в областта на големи данни и изкуствен интелект съвместно с правителствени организации, индустрия и предприемачи.Предвидено е в основното звено да работят най-малко 15 души в четири структурни звена: секция \"Анализ на големи данни\", секция \"Интегриране на големи данни\", секция \"Визуализация на големи данни\" и секция \"Методологии и технологии за големи данни\".Откриването на институтите в структурата на висшето училище няма да доведе до пряко или косвено въздействие върху държавния бюджет.", "date": "2019.01.23", "title": "Oткриват два нови института в СУ"}
{"url": "https://news.bg/crime/grupa-politsai-reketirali-sobstvenitsi-na-zavedeniya-v-lozenets.html", "text": "Дирекция \"Вътрешна сигурност\" проверява 4-то РПУ за престъпления, извършени от служители на МВР.Зам.-главният прокурор Иван Гешев обясни на брифинг, че разследването е за организирана престъпна група от полицаи, занимаващи се с рекет. Служителите на реда са изисквали месечна такса спокойствие от дребни собственици на заведения в района на 4 РПУ.\"Хората, които трябва да защитават законността, осъществяват дейност, срещу която трябва да се борят\", заяви Гешев.Задържани са  като сред задържаните е и служител на ръководен пост. Все още не им е повдигнато обвинение.Различни са били исканите суми, като са се водили преговори за уточняването им, допълни главният секретар на МВР Ивайло Иванов за схемата.Очаква се повече информация по случая от Специализираната прокуратура.Гешев коментира и повдигнатото обвинение на Елена Йончева за пране на пари. Според него помощникът й е в кръга на приближените до Цветан Василев, който се занимава с регистрация на всякакви търговски дружества.Предстои другата седмица към обвинението да има привлечени още няколко души, но Иванов не уточни точно колко са и кои са.", "date": "2019.01.23", "title": "Група полицаи рекетирали собственици на заведения в \"Лозенец\""}
{"url": "https://news.bg/crime/otkriha-izdirvan-ot-shengen-skuter-v-kyustendil.html", "text": " Специализирана операция се проведе в Кюстендилско на 21 и 22 януари.Извършен е обиск на два адреса в с. Граница и един в Кюстендил. Открити и иззети са мотоциклет тип скутер и четириколесно превозно средство. Те били откраднати от Италия и обявени за издирване чрез Шенгенската информационна система.Сред намерените вещи са и състезателен картинг, малък състезателен мотопед, както и голям брой инструменти - електрически ъглошлайфове, шлайфмашини, електрически бормашини, водни помпи, електрически циркуляр, лазерен нивелир, електрически инструменти и двигатели, инструменти за полиране, компресори, професионална прахосмукачка, пароструйка, водоструйка, кухненски приспособления, готварски печки, хладилници, газови котлони, кутии с ръчни часовници, преносими компютри, GPS навигация, 868  кутии с МР4 плеъра и аксесоари към тях, автомобилни гуми и части, електронни модули.Все още се изяснява произходът на иззетите предмети. За част от тях има данни, че са крадени в чужбина.По случая е започнато досъдебно производство.", "date": "2019.01.23", "title": "Откриха издирван от Шенген скутер в Кюстендил"}
{"url": "https://news.bg/politics/siderov-ne-izklyuchva-variant-patriotite-da-sa-zaedno-na-evrovota.html", "text": "Евроизборите са важни за България, не знам за Валери Симеонов защо не са важни. Това заяви лидерът на партия \"Атака\" Волен Сидеров в кулоарите на Народното събрание. Пропускал се важният момент с каква програма Обединените патриоти ще се явят на изборите за Европейски парламент.Става дума за геополитически избори, става дума за една битка за Европа, в която ще се сблъскат глобализъм и антиглобализъм, коментира националистът. Имаме шанс Европа да започне по-самостоятелна политика, допълни той.По думите му вариантът заедно на евровота не бил изключен за ОП.Поне осем месеца поставям този въпрос и вече реших да не го поставям, защото започва да излиза, че много настоявам, обясни Сидеров.Започнаха да вървят такива слухове, че аз държа да водя листа, че поставям условия и прочее, изтъкна атакистът. Затова Волен Сидеров обясни: \"Както се получи - така.\".Припомняме, напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.Това стана покрай искането на Волен Сидеров на оставката на Валери Симеонов и още тогава се заговори, че целта на \"Атака\" е лидерът им да води евролистата на Обединените патриоти.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП.Вчера от \"Атака\" разпространиха прессъобщение, че такова заседание е провалено не заради тях, а заради отсъствието на депутатите от НФСБ.Съответно от .", "date": "2019.01.23", "title": "Сидеров не изключва вариант патриотите да са заедно на евровота"}
{"url": "https://news.bg/world/opozitsiyata-v-gartsiya-obmislya-vot-na-nedoverie-za-da-blokira-sdelkata-s-makedoniya.html", "text": "Докато днес депутатите се подготвят да дебатират  на пленарно заседание на парламента, консервативната опозиционна партия \"Нова демокрация\" обмисля внасяне на вот на недоверие срещу правителството. Опозицията е против сделката с Македония и иска отлагане на дебатите и гласуването, пише \"Катимерини\".Вотът се очаква в четвъртък вечерта след двудневен дебат.Очакванията са премиерът Алексис Ципрас да получи необходимото мнозинство за ратифициране на споразумението, което предвижда Македония да се преименува на Република Северна Македония и да открие пътя на балканската страна към НАТО и ЕС.Управляващата партия СИРИЗА има 145 депутати в 300-местния парламент, но Ципрас вероятно ще получи достатъчно гласове от опозицията и Единственият неизвестен въпрос към момента е дали гласуването ще се проведе по план или \"Нова демокрация\" ще внесе предложение за вот на недоверие срещу кабинета. В такъв случай гласуването на сделката с Македония ще бъде отложено за следващата седмица или още през уикенда.Лидерът на \"Нова демокрация\" Кириакос Мицотакис намекна вчера, че партията ще направи \"всичко възможно\", в това число и вот на недоверие, за да блокира ратифицирането на споразумението.\"Всички депутати ще трябва да се изправят пред съвестта си, трябва да отговарят пред историята за решението си\", предупреди той.Опозицията също търси подкрепата на депутати, които поддържат сделката и са против вот на недоверие, конкретно четирима депутати от \"Независими гърци\", чиито лидер Панос Каменос извади партията от правителството по-рано този месец.През миналата седмица ", "date": "2019.01.23", "title": "Опозицията в Гърция обмисля вот на недоверие, за да блокира сделката с Македония"}
{"url": "https://news.bg/politics/grazhdanstvoto-sreshtu-investitsii-e-izlishno.html", "text": "Министрите от третия кабинет \"Борисов\" настояват за отмяна на текстовете за даване на право на пребиваване и на гражданство на така наречените бързи инвестиции.Това обяви министърът на икономиката Емил Караиванов след редовното правителствено заседание на кабинета в Министерския съвет.Това може да стане в случаите, когато се плащат държавни ценни книжа, купуват се акции и дялове от дружества и публични компании и когато един милион лева се вкарват в така наречените доверителни сметки.Караниколов припомни, че миналата година е била назначена междуведомствена група, която да анализира даването на право на пребиваване и ускорена процедура по издаване на българско гражданство за така наречените бързи инвестиции.Текстовете от Закона за българското гражданство не засягат инвеститорите, които реално се занимават с производство в България и създават работни места, уточни Караниколов.Реалните инвеститори имат права за пребиваване в страната за 5 години без ускорена процедура, изтъкна той.В реалния сектор на икономиката през 2014 г. има две заявления за българско гражданство на стойност 89 милиона лева, през 2015 г. има едно заявление за 13 милиона лева и през 2016 г. само едно подадено заявление.През 2017 няма подадени заявления, а през 2018 г. има осем заявления за реални инвестиции в производството за 491 милиона лева.\"Дадени са около 50 български гражданства от 2014 г. до настоящия момент\", отчете Караниколов.Зам.-министърът на правосъдието Десислава Ахладова допълни, че при така направеният анализ българско гражданство е дадено на хора от Пакистан, Египет, Русия и други.\"Към настоящия момент няма законова процедура, която да позволява отнемане на гражданството на тези 50 души\", увери тя.Караниколов поясни, че в последната година е анализирана икономическата ефективност и работната група е счела, че при действието на Закона за българското гражданство няма ефективност.", "date": "2019.01.23", "title": "Гражданството срещу инвестиции е излишно"}
{"url": "https://news.bg/world/rohani-iran-zaobikalya-sanktsiite-na-sasht.html", "text": "Президентът на Иран Хасан Рохани заяви на ежеседмичната среща на кабинета, че Техеран е намерил начини да продава петрола си въпреки наложените от САЩ санкции през 2018 г., съобщават медии.\"Ние гордо заобикаляме санкциите на САЩ\", обяви иранският лидер.\"Всички държави знаят, че такива жестоки и незаконни санкции са срещу иранската нация, не само срещу всеки иранец, институция или обществена организация. Те оказват натиск върху иранския народ\", добави той.През ноември 2018 г. САЩ , че ако продължат да търгуват с Иран, ще бъдат наказани. Целта на Вашингтон е да ореже износа на ирански петрол до нула.", "date": "2019.01.23", "title": "Рохани: Иран заобикаля санкциите на САЩ"}
{"url": "https://news.bg/int-politics/rusnatsite-pokazaha-na-voenni-atasheta-ustanovki-iskander-m-s-raketi-9m729.html", "text": "Руското военно министерство показа крилатата ракета 9М729 (натовското ѝ обозначение е SSC-8), за която САЩ заявиха, че е причина за тяхното изтегляне от Договора за ликвидирането на ракетите със среден обсег (INF).Това се случва за първи път, като ракетата е била представена пред чуждестранни военни аташета.Руските медии съобщават обаче, цитирайки неназован източник, че американски представители не са присъствали на срещата. Нито руското военно министерство, нито Вашингтон са потвърдили тази информация.САЩ наскоро обявиха, че ще започнат процеса по оттегляне от договора за ракетите на 2 февруари, като причина за това посочиха, че Русия не спазва договора. По-специално американската страна настоя Москва да унищожи всички крилати ракети SSC-8, твърдейки, че те нарушават договора.По време на представянето на ракетата, руското военно ведомство също така е разкрило нейните спецификации, които предизвикаха толкова голяма тревога в САЩ, тъй като Вашингтон твърди, че Москва е тествала 9М729 в обсег, който е в нарушение на договора.Ракетата има минимален стрелкови обхват от 50 км, същия като нейния предшественик 9М728, и максимален обхват от 480 км, което е 10 км по-малко от обхвата на 9М728 и което не нарушава договора за ракетите от 1987 г.\"Разстоянието беше потвърдено по време на стратегически учения през 2017 г.\", посочи началникът на руските артилерийски войски Михаил Матвеевски.Руското военно министерство също така е показало установката \"Искандер-М\", модифицирана да изстрелва 4 ракети 9М729, вместо две 9М728 при предишната си модификация. Руските военни бяха принудени да модернизират установката, тъй като 9М729 е с 53 см по-дълга от своята предшественичка.САЩ твърдят, че Русия е нарушила договора от 1987 г., като е тествала ракетата 9М729 в обхват, забранен от споразумението. Вашингтон обяви, че ще започне процеса по оттегляне от договора на 2 февруари, изтъквайки, че Москва не е предоставила доказателства, че е спряла предполагаемите нарушения.Договорът за ракетите беше подписан между САЩ и СССР, като предвижда унищожаване на всички балистични и крилати ракети с обсег между 500 и 5000 км.", "date": "2019.01.23", "title": "Руснаците показаха на военни аташета установки Искандер-М с ракети 9М729  "}
{"url": "https://news.bg/crime/arestuvaha-petima-politsai-pri-proverka-v-4-to-rayonno-v-sofiya.html", "text": "Полицаи от \"Вътрешна сигурност\" в МВР провеждат акция в столичното Четвърто РПУ, съобщи БНР. От МВР съобщиха за news.bg, че акцията е под ръководството на Спецпрокуратурата.Малко по-късно стана ясно, че има арестуван полицай. По непотвърдена информация на БНР става дума за изнудване от страна на служител на районното полицейско управление над граждани. Към 15 часа стана ясно, че общо петима полицаи са арестувани при акцията. За сега версията е, че полицаите изнудвали търговци, които работят в района в столичния квартал \"Лозенец\". Сред тях е и началникът на сектор \"Икономическа полиция\".Към момента не е ясно на колко от тях ще бъдат повдигнати обвинения. Претърсването започна около 11 часа от дирекция \"Вътрешна сигурност\" към МВР, заедно с екипи на прокуратурата.Дирекция \"Вътрешна сигурност\" е на подчинение на министъра на вътрешните работи и разследва случаи на неправомерни и престъпни действия на служители на МВР.Припомняме, на 7 февруари 2018 г. бе . Началникът на Районното Теменужка Капчина бе преназначена на нова длъжност в Главна дирекция \"Национална полиция\".Заместник-началникът Теодор Тасев също е сменен с Делян Гешев. Гешев бе началник на Криминална полиция в полицейското управление. Сменен е и началникът на разследващото звено в Районното Аделина Малакова.", "date": "2019.01.23", "title": "Арестуваха петима полицаи при проверка в 4-то районно в София"}
{"url": "https://news.bg/crime/elena-joncheva-ne-e-rabotila-v-tv7-spored-prokuraturata.html", "text": "От Специализираната прокуратура предоставиха информация за  и по повод нейни изявления пред медиите.Те припомнят, че  поиска от Народното събрание даване на разрешение за провеждане на наказателно преследване срещу Елена Йончева за пране на пари, присвоени от \"КТБ\" АД, въз основа на доказателства от Специализираната прокуратура. Разследването е започнало на 31 август 2018 г. след сигнал до прокуратурата от народни представители.От прокуратурата посочват, че  за провеждане на наказателното производство срещу нея.В хода на разследването е било установено, че едноличен собственик на капитала на \"Авторска телевизия\" ЕООД е Елена Йончева. Дружеството е вписано в Търговския регистър при Агенцията по вписванията с ЕИК 130692210, със седалище и адрес на управление: гр. София, район \"Оборище\", ул. \"Велико Търново\" № 10.На 17 април 2012 г. Йончева е взела решение търговското дружество да учреди съвместно с офшорна компания \"Далий Трейдинг Лимитид, юридическо лице с правноорганизационна форма ОДД и фирмено наименование \"Офроуд\" ООД.На 20 април 2012г. от \"Далий Трейдинг Лимитид\" са взели решение за учредяване на съвместно дружество с \"Авторска телевизия\" ЕООД с фирмено наименование \"Офроуд\" ООД.В решенията на управителните органи на двете дружества е посочен размерът на капитала на новосформираното - 10 000 лева. Посочва се и начинът на разпределение на дружествените дялове - по равно - по 5 000 лева за всяко.\"Далий Трейдинг Лимитид\" се е задължило срещу записаните 50 дружествени дяла от капитала на \"Офроуд\" ООД да извърши парична вноска в размер 5 000 лева. Поело е задължение да направи и парична вноска в размер на 310 000 лева, които да бъдат отнесени във фонд \"Резервен\". \"Далий Трейдинг Лимитид\" се е задължило след учредяване на \"Офроуд\" ООД да направи и допълнителна парична вноска в \"Офроуд\" ООД в размер на 250 000 евро до 1 година, при годишна лихва 5 %.На 23 април 2012 г. е приет дружествен договор на учредително събрание на съдружниците и е изготвен протокол от учредителното събрание на \"Офроуд\" ООД, който е подписан от Йончева и съдружниците на \"Далий трейдинг лимитид\". С него те избират за управител на новоучреденото дружество \"Офроуд\" ООД Елена Йончева. В това си качество тя е сключила с \"КТБ\" АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на \"Офроуд\" ООД.На 13 юни 2012 г. и 22 юни 2012 г. от сметката на офшорно дружество \"Далий трейдинг лимитид\" по две сметки на търговското дружество \"Офроуд\" са получени парични средства в общ размер 333 000,00 евро с левова равностойност 645 423.90 лева, като на първата дата са получени 161 100 евро в левова равностойност 315 084,21 лева, предназначена за фонд \"Резервен\" на дружеството, а на втората дата - 171 900 евро в левова равностойност 336 207,18 лева.Специализираната прокуратура е събрала доказателства за произхода на преведените парични средства от \"Далий трейдинг лимитид\" на \"Офроуд\" ООД. Установено е, че това са средства на \"КТБ\" АД, присвоени от три длъжностни лица от \"КТБ\" АД, на които предстои повдигане на обвинение. От извлеченията от различни банкови сметки е установено, че тези парични средства са били преведени от \"КТБ\" АД в полза на 5 контролирани от Цветан Василев търговски дружества, сред които е и \"Далий Трейдинг Лимитед\".В периода от 13 юни 2012 г. до 6 ноември 2014 г. Елена Йончева е изтеглила всички преведени по сметките на дружеството парични средства.Йончева е извършвала преводи за закупуване на аудио и видеотехника. Всеки месец е теглила в брой и определената от самата нея собствена заплата като управител на \"Офроуд\"ООД в размер на по 12 720 лева месечно.Събраните доказателства сочат, че Елена Йончева е знаела за престъпния произход на средствата и че те са предмет на длъжностно присвояване.Вчера Йончева беше привлечена като обвиняема за пране на пари в размер на 333 000 евро, извършено в периода от 13 юни 2012 г. до 6 ноември 2014 г. в съучастие с Б. М., като Йончева е извършител, а Б. М. е неин помагач.Според обвинението като управител на \"Офроуд\" ООД, Йончева е получила по две банкови сметки в \"КТБ\" АД сумата от 333 000 евро и е спомогнала да бъде преобразувано това имущество в лично, като е знаела, че то е придобито чрез длъжностно присвояване. Деянието е извършено в изпълнение на решение на организирана престъпна група, като имуществото е в особено големи размери и представлява особено тежък случай.Специализираната прокуратура взе мярка за неотклонение на Елена Йончева \"парична гаранция в размер на 20 000 лева\".На 16 януари 2019 г. съучастникът на Йончева - помагачът Б. М. също е привлечен като обвиняем.Елена Йончева е била призована в съда още на 11 януари 2019 г., когато е била търсена от призовка на Следствения отдел на Специализираната прокуратура на известните й адреси в София, включително и на адреса на нейната майка, но не е била открита. Майка й е заявила, че не знае къде живее Елена Йончева.След съдействие от органите на МВР и проведени телефонни разговори с Йончева, на 16 януари 2019 г. тя е получила призовка за привличането й като обвиняема на 22 януари.От прокуратурата посочват, че твърденията на Елена Йончева, че е работила за ТВ7 не намират опора в доказателствата, тъй като тя е продавала филмите си на тази телевизия, а не е работила там.Към настоящия момент \"Офроуд\" ООД е без управител, без имущество и без парични средства по банковите сметки, съобщават от прокуратурата.Поради това, че след освобождаването на Йончева като управител на \"Офроуд\" ООД, съдружниците не са назначили нов управител за повече от 3 месеца, прокуратурата е поискала прекратяване на дружеството.", "date": "2019.01.23", "title": "Елена Йончева не е работила в ТВ7 според прокуратурата"}
{"url": "https://news.bg/world/velikobritaniya-e-vodeshta-v-es-po-otpuskane-na-subsidii-za-izkopaemi-goriva.html", "text": "Великобритания е водещата държава в ЕС по отпускане на субсидии за използване на изкопаеми горива. Това става ясно от , цитиран от \"Гардиън\".Установено е, че се отпускат 12 милиарда евро на година в подкрепа използването на изкопаеми горива на Острова, което е значително повече от 8,3 милиарда евро за възобновяема енергия.В доклада на Европейската комисия се предупреждава, че общо субсидиите за въглища, нефт и газ в ЕС остават на същите нива като през 2008 г., въпреки че Общността и Г-20 отдавна обещават да отменят субсидиите, за да се позволи бързо преминаване към чиста енергия, необходимо в борбата срещу климатичните промени.Германия предоставя най-големите енергийни субсидии - 27 милиарда евро за възобновяема енергия, което е три пъти повече от 9,5 милиарда евро за изкопаеми горива. Испания и Италия също дават повече субсидии за възобновяема енергия.Франция, Холандия, Швеция и Ирландия се нареждат до Обединеното кралство като държавите, които отделят повече субсидии за изкопаеми горива.Докладът, основан на статистически данни на Евростат от 2016 г., показва още, че в ЕС като цяло възобновяемата енергия получава 45% субсидии и изкопаемите горива - 33%.Общо субсидиите за изкопаеми горива в ЕС през 2016 г. са били в размер на 55 милиарда евро, се заключава в доклада.", "date": "2019.01.23", "title": "Великобритания е водеща в ЕС по отпускане на субсидии за изкопаеми горива"}
{"url": "https://news.bg/disasters/ostrovite-tonga-ostanaha-s-plashtaniya-kesh-i-bez-internet-zaradi-burya.html", "text": "Остров Тонга преживява почти пълно прекъсване на мобилните и интернет услуги, след като единственият подводен кабел на страната бе повреден от буря. Проблемът завари напълно неподготвена и изненадана островната нация от 100 000 души, съобщава БиБиСи. Само една сателитна връзка осигурява ограничен достъп, но според властите това налага ограничено използване на социалните медии. Жителите са информирани, че решаването на проблема може да отнеме няколко седмици.Понастоящем в Самоа има кораб за ремонт и той може да пристигне в Тонга в рамките на три дни. Работата по възстановяването ще отнеме една или две седмици, съобщава от компанията \"Тонга Кейбъл\". В най-лошия сценарий, поправката на 827-километровия кабел, свързващ Тонга и Фиджи, може да отнеме до три седмици.\"Бяхме информирани, че 80% от международния ни трафик е от социалните медии\", коментира директорът на кабелния оператор Паула Пиукала.\"Междувременно можем да блокираме Facebook, YouTube и други подобни неща, така че да можем да осигурим малката честотна лента, която имаме от сателита, за това, което е важно за страната. Нямахме план Б\", допълват те.\"Това е проверка на реалността - хората изведнъж осъзнаха колко са зависими от интернет и колко са свързани с работата в мрежата\", коментира Мери Лин Фонуа от медията \"Матанги Тонга\".Няма имейл, няма парични преводи и компаниите са засегнати от резервации на полети до обикновени терминали за дебитни и кредитни карти в супермаркетите.\"Отидох в супермаркета и не можах да платя с картата си. Така че трябваше да отида до банкомат и да изтегля пари, за щастие този банкоматът все още работеше\", допълва тя.Банките и правителствените агенции имат някакви сателитни връзки и успяват до голяма степен да функционират, обяснява Лин Фонуа. Авиокомпаниите трябва да правят всички резервации ръчно. Населението на Тонга от около 100 000 души е разположено на повече от 30 острова.\"В офиса трябва да чакаме 30 минути, за да се зареди официалният мейл, след това още 15 минути, за да отворим имейл. И досега не сме успели да изпратим нито един мейл\", коментира тя. ", "date": "2019.01.23", "title": "Островите Тонга останаха с плащания кеш и без интернет заради буря"}
{"url": "https://news.bg/regions/merkite-sreshtu-chumata-v-strandzha-chastichno-padnaha.html", "text": "Спряно е разпространението на чума по дребните преживни животни в страната. Санкциите за движение и населване на дребните преживни животни при определени условия са отпаднали.Това обяви директорът на Агенцията по безопасност на храните Дамян Илиев. Одитни комисии към ЕК са направили необходимите проверки.Александра Митева обясни, че всички южни области в страната са под специален надзор за чума по дребните преживни животни. Програма, одобрена от ЕК, съвместно се изпълнява с Гърция, а другата на територията на Тракия съвместно с Гърция и Турция. България трябва да докаже липса на инфекция на вируса и страната да бъде свободна от чума.Фермерите вече могат свободно да се движат в тези зони, както и свободно да реализират продуктите си на пазара. В цялата област на Ямбол бяха наложени възбрани, които впоследствие бяха ограничени само на общинско ниво.\"Затруднено е ликвидирането на огнищата, което причинява налагането на нови рестрикции от страна на ЕК през октомври миналата година\", уточни Митева.Възстановяването на статута на страната е от огромно значение, защото това гарантира основата за безопасна търговия с животни и продукти.Приблизително 1,3 млн. лева е вложила агенцията за превенция на чумата. \"Има  и ако не бяхме възпрени да си свършим работата, косвените санкции за всички щяха да са приключили\", обяви Илиев.\"Дело срещу областната дирекция по безопасност на храните се води в Ямбол, издадена е заповед да се заличи обект, но тя се обжалва и в момента делото е висящо\", съобщи Анита Кашова, директор на правната агенция към БАБХ. Разговори относно това дали чумата по животните наистина съществува компрометират страната и компетентния орган, смята неговият директор.\"Правена е аутопсия на животни, но тя не може да е меродавна, изследванията са лабораторни, а не теренни\", според Дамян Илиев.При доказване на наличието на вируса, не се правят повторни проби.Въпросът е от ниво на национална сигурност и не може да се рискува с прибързано обявяване на свободен статус.Статутът се възстановява най-рано шест месеца след унищожаването на последното болно животно. В момента фермерите заплащат за изследване на всяко животно, като цената възлиза на почти половината от продажната цена на животното.Има възможност шап и шарка по овцете и козите да бъде внесена с автомобили в страната, затова трябва да се спазват ветеринарните правила, призоваха от БАБХ.Според Илиев \"фермите не допускат контрол, а това се случва за първи път в България\", затова и от агенцията не могат да определят съдбата на болните от чума животни.Мерките при дивата и питомната популация при свинете за африканска чума са различни, уточниха от БАБХ. Заболяването е по-агресивно от чумата при дребните преживни животни. Все още няма разработена ваксина за африканската чума.Всяко едно забавяне води до разнасяне на заболяването и налагане на още по-големи рестрикции, съответно възстановяването на статуса излиза още по-скъпо. Вирусът е спрян в Тутраканци, но близо край границата с Румъния е открито диво прасе с вируса, последното огнище е открито в Алфатар.Агенцията е имала притеснение по отношение на стопани, които отглеждат свине в задния си двор, без да информират ветеринари. Важно е прасето да бъде закупено от регистрирана фирма, да е въведено в регистъра и да има становище от ветеринарни лекари.БАБХ е изготвила унифициран комплект за вземане на проби при ловците, като след като се вземе пробата, данните могат да бъдат качени в мобилно приложение и постъпват веднага в агенцията. Пробите се взимат само от отстреляни прасета.От агенцията съветват да бъдем внимателни при консумация на домашно приготвени сурово сушени продукти. Няма гаранция, че следващия случай на заболяването няма да е в друга част от страната.Припомняме, че преди седмица На 9 януари  след като в края на декември 2018 г. изтече срокът за прилагане на разширените мерки за контрол на болестта, които Европейската комисия наложи на страната. ", "date": "2019.01.23", "title": "Мерките срещу чумата в Странджа частично паднаха"}
{"url": "https://news.bg/world/abe-predvizhda-dannite-da-zamenyat-gorivoto-kato-dvigatel-na-ikonomicheski-rastezh.html", "text": "Икономическият растеж зависи от свободния поток на данни. Иновациите са важни за борба с климатичните промени.Това заяви премиерът на Япония Шиндзо Абе на Световния икономически форум в Давос, Швейцария, съобщават световни агенции.Абе обяви, че \"пораженството в Япония сега е победено\". Премиерът подчерта, че управлението на данни ще тласка икономиката напред, но личните данни, интелектуалната собственост и националната сигурност трябва да бъдат под грижлива защита.От друга страна ние трябва да позволим свободен поток на медицински, индустриален трафик и друга полезна нелична информация без граници. Повтарям - без граници. Нуждаем се от режим на свободен поток на данни с доверие, отбеляза той.По думите му индустрия 4.0 (следващата индустриална революция) ще доведе до общество 5.0 в Япония.Японският премиер вярва, че данните ще донесат нова реалност на човечеството.Двигателят на растеж ще бъде задвижван все повече и повече от дигиталните данни, а не от горивото, вярва той.Министър-председателят съобщи, че правителството му има цел да намали цената на водорода с най-малко 90% до 2050 г., за да стане по-евтин от природния газ.Ние ще поканим в Япония топ експерти от държавите от Г-20, за да обединим сили с цел ускоряване на иновациите, изтъкна Абе.Премиерът посочи и трети важна точка. Той се обяви за укрепване на международния ред и насърчаване на свободната и открита търговия. Абе заяви, че Япония е успяла да увеличи участието на жените на пазара на труда с цел намаляване на ефектите от застаряващото население, които водят до свиване на трудоспособното японско население. Той поясни, че от 2012 г. 2 милиона жени са успели да си намерят работа.", "date": "2019.01.23", "title": "Абе предвижда данните да заменят горивото като двигател на икономически растеж"}
{"url": "https://news.bg/int-politics/yuzhna-koreya-obvinyava-yaponiya-v-provokatsii-v-moreto.html", "text": "Военните на Южна Корея обвиниха Япония в \"очевидна провокация\" във връзка със застрашаващ полет на малка височина на японски патрулен самолет над южнокорейски военен кораб, съобщава \"Асошиейтед прес\".Официален представител на южнокорейските военни уточни, че самолетът е летял 60 до 70 метра над водата близо до южнокорейски военен кораб.Сеул и Токио са ключови съюзници на САЩ и близки икономически партньори, но в момента са в обтегнати отношения във връзка с военни въпроси и проблеми, наследени още от Втората световна война.Южна Корея също така по-рано обвини друг японски патрулен самолет в извършването на полет на малка височина над южнокорейски военен кораб, който спасяваше севернокорейска рибарска лодка през декември. Япония твърди, че военният кораб е блокирал радара за противопожарен контрол на самолета, но Сеул отрече това.", "date": "2019.01.23", "title": "Южна Корея обвинява Япония в провокации в морето"}
{"url": "https://news.bg/int-politics/kitay-priklyuchi-obnovyavaneto-na-samoletonosacha-lyaonin.html", "text": "След шест години в морето, китайският самолетоносач Ляонин, отплава миналата година за пристанище Далиан за първото си обновяване, след като прекара шест месеца в пристанището, той отново плава, съобщава \"Глобал Таймс\".След връщането на Лиаонин в експлоатация, китайският флот отново има пълна оперативна готовност. Корабът близнак Шандонг все още очаква въвеждане в експлоатация през 2019 или 2020 година.Според наличната информация, китайският флот бърза да приключи с поправките и по Ляонин и Шандонг, така че и двата кораба да са на разположение за тържества по случай 70-та годишнина от основаването на Китайската народна република през октомври 2019 г.Отплаването на Ляонин от Далиан съвпада с военно учение, ръководено от Китайската администрация за морска безопасност. Ученията са насрочени от 21 януари до 28 януари 2019 г. в северното море Хуангхай близо до Далиан.През 2016 г. и през 2017 г. Ляонин, изтребители J-15 и ескортиращи кораби бяха разположени в Южнокитайското море, където самолетоносачът \"извършва полетни операции и операции на специални сили в Тайванския проток и Филипинско море\", според доклада на министерството на отбраната на САЩ от 2018 г. за военните способности на Китай, съобщава \"Нешънъл интерест\".В западната част на Тихия океан през април 2018 г. в учения с Ляонин участват и шест други военни кораба.Групата е практикувала операции и отбранителни маневри, целящи \"проверка на съвместната способност на корабите и въздухоплавателните средства на групата, разглеждане на офанзивните и отбранителни системи на групата и насърчаване на способността на командирите да вземат решения, когато са изправени пред сложни обстоятелства\", според \"Чайна дейли\".\"Интензивните операции и морската среда неизбежно водят до деградация и корозия на кораба. Необходимо е самолетоносачът да бъде подложен на редовна поддръжка след няколко години експлоатация, включително подмяна на части и компоненти с нови, за да се гарантира правилното функциониране на кораба\", допълва \"Глобал таймс\".Също така са подобрени сензорите и електрониката на Ляонин, до стандарт близък до по-новия самолетоносач Шандонг. Основната роля на двата кораба във военно време е да осигурят въздушно покритие за други кораби, според агенцията за разузнаване на САЩ.\"Сегашните китайски самолетоносачи и планираните нови такива ще продължат въздушни защитни чадъри извън обхвата на крайбрежните системи и ще помогнат на операционните групи да работят в далечни морета\", се казва в доклада на американското разузнаване от януари 2019 г.Но дори с подобрения и възможна военна роля, китайският флот все още смята, че Ляонин е тренировъчен кораб. За разлика от други китайски военни кораби, Ляонин не принадлежи към нито един от регионалните флотилии.Шандонг може да бъде първият китайски самолетоносач, изцяло обслужващ флота. \"Основната цел на този самолетоносач ще бъде да обслужва регионална мисия за отбрана. Пекин вероятно също ще използва самолетоносача, за да проектира власт в цялото Южнокитайско море и вероятно в Индийския океан\", твърди разузнаването на САЩ.Трети, по-голям самолетоносач е в процес на изграждане в Шанхай и би могъл да е готов до средата на 2020-те. До средата на 30-те години китайският флот може да притежава до шест самолетоносача.", "date": "2019.01.23", "title": "Китай приключи обновяването на самолетоносача Ляонин"}
{"url": "https://news.bg/world/barnie-es-mozhe-da-otlozhi-brekzit-ako-london-ima-stabilno-mnozinstvo.html", "text": "Европейският съюз ще отложи Брекзит само ако има \"стабилно мнозинство\" във Великобритания.Това намекна главният преговарящ на ЕС за Брекзит Мишел Барние, цитиран от британски медии. Той даде интервю за \"Люксембург таймс\".Според него Обединеното кралство може да минимизира проблема с предпазния механизъм за Ирландия, ако избере по-смекчена форма на Брекзит.Ако британското правителство иска да бъде по-амбициозно в бъдещите отношения, което не е част от споразумението за напускане, може да го направи и след това да постигне споразумение за целия пакет. Това ще направи въпроса за предпазния механизъм по-маловажен, подчерта той.Ако погледнем обективно, прави ми впечатление, че предпазният механизъм не е основният проблем. В крайна сметка дебатът в Обединеното кралство е как ще изглежда бъдещето на Великобритания. Вярвам, че можем да преодолеем трудностите, когато обсъдим въпроса заедно, продължи Барние.Ако Великобритания поиска отлагане, това трябва да бъде одобрено от лидерите на ЕС. Те ще се съгласят, ако се отговори на три въпроса: първият и вторият - защо и за какъв период? И третият, няма ли да е проблем заради европейските избори през май? Нямам ясен юридически отговор на третия въпрос към момента. Важно е демократичните процеси в ЕС да не бъдат засегнати от това, обясни главният преговарящ.Първите два въпроса са сложни и свързани: нужно е стабилно мнозинство в Лондон за всички закони, свързани с Брекзит, които трябва да бъдат приети. За това ще е необходимо време, каза той.Барние предупреди, че ако Лондон напусне ЕС без споразумение, ще има проверки на границата на Ирландия със Северна Ирландия.Той потвърди нежеланието на ЕС да обяви за какъв период от време ще е предпазният механизъм. Това е едно от ключовите искания на премиера Тереза Мей.Предпазният механизъм е като застраховка. Не е там, за да бъде използван. Ако се прибегне до него, ще бъде временно. Ние не можем да обвържем механизма с някакъв период, категоричен Мишел Барние.По думите му въпросът за ирландската граница е проблем, който касае целия Европейски съюз, а не само Ирландия.", "date": "2019.01.23", "title": "Барние: ЕС може да отложи Брекзит, ако Лондон има стабилно мнозинство"}
{"url": "https://news.bg/crime/na-prokurorite-im-omraznalo-cheteneto-po-deloto-ktb-i-izmenili-zakona.html", "text": "Четенето на заключителната част на обвинителния акт по делото КТБ продължава и на днешното заседание, предаде БГНЕС.Следващото е насрочено за 5 февруари.Според адвокат Константин Симеонов основният проблем е, че и се правят в преходни и заключителни разпоредби на Закона за изменение на Наказателния кодекс.Това е безумие, само един неграмотник може да го направи по този начин, отсича той. Симеонов е на мнение, че най-интересното е, че това не прави впечатление на никого, включително на президента.Какво търсят измененията в НПК в Закона за изменения на НК, недоумява той.Според него целта на промените е да се спре четенето на обвинителния акт по делото.На прокурорите им омръзна да четат обвинителен акт, който самите те са написали, и затова измениха закона, смята Симеонов и заключава, че България е не парламентарна, а прокурорска република.От своя страна прокурорите обясниха, че ще бъде значително по-лесно механизмът да се преразкаже, тъй като прочитането отнема много време.Според адвокатите делото трябва да продължи по стария ред, защото няма преходна и заключителна разпоредба, която да казва какво се случва с казусите, които са висящи.Прокурорите твърдят, че защитата има право на това свое становище, но съдът е този, който ще прецени как ще се процедира занапред.Ние се стремим да гарантираме, че съдът няма да върне обвинителния акт и че няма да ни обвинят, че не сме изяснили на подсъдимите в какво са обвинени, посочиха прокурорите.Съдът ще прецени дали ще бъдат призовани свидетели на заседанието, на което ще се докладва, тъй като процедурата е нова и още не е ясно как ще протече.", "date": "2019.01.23", "title": "На прокурорите им омръзнало четенето по делото КТБ и изменили закона"}
{"url": "https://news.bg/int-politics/zadarzhaha-chetirima-mladezhi-ot-shtata-nyu-jork-za-zagovor-sreshtu-myusyulmani.html", "text": "Трима мъже и тийнейджър са арестувани и обвинени за предполагаем заговор срещу малка ислямска общност в щата Ню Йорк, съобщава БиБиСи.Заподозрените са обвинени, че притежават самоделни бомби и огнестрелни оръжия и планират да атакуват Исламберг, основан от пакистански духовник през 80-те години на миналия век.Предполагаемият заговор е разкрит от ученик. Исламберг цел за създаващите истории за конспирации и твърдят, че това е лагер за обучение на терористи.Задържани са 18-годишният Андрю Крисел, 19-годишният Винсент Ветромил и 20-годишният Брайън Коланери. Всички са обвинени в престъпно притежание на оръжие и заговор. 16-годишното момче също е обвинено. Полицията съобщава, че поне трима от тях са били скаути заедно.Следователите твърдят, че групата, базирана в град Гърция в северозападната част на щата, е направила най-малко три импровизирани взривни устройства. Самоделните бомби са направени с облепваща лента, големи буркани и цилиндри, съдържащи пирони и други материали за осколки, открити са в дома на 16-годишния младеж. На различни места са открити и 23 огнестрелни оръжия, съобщава полициятаШефът на полицията Патрик Фелан коментира, че разследването е започнало, след коментари, направени от 16-годишния ученик в петък и чути от негов съученик.Исламберг се намира западно от планините Катскил близо до град Бингхамтън. Там живеят основно афро-американци, избягали там заради престъпността и пренаселеността в Ню Йорк. Местни жители описват общността като мирна и приятелска.Заради конспирациите, че там има лагер на ислямистки бойци, през 2017 г. Робърт Догарт, от Тенеси, бе осъден за заговор за изгаряне на джамията на общността две години по-рано. Също през 2015 г. Джон Ритцхаймер от Аризона заплашва общността с въоръжено нападение.", "date": "2019.01.23", "title": "Задържаха четирима младежи от щата Ню Йорк за заговор срещу мюсюлмани"}
{"url": "https://news.bg/crime/sadyat-mule-uchastvalo-v-alo-izmami-za-blizo-13-000-leva.html", "text": "Изправят пред съда муле на телефонни измамници.Спрямо 50-годишния В.А. е повдигнато обвинение, че в периода между 14 юли и 21 юли 2017 г. в условията на продължавано престъпление и с помощта на съучастник е извършил три измами.Обвиняемият участвал в схемата за телефонни измами заедно с неустановено лице, което го насочвало към адреси, откъдето да приема \"пратки\". Непознатият се обаждал на стационарните телефони на различни лица, а обвиняемият В.А. отивал до посочено място, за да вземе оставените пари и златни накити, като през повечето време с него била и 15-годишната му дъщеря. На пострадалите непознатият мъж обяснявал, че участват в полицейска операция за залавяне на телефонни измамници.На 14 юли 2017 г. под предлог, че е полицейски служител, подсъдимият отнел от възрастна жена от Ямбол 2 100 лева. По същата схема на 18 юли в град Гълъбово обвиняемият измамил с 5 000 лева и възрастен мъж.Няколко дни по-късно жертва на телефонна измама станала и жена от Стара Загора, която загубила 5 810 лева. Тогава непознатият мъж отново се представил за \"комисар от полицията\". Попитал я дали й се били обаждали телефонни измамници. Тя му отговорила, че преди няколко месеца й звънели, но не се \"хванала на въдицата\". Мъжът я заблудил, като казал, че са задържали трима сирийски нелегални бежанци, в тях намерили тефтерче с телефонни номера и те щели да й се обадят, за да искат пари. Жената трябвало да приготви 20 000 лева, а ако откажела, щели да дойдат четирима мъже с голи глави, за да ги вземат. Непознатият предупредил жената с думите: \"Приготви парите, защото идвам с уред, с който ще открия всичко, каквото имаш в апартамента. Ще те пречукам, ще те изкормя\". Пострадалата хвърлила през терасата найлонова чанта, в която била сложила пари и златни накити.На 21 юли 2017 г. обвиняемият В.А. бил задържан при полицейска проверка край Русе. Щетите в общ размер на 12 910 лева не са възстановени.Предстои Районен съд-Стара Загора да насрочи заседание по делото.За подобно престъпление законът предвижда наказание \"лишаване от свобода\" до 8 години.", "date": "2019.01.23", "title": "Съдят муле, участвало в ало измами за близо 13 000 лева"}
{"url": "https://news.bg/society/ekolozi-ot-wwf-nastoyavat-za-ostavkata-na-neno-dimov.html", "text": "Еколозите от международната природозащитна организация WWF готвят протесни действия, с които искат оставката на министъра на околната среда и водите Нено Димов.Затова настояват от WWF преди да внесат доклада \"Хлъзгави склонове - защита на Пирин от неустойчиво развитие\" в деловодството на Министерския съвет.Протестните действия са предвидени за 24 януари пред сградата на Министерския съвет. Недоволството на природозащитната организация е породено от политиката на МОСВ спрямо Национален парк \"Пирин\" и Натура 2000.Калина Бояджиева от WWF обясни за news.bg, че докладът е издаден преди една година и той представлява една визия за устойчиво развитие на туризма в Пирин.Докладът предупреждава, че районът на Банско губи много от едностранното и непрозрачно разширяване на ски зоната и предлага конкретни стъпки за осигуряване на устойчиво бъдеще за Пирин.Бояджиева поясни, че докладът съдържа още по какъв начин се е отразило на Пирин неустойчивото му управление до настоящия момент. Освен това докладът давал алтернативни решения за целогодишен туризъм.\"Национален парк \"Пирин\" осигурява жизненоважни ресурси за 130 000 души в местните общини, а годишният му икономически принос за региона се оценява на около 69 милиона евро\", изтъкна тя.Бояджива изрази съжаление, че в рамките на една година не се е обърнало внимание на доклада, но в същото време в обществото се наслагвало мнението, че еколозите се опитват да спрат развитието на туризма.\"За природосъобразни и законосъобразни действия за опазване и развитие на Национален парк \"Пирин\", които могат да носят много печалби\", поиска тя.До настоящия момент в Пирин е нарушаван законът и затова от международната природозащитна организация настояват за едно законово приложение.Наслагва се мнението, че опазването на природата е в разрез с благото на хората, но хората печелят именно от природата, констатира екозащитникът.\"Природата може без нас, докато ние не можем без нея и затова е важно да се грижим за опазването ѝ\", завърши Бояджиева.", "date": "2019.01.23", "title": "Еколози от WWF настояват за оставката на Нено Димов "}
{"url": "https://news.bg/crime/nashenets-opita-da-prenese-prez-granitsa-3-kg-heroin-v-akumulator.html", "text": "Хванаха трафикант, опитал да внесе 3 кг хероин в автомобилен акумулатор.Срещу Тодор П. е повдигнато обвинение, че на 21 януари 2019 г. на ГКПП \"Малко Търново\" без разрешително е пренесъл през границата на страната 6 пакета с хероин, укрити във вътрешната част на акумулатора на автомобила му.Мъжът е задържан за срок до 72 часа. Предстои Окръжната прокуратура в Бургас да внесе в съда искане за определяне на мярка за неотклонение \"задържане под стража\".", "date": "2019.01.23", "title": "Нашенец опита да пренесе през граница 3 кг хероин в акумулатор"}
{"url": "https://news.bg/politics/patriotite-teparva-shte-izyasnyavat-razminavaniyata-si.html", "text": "Тепърва патриотите ще изясняват разминаванията си. Това стана ясно от изявление на Валери Симеонов в Народното събрание.\"Не трябва ние като коалиционни партньори да си говорим пред медиите\", изтъкна той.Симеонов припомни, че миналият вторник са започнали преговорите за общо явяване. В петък пък дошло изненадващо изявлението на Красимир Каракачанов, което те преглътнали. След това по думите му последвала нова изненада за НФСБ.Той не е съгласен с квалификациите за междуличностни противопоставяния и боричкания. \"Не сме си позволявали да правим такива квалификации\", подчерта лидерът на НФСБ.Симеонов заподозря, че всичко това са стъпки на ВМРО за самостоятелно явяване на евровота. Редно било воеводите да си го кажат.С днешния брифинг Валери Симеонов си връщал неуважението за разговор пред медиите.\"Никога не е обсъждано водачеството място на Ангел Джамбазки в евролистата. За нас евроизборите не са от жизнено значение\", подчерта той.Според него европейският вот не е ключ за управлението на страната. \"Хората не са гласували за нас, за да сме заедно на избор за главен мюфтия\", подчерта Симеонов.Иначе той иска отговор защо не заседава ПГ на ОП. До голяма степен е съгласен с лидера на ВМРО, че коалицията не е стабилна.Припомняме, че по-рано днес стана ясно, че Националният изпълнителен комитет на НФСБ,  за Европейски парламент, като изисква от ръководството на ВМРО адекватно обяснение за медийни изяви. Напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП.Вчера от \"Атака\" разпространиха прессъобщение, че такова заседание е провалено не заради тях, а заради отсъствието на депутатите от НФСБ.Съответно от .", "date": "2019.01.23", "title": "Патриотите тепърва ще изясняват разминаванията си "}
{"url": "https://news.bg/int-politics/shefat-na-ruskoto-razuznavane-se-sreshtnal-s-mohamed-bin-salman.html", "text": "Началникът на външното разузнаване на Русия Сергей Наришкин се е срещнал в понеделник със саудитския престолонаследник Мохамед бин Салман, както и с ръководителя специалните служби на кралството, съобщава \"Интерфакс\".Уточнява се, че Наришкин е обсъдил сътрудничеството между Москва и Рияд в борбата срещу международния тероризъм със саудитския си колега.САЩ обещаха да съхранят отношенията си със Саудитска Арабия, въпреки че ЦРУ стигна до заключението, че Мохамед бин Салман е наредил Джамал Кашоги в саудитското консулство в Истанбул, а Сенатът на САЩ прие резолюция, в която обвинява престолонаследника за убийството.", "date": "2019.01.23", "title": "Шефът на руското разузнаване се срещнал с Мохамед бин Салман"}
{"url": "https://news.bg/regions/901-uchilishta-sa-v-gripna-vakantsiya.html", "text": "Днес в общо 901 училища са преустановени учебните занятия.От 23 януари в грипна ваканция са учениците от 71 училища в област Сливен и от 80 училища в област Хасково.194 училища в област Пловдив, 122 училища в област Варна, 122 училища в област Пазарджик и 69 училища в област Добрич продължават да не провеждат учебен процес.По предписание на РЗИ няма занятия и в 97 училища в София-област.В 60 училища в област Смолян и в 43 училища в област Ямбол учениците не учат, а в област Перник за 40 училища грипната ваканция е удължена до 24 януари.Три училища в област Кюстендил също не провеждат занятия по предписание на РИОКОЗ. Това са СУ \"Кл. Охридски\", Професионалната гимназия по облекло и стопанско управление и ОУ \"Хр. Павлович\" в гр. Дупница.", "date": "2019.01.23", "title": "901 училища са в грипна ваканция"}
{"url": "https://news.bg/politics/splashvaneto-i-represiite-nyama-da-me-sprat-zareche-se-joncheva.html", "text": "Цялата ПГ на БСП застава в защита на колежката си Елена Йончева. Това отново бе декларирано днес, след като вчера На брифинг тя се защити и отхвърли обвиненията на прокуратурата. В Тв 7 е направила няколко филма. Средствата за тях са й преведени през КТБ, когато и държавата не е знаела, че банката ще фалира.\"Тази атака започна, когато \", подчерта тя. Тази атака, това сплашване, тази репресия няма да ни спре, зарече се Йончева.Иван Иванов също смята, че върху колежката му се осъществява от страна на ГЕРБ груба политическа репресия. Сигналът, от който тръгва разследването на прокуратурата, е подаден от Антон Тодоров, Тома Биков и Делян Добрев.Социалистът припомни, че атаката срещу Йончева идва, след като тя ,  и др. Това било нескопосан опит на ГЕРБ да спечели европейските избори.Червените щели да подкрепят Йончева във всички действията, които тя ще предприеме от тук нататък.Припомняме, вчера стана ясно, че  по разследването за финансови операции със средства, присвоени от КТБ.Главният прокурор Сотир , сред които бяха Елена Йончева и Веселин Марешки.Веднага след оповестяването на информацията депутатът от БСП Георги Михайлов заяви в кулоарите на парламента, че се отказва от имунитета си. , която пък определи действията на прокуратурата като политическо преследване.", "date": "2019.01.23", "title": "Сплашването и репресиите няма да ме спрат, зарече се Йончева"}
{"url": "https://news.bg/int-politics/salvini-se-nadyava-makron-da-bade-pobeden-na-evroizborite.html", "text": "Италианският вицепремиер Матео Салвини заяви, че се надява френският народ да не избере партията на президента Еманюел Макрон на изборите за Европейски парламент по-късно тази година, обтягайки допълнително напрежението между Рим и Париж, съобщава \"Ройтерс\".Отношенията между Италия и Франция, като цяло близки съюзници, се влошиха, след като крайнодясната партия \"Лига\" и антисистемното Движение \"Пет звезди\" съставиха коалиционно правителство в Италия през миналата година и взеха на прицел проевропейската партия на Макрон \"Република, напред!\".\"Макрон вече не може да бъде наш събеседник (в бъдеще)\", коментира Салвини в интервю за държавното радио RAI, допълвайки: \"Неговата подкрепа е по-малко от 20 процента. Надявам се, че французите скоро ще направят различен избор.\"В понеделник Франция привика посланика на Италия, след като другият италиански вицепремиер Луиджи ди Майо обвини Париж в създаването на бедност в Африка и генерирането на масова миграция към Европа.Вчера Салвини изтъкна, че Франция не е заинтересована от стабилизирането на разкъсаната от война Либия, отправна точка за трафикантите на хора, които изпращат мигранти към Европа на опасни плавателни съдове, тъй като френските енергийни интереси там се сблъскват с тези на Италия.Салвини, който е лидер на \"Лига\", също така заяви, че не е разтревожен за ефекта от спора, който ще има върху опитите на правителството да спаси проблемната авиокомпания Alitalia.Италианските вестници информираха, че френско-холандската авиокомпания Air France-KLM води преговори с Рим, за да придобие дял от италианския авиопревозвач.\"Има и други (играчи) в състояние да придобият дял от капитала на Alitalia\", коментира Салвини.", "date": "2019.01.23", "title": "Салвини се надява Макрон да бъде победен на евроизборите"}
{"url": "https://news.bg/int-politics/oon-vdiga-chastichno-sanktsiite-sreshtu-severna-koreya.html", "text": "ООН вдига частично санкциите срещу Северна Корея, Съветът за сигурност позволява на хуманитарни агенции да работят в КНДР в продължение на шест месеца, съобщава \"Анадолу\".Съветът за сигурност предоставя изключения от санкции на Детския фонд на ООН (УНИЦЕФ), фондация Юджийн Бел, \"Християнски приятели на Корея\" и канадско НПО за здравеопазване.Решението позволява \"доставки на продукти за Северна Корея за хуманитарни програми, включително за борба с туберкулозата и маларията\", съобщава \"Йонхап\".Частичното премахване на санкциите идва след историческа среща между президента на САЩ Доналд  г., на която Ким обещава да се спре на ядрените опити. Подобна втора среща се предвижда тази година, а преди няколко дни .ООН дава разрешение за списък с пратките на УНИЦЕФ в Северна Корея, които включват компютри и монитори за употреба в болници, както и девет линейки на стойност 205 740 долара. Общата сума е на стойност около 520 000 долара.Северна Корея е ратифицирала Договора за неразпространение на ядреното оръжие през 1985 г., но се оттегля през 2003 г., като цитира \"американска агресия\", за да оправдае решението си. През октомври 2006 г. ООН осъди първия ядрен тест, извършен от Северна Корея и наложи санкции, които бяха увеличени през 2016 г.Комитетът на ООН също така разрешава транспортирането на микрофони и високоговорители в страната.Хуманитарни организации работещи в миналото в Северна Корея се оплакват, че \"многопластовите санкции засягат техните операции чрез прекъсване на банкови транзакции, срив във веригите за доставки и забавяне при транспортирането на стоки\".", "date": "2019.01.23", "title": "ООН вдига частично санкциите срещу Северна Корея"}
{"url": "https://news.bg/bulgaria/lockheed-martin-iztrebitelite-za-balgariya-shte-se-proizvezhdat-v-yuzhna-karolina.html", "text": "Изтребителите Ф-16 блок 70, за които България ще води преговори с правителството на САЩ и компанията Lockheed Martin, ще се произвеждат в Грийнвил, Южна Каролина.Това се посочва в изявление на компанията по повод появила се в медиите информация за промяна на мястото на производство.В Грийнвил, Южна Каролина ще се произвеждат и самолетите за Бахрейн и Словакия.\"Не сме планирали, нито пък сме предлагали Ф-16 за България да се произвеждат в която и да е друга страна, включително Индия\", се цитира Джeймс Робинсън, директор \"Международно бизнес развитие на F-16\" в Lockheed Martin.", "date": "2019.01.23", "title": "Lockheed Martin: Изтребителите за България ще се произвеждат в Южна Каролина"}
{"url": "https://news.bg/regions/izvadiha-tyaloto-na-15-godishniya-angel.html", "text": "Извадиха тялото на 15-годишния Ангел, който във вторник потъна в микроязовир край пловдивското село Марково, пише \"24 часа\", позовавайки се на полицията.Детето отишло на водоема около 17 часа във вторник. С него били и двама негови връстници - момче и момиче. Микроязовирът е бил замръзнал и Ангел влязъл по леда на около 6 метра от брега. Ледът се пропукал. Детето паднало в дупката.Снощи тялото му бе търсено до 20 часа и издирването продължи тази сутрин.\"Снощи разбувахме леда от брега до дупката, където бе потънало детето. Оформихме подхода към мястото и го маркирахме. Не предприехме изваждане, тъй като ледът бе остър и можеше да повреди техниката\", обясни шефът на аварийно-спасителния екип на пловдивската пожарна Димитър Бришимов.Трима водолази са участвали в търсенето на трупа на осмокласника днес. Той е изваден от 4-5 метра дълбочина.Родителите са от Първенец. Те присъстваха на операцията на спасителите.", "date": "2019.01.23", "title": "Извадиха тялото на 15-годишния Ангел"}
{"url": "https://news.bg/society/zabavyat-pratkite-ot-gartsiya.html", "text": "Има забавяне в обработката и доставката на пратки от Гърция. Това съобщава пощенският оператор в Гърция.Причината е провеждане на 24-часова стачка, поради което пощенските услуги в страната са преустановени.", "date": "2019.01.23", "title": "Забавят пратките от Гърция"}
{"url": "https://news.bg/politics/1-3-ot-balgarite-nyama-da-glasuvat-na-evroizborite.html", "text": "30% от българите не възнамеряват да гласуват на изборите за Европейски парламент. Това показва проучване на Агенция \"Афис\", направено в периода 14-19 януари тази година сред 1010 души.Събраните данни сочат, че битката за първото място ще бъде оспорвана, тъй като шансовете на двете водещи политически сили БСП и ГЕРБ са практически изравнени. В рамките на статистическата грешка се отчита леко предимство за червената партия - 1,2%.Проучването сочи, че е малко вероятно нов играч да се намеси в спора за призовото място. Традиционно на трета позиция се нарежда ДПС с общо 7,7%.Незнайно защо от \"Афис\" мерят политическо присъствие и на Реформаторски блок, при положение че той не съществува като политическа формация.Въпреки зачестилите изявления по повод на предстоящите избори интересът към тях остава на традиционно ниско ниво. Едва 35% от хората посочват, че със сигурност ще гласуват, като те са предимно привърженици на три партии - БСП, ГЕРБ и ДПС.Останалите партии разполагат със сравнително малки шансове за успех. Единствено коалицията \"Обединени патриоти\" разполага с потенциална възможност да се сдобие с най-много един мандат, но и това не е сигурно.Общо 17 мандата се полагат на страната ни. Ако разликата между водещите политически сили надхвърли 3,4%, това ще означава и разлика от един мандат.Ако \"Обединени патриоти\" успее да прекрачи бариерата от 5,89%, националистите получат един мандат. Той ще бъде за сметка или на първия в класацията, или на ДПС.Не само в България, но и в останалата част от континенталния съюз се отчита значително по-слаб интерес към европейските избори в сравнение с местните.Данните сочат, че ако предстоящите избори не бяха за европейски, а за местни парламенти, избирателната активност би била по-висока с близо 25%. Конкретно у нас тя би се увеличила с 19%.Основната разлика, която се отчита между България и останалите държави членки на ЕС, е в отношението към съюза като цяло.Докато почти навсякъде в ЕС недоверието към общоевропейските институции превишава доверието, у нас се забелязва точно обратното - след известен период на колебание по време на бежанската вълна, към момента доверието на българите към ЕС е устойчиво.Въпреки сравнително високото доверие в ЕС обаче, българските граждани не смятат, че нещата в Съюза са наред и всичко се развива в правилната посока.Почти половината от българите (43%) оценяват ситуацията в ЕС негативно. Значително повече обаче са скептиците по отношение на положението у нас - 60%.Проучването показва и друг интересен факт за българина. По време на политически кампании той е настроен не да избира, а да протестира и наказва. Т.е. пред избирателните урни се явяват не само граждани, които гласуват \"за\" някого, а и такива, които предпочитат да заявят с гласа си, че са \"против\" нещо.Освен това за българите ЕС се е оформил като убежище, накъдето да се упътят, ако им се отвори възможност. Това е причината, поради която у нас е нетипично високо одобрението на идеята за общоевропейска прокуратура, тъй като 71% от хората са убедени, че политическата система у нас работи за богатите и равенството пред закона няма. Това е и причината, поради която във всяко второ български дом има поне един член, който или е напуснал страната, или в близко време възнамерява да го стори.Въпреки по-високата избирателната активност на евроизборите у нас в сравнение с останалите страни членки на Съюза обаче, тя все пак ще бъде по-ниска спрямо тази, която се отчита по време на национални и местни избори.", "date": "2019.01.23", "title": "1/3 от българите няма да гласуват на евроизборите"}
{"url": "https://news.bg/regions/200-dushi-se-podpisaha-sreshtu-ploshtadka-za-retsiklirane-na-plastmasa-v-bratsigovo.html", "text": "Жителите на община Брацигово организираха подписка срещу изграждането на площадка за рециклиране на пластмасови изделия, съобщи БНР.Те изразяват безпокойството си, че въздухът в района ще бъде допълнително замърсен.До момента подписката е подкрепена от 200 души. Копие от нея ще бъде внесено и в прокуратурата с искане за проверка.Инвестиционното намерение е на китайски представители, за което местните хора не са уведомени.Според проекта площадката трябвало да се изгради в землището на града. Предвиждат се две производствени инсталации.Според организатори на подписката тази дейност ще замърси и почвата, и водите. Те са на мнение, че това ще влоши и условията за туризъм в града.От Регионалната инспекция по опазване на околната среда и водите съобщават, че инвестиционното намерение е в начален етап и тепърва ще се решава дали ще е необходимо назначаването на оценка за въздействието на околната среда.", "date": "2019.01.23", "title": "200 души се подписаха срещу площадка за рециклиране на пластмаса в Брацигово"}
{"url": "https://news.bg/int-politics/rusiya-podozira-sasht-che-testvat-raketi-zabraneni-ot-dogovora-ot-1987-a.html", "text": "Русия подозира, че САЩ правят изпитания на ракетна технология със среден и малък обсег, забранена от Договора за ликвидиране на ракетите със среден обсег, което ставало под прикритието на учения за противоракетна отбрана, съобщават руските медии.  \"Не е тайна, че от дълго време САЩ провеждат научноизследователска и развойна дейност по различни ракетни системи, създаването на които противоречи на духа на договора за ракетите. Ние имахме и все още имаме всички основания да смятаме, че САЩ работят по технологичен потенциал от балистични ракети със среден и малък обсег, забранен от договора, под прикритието на учения за противоракетна отбрана\", изтъкна Сергей Рябков, заместник-министър на външните работи на Русия. Той допълни, че Вашингтон е информирал Москва по дипломатически път, че решението му да се оттегли от Договора за ликвидиране на ядрените сили със среден обсег не е въпрос, който може да се обсъжда.САЩ все още не са обяснили защо са стигнали до заключението, че наземно изстрелваната крилата ракета SSC-8 (руското ѝ обозначение е 9М729) нарушава договора, сключен през 1987 г. между тогавашния американски президент Роналд Рейгън и тогавашния съветски ръководител Михаил Горбачов.\"В продължение на много време САЩ отказваха ясно да посочат конкретния вид ракети в руския арсенал... позовавайки се на някакви загадъчни разузнавателни данни. Само преди около година САЩ съобщиха, че това е ракета 9М729\", коментира Рябков.Той подчерта още, че ракетата 9М729 не може да бъде тествана за обхват, забранен от договора, защото тя не била разработена за тази цел.Много от твърденията на САЩ за предполагаеми нарушения на договора за ракетите от страна Русия бяха изопачени, а мотивите на Москва бяха пренебрегнати, подчерта Рябков.Руският дипломат категорично отрече, че Москва е нарушила условията на Договора за ликвидиране на ядрените сили със среден обсег, като настоя, че мотивите на Вашингтон за оттеглянето от договора не били \"защитими\", поради което договорът остава в сила досега.\"Наскоро американската страна предприе още една деструктивна стъпка, на най-високо равнище Вашингтон обяви намерението си да се оттегли от договора. Почти веднага това намерение ни беше потвърдено чрез двустранни канали и беше дадено ясно обяснение, че обявената стъпка не е покана за диалог, а решението е взето заради комбинация от обстоятелства и е окончателно\", посочи руският заместник-министър на външните работи.Рябков изтъкна, че Москва била готова да бъде напълно прозрачна по отношение на спазването на договора от нейна страна, като предложи САЩ да действат по същия начин.В началото на декември държавният секретар на САЩ Майк Помпео обяви, че Вашингтон ще се оттегли от договора в рамките на 60 дни, ако Русия не се завърне към пълно спазване на споразумението.", "date": "2019.01.23", "title": "Русия подозира САЩ, че тестват ракети, забранени от договора от 1987-а"}
{"url": "https://news.bg/bulgaria/plevneliev-kritikuva-radev-vse-oshte-ne-e-obedinitel-na-natsiyata.html", "text": "Президентът Румен Радев не изпълнява основните задължения на институцията. Той трябва да бъде символ на баланса, да има открояваща се външнополитическа роля и да има обединяваща вътрешнополитическа функция, но не го прави. Това заяви неговият предшественик Росен Плевнелиев (2012-2017), цитиран от БНР. Изявлението бе направено по повод две години от встъпването на Румен Радев в длъжност. Плевнелиев беше в Русе, за да изнесе лекция, посветена на професиите на бъдещето и развитието на икономиката.Той критикува държавният глава и заради това, че не е дал пресконференция по повод на годишнината. На днешната дата всички президенти досега даваха пресконференции, за да отчетат какво е свършено през годината, но президентът Радев реши да не прави пресконференция. За мен това е донякъде обяснимо, защото се чудя какво би отчел като свършено в тези две години, през които той, според мен, игра ролята на опозиционер, а не на президент. Все още се надявам, че генерал Радев ще се превърне в президента Радев, каза Плевнелиев. Припомняме, че експрезидентът критикува своя наследник. В свои по-стари изявления, Плевнелиев заклейми поведението на Радев - като на популист и опозиционен лидер, но не и на президент и обединител. ", "date": "2019.01.23", "title": "Плевнелиев критикува Радев, все още не е обединител на нацията "}
{"url": "https://news.bg/press/elena-joncheva-veche-s-obvinenie-za-prane-na-pari-libiya-nyama-zapoved-za-zadarzhane-na-balgarski-korabi-v-nashi-vodi.html", "text": "Избори. \"24 часа\":ГЕРБ избира кандидати за евродепутати до 21 февруариДо 21 февруари ще се направят събрания по места, на които ще станат ясни номинациите за евродепутати. До март ще бъдат обявени имената на избраните кандидат-евродепутати на ПП ГЕРБ, това заяви народният представител от ГЕРБ - Монтана Ирена Димова.\"Това е техническата подготовка. По-важна е другата - всеки от нас трябва да обясни на хората важността на евроизборите. Със сигурност шестимата ни евродепутати не са разпознаваеми за обикновените хора, особено в малките населени места и това трябва да бъде променено. Всеки е добре да знае колко важен е за всички нас е Европейския съюз, защото инвестициите по различните проекти се случват именно заради това, че България е част от този съюз.\", каза Димова. Грип. \"Дума\":Обявиха грипна епидемия в Сливен и ХасковоГрипна епидемия е обявена от днес в Сливенска област, а от утре, 23 януари, в Хасково.Заповедта е издадена във връзка с повишаване на броя на заболелите от грип и остри респираторни заболявания за периода от 14 до 20 януари.Разпоредени са мерки спрямо лечебните заведения за извънболнична и болнична помощ, както и до ръководителите на социалните заведения в областта. Прекратяват се плановите операция, свижданията в болниците, плановите консултации на здрави бременни жени и кърмачета, както и профилактичните прегледи и имунизации.В детските заведения персоналът задължително трябва да използва марлени маски, да не допуска болни деца или персонал.Вече 11 области в страната са в епидемия, над 1000 са училищата и градините, в които са преустановени заниманията. Кражба. \"Сега\":Над 900 кг хранителни продукти са откраднати от склад на БЧК в ЛомНад 900 килограма захар, ориз, грах, спагети и консерви са откраднати от склад на БЧК в Лом, предава Нова тв като се позовава на офиса на БЧК в Монтана.Храните били складирани в помещение в близост до болницата в Лом - някогашен клуб на ОФ. Крадците са разбили вратата и са ги изнесли, като се предполага, че ударът е бил планиран. Хранителните продукти са били предназначени за раздаване на 1140 души в Лом, включени в списъците на БЧК като нуждаещи се от подпомагане.От офиса на БЧК съобщиха, че хранителните продукти са били застраховани и щетата ще бъде възстановена, като бедните ще получат обещаните им пакети с храни. Хранителните продукти са предоставени от ЕС, уточнили от БЧК. Спор. \"Монитор\":Искри при патриотите, спорят кой проваля заседанията на групата Поредно напрежение между партиите в \"Обединените патриоти\". Заседанието на парламентарната група във вторник се провали. В отговор от пресцентъра на \"Атака\", която се оглавява от Волен Сидеров, изпратиха съобщение до медиите, в което посочват като основен виновник НФСБ на Валери Симеонов. \"НФСБ провали редовното заседание на парламентарната група на Обединени патриоти\", посочват атакистите. От там уточнват, че на него е присъствало ръководството на \"Атака\", но нито един депутат от НФСБ, с което всъщност са провалили кворума.В отговор изпълнителният комитет на НФСБ излезе с декларация, в която правят ответни обвинения към Сидеров. От формацията се оплакват, че заседанията на парламентарната група не са редовни, а се организират епизодично по решение на председателя на групата Волен Сидеров. Скандал. \"Сега\":Либия: Няма заповед за задържане на български кораби в наши водиЛибия е отрекла, че има заповед за задържане на български кораби в нейни териториални води заради скандала около танкера \"БАДР\". Това е станало по време на официална среща в Брюксел между вицепремиерът и министър на външните работи Екатерина Захариева и министъра на външните работи на Либия Мохамед Тахер Сиала. Двамата обсъдили подготовката на предстоящата визита на премиера на Либия Файез Сарадж в България, съобщава Министерство на отбраната.Преди седмица българският министър-председател Бойко Борисов проведе телефонен разговор с премиера Сарадж и го покани на посещение в България, която бе приета. Покани за визити са отправени и към министрите на външните и на вътрешните работи.\"Спомняме си с добро работата на много български компании в нашата страна. Трябва да възстановим връзките си на предишното ниво - заяви министър Сиала на срещата си с вицепремиера Захариева. - Всички стадиони в Либия са строени от български компании и са все още в отлично състояние. Вашите работници са много трудолюбиви.\"\"Трябва да засилим двустранните връзки, особено в областта на икономиката. Нашите инженери и лекари играха важна роля в обществения и икономически живот на Либия\", казала министър Захариева. Обвинение. \"24 часа\":Елена Йончева вече с обвинение за пране на пари. Тя: Абсурдно еДепутатката от БСП Елена Йончева е вече обвинена в пране на пари, съобщиха неофициално източници от БСП. Новината потвърди говорителят на главния прокурор Румяна Арнаудова пред \"24 часа\".Разследването срещу Йончева е за извършени финансови операции с пари, за които има съмнение, че са присвоени от КТБ.Според разследващите присвоените пари били прикривани чрез офшорната компания \"Далий Трейдинг Лимитид\". Подозренията били, че зад нея стои бившият собственик на фалиралата банка Цветан Василев. В момента той е задочно подсъдим по мегаделото за присвояване на над 2,5 млрд. лв. от КТБ.", "date": "2019.01.23", "title": "Елена Йончева вече с обвинение за пране на пари; Либия: Няма заповед за задържане на български кораби в наши води"}
{"url": "https://news.bg/world/zhertvite-sled-vzriveniya-petroloprovod-v-meksiko-veche-sa-93.html", "text": "Най-малко 93-ма по последни данни са вече загиналите след инцидента с взривения петролопровод в Мексико, предадоха световните информационни агенции. Много други са ранени. Съобщава се, че 46 души са в болница. Най-тежките случаи са транспортирани в американския щат Тексас. Властите предупредиха, че много от загиналите са тежко обгорени и тяхното разпознаване е затруднено.Трагедията стана в централния мексикански щат Идалго в петък близо до Тлахуелилпан, който се намира на 85 км северно от столицата Мексико.Властите признаха, че убитите са хора, които са събирали незаконно гориво от тръбопровод.Кражбата на горива е сериозен проблем в латиноамериканската страна. Това наложи властите да вземат . ", "date": "2019.01.23", "title": "Жертвите след  взривения петролопровод  в Мексико вече са 93 "}
{"url": "https://news.bg/world/maduro-otvarna-na-pens-s-novi-merki-sreshtu-sasht.html", "text": "Остри реплики размениха лидерите на САЩ и Венецуела. Последно Каракас взе решение за преосмисляне на дипломатическите връзки със САЩ в страната, предаде РТ. Причината е продължаващата криза в латиноамериканската страна, което даде повод на страни в региона да поискат от президента Николас Мадуро да се оттегли и да не започва втория си мандат.Те взеха мерки като създаване на нови регионални обединения без Каракас и се заканиха да възстановят демокрацията във Венецуела. Обявиха и готовност да признаят за президент настоящия председател на парламента Хуан Гуайдо. Припомняме, че вчера за пореден път се проведоха многохилядни протести в страната, за които призова опозицията. Вицепрезидентът на САЩ и нарече Мадуро \"диктатор\", както го наричат и редица други регионални лидери. Това провокира и \"отговора\" на Мадуро.По думите му, трябва да се сложи край на конспирациите и агресията. Достатъчно, заяви той. Мадуро, най-големият идеологически враг на САЩ в Латинска Америка, обвини Вашингтон, че стои зад атаките срещу него и се опитва да го убие.Протестите се очаква да продължат и в сряда.Припомняме, че 23 януари не е случайно избрана дата за демонстрациите. На този ден през 1958 г. във Венецуела е свален режимът на Маркос Перес Хименес.Годишната инфлация във Венецуела достигна 2 млн. процента.Около 3 млн. души са имигрирали заради бедността във Венецуела от 2015 година насам.", "date": "2019.01.23", "title": "Мадуро отвърна на Пенс с нови мерки срещу САЩ "}
{"url": "https://news.bg/world/siriya-zaplashi-izrael-s-bombardirovki.html", "text": "Сирия заплаши Израел с бомбардировки. Това направи представителят на Дамаск в ООН Башар Джафари.Можем да ударим летище \"Бен Гурион\" в Израел, заяви той на заседание на Съвета за сигурност, посветено на Близкия изток. - Това ще се случи, ако не бъде спряна израелската агресия в страната ми. Той заяви също така, че спорните Голански възвишения, за които претендира и Израел, не могат да бъдат предмет на договорки. Припомняме, четози месец от САЩ признаване на суверенитета. Голанските възвишения формират стратегическо плато между Израел и Сирия на около 1200 квадратни километра. Те са били част от Сирия, но Израел ги превзема във войната от 1967 г. През последните години израелците твърдят, че гражданската война в Сирия и наличието на ирански военни, подкрепящи Дамаск, показват, че те трябва да запазят стратегическото плато.Припомняме също така, че Тел Авив поразява и не желае иранско присъствие там, както обяви премиерът Бенямин Нетаняху. При една от последните атаки бяха убити десетки ирански военни. Израелските власти смятат, че Иран ще отговори по-агресивно на последните израелски удари, след като гражданската война наближава своя край и страната е разпределена на области на контрол.Оценката е, че макар икономическото положение на Иран и участието му във войната в Йемен да го накараха да ограничи присъствието си в Сирия, той не се е отказал от желанието си да укрепи контрола си там.", "date": "2019.01.23", "title": "Сирия заплаши Израел с бомбардировки "}
{"url": "https://news.bg/world/dron-blokira-rabotata-na-letishte-v-nyu-dzharsi.html", "text": "Появата на дрон блокира за кратко работата на летището в Нюарк, американския щат Ню Джърси, САЩ. Летищните власти са съобщили за забелязания подозрителен обект. Той е кръжал в близост до пистите. Това обаче не е довело до инциденти и летището скоро отново е възобновило работата си. Няма отменени или отложени полети. Тече разследване. Припомняме, че това е поредният случай на безпилотници, притеснили служители на летища. Графикът на лондонските \"Гетуик\" и \"Хийтроу\" В резултат на това , а 140 хиляди души бяха засегнати от тази мярка.Доказано бе, че деянието е умишлено. В отговор, от летищата засилиха мерките за сигурност, за да намалят възможните рискове от нападения или инциденти. Наети бяха специални ПВО - системи от военните за охрана на въздушното пространство.Задържани бяха най-малко двама души, работеше се по различни версии, сред които и тероризъм. Властите настояват за мерки, които да криминализират подобни действия. ", "date": "2019.01.23", "title": "Дрон блокира работата на летище в Ню Джърси "}
{"url": "https://news.bg/world/senatat-na-sasht-predotvrati-napuskane-na-nato.html", "text": "Сенатът на САЩ гласува мерки, с които ще се попречи на президента Доналд Тръмп да изтегли страната от НАТО, предаде The Washington Post. Те бяха прокарани с 357 гласа \"за\" срещу 22 \"против\". Сенатори и от двете партии защитиха членството в Пакта с изказвания преди гласуването. Припомняме, че последно държавният глава обяви, че подкрепя Алианса. Подкрепяме НАТО. САЩ са 100% зад Алианса. Ние имаме добри взаимоотношения. Но, както вече заявих, нужни са промени, трябва държавите да си плащат. Това заяви миналата седмица американският президент. Той направи изявлението по време на пресконференция в Пентагона, на която бе представена  за ракетна защита от заплахи като Северна Корея, Китай и Русия.Изявлението му обаче дойде дни след , че президентът обмисля изтегляне на страната от НАТО. Това написа американският вестник \"Ню Йорк таймс\", който се позова на помощници на държавния глава.През миналата година Тръмп многократно поставя под въпрос бъдещето на САЩ в НАТО. Ако Вашингтон се оттегли, това може да означава разпадане на организацията.Експерти смятат, че изтеглянето на САЩ от НАТО би било подаръкът на века за руския лидер Владимир Путин.", "date": "2019.01.23", "title": "Сенатът на САЩ предотврати напускане на НАТО "}
{"url": "https://news.bg/crime/turtsiya-zalovi-36-kg-heroin-pri-opit-za-vnasyane-v-balgariya.html", "text": "36 кг и 812 грама хероин са били заловени при опит да бъдат внесени от Турция към България, предаде \"24 часа\". Арестуван е шофиралият колата, в която са били намерени. Това е станало при проверка на турските граничари на ГКПП Капъкуле-Капитан Андреево. Това съобщи \"24 часа\", като цитира информация на агенция Доган.Автомобилът, в който е открита дрогата, е бил шофиран от иракски гражданин с инициали А.А.А., пристигнал на ГКПП Капъкуле, за да премине към Капитан Андреево.При проверката са били включени и кучета-търсачи на наркотици.В специални тайници в колата били намерени 75 пакета хероин с общо тегло 36 кг и 812 грама.В колата пътували също съпругата и двете деца на иракчанина.При разпита в полицията задържаният мъж признал, че целта му е така да не буди съмнение.Съдът в Одрин е постановил да бъде съден за трафик на наркотици. Съпругата и децата били оставени на свобода.", "date": "2019.01.23", "title": "Турция залови 36 кг хероин при опит за внасяне в България "}
{"url": "https://news.bg/regions/izdirvat-15-godishno-momche-potanalo-zaradi-selfi-v-mikroyazovir-v-plovdivsko.html", "text": "Издирват 15-годишно момче, потънало заради селфи в микроязовир в пловдивско. Трима тийнейджъри искали да се снимат докато се пързалят на леда. Водолази търсят момчето под водата.\"Видяхме в лявата част, в устието на язовира дупка с размер около 3 квадратни метра. Малко по-късно се появиха деца, които са били заедно с детето, което е потънало и обясниха, че били дошли да се разходят и решили да си правят селфита на леда. Влизайки, момчето ги е подканило да влязат, показвайки им, че ледът е здрав. В този момент подскачайки ледът се е пропукал и той е потънал. Децата са сигнализирали за жалост не на 112, а са се обадили първо на баба си. Бабата е информирала нейния съпруг, който е дошъл и е направил опит да извади детето. След това са се обадили на 112\", коментира пред Нова ТВ кметът на Марково Пламен Кабаков.Инцидентът е станал вчера в ледените води на микроязовир между селата Марково и Първенец. Другите две момчета са невредими. Спасителна операция започва вчера веднага след инцидента и продължава днес, момчето все още не е открито.Ледът се пропуква и момчето потъва, инцидентът е станал около 17 часа. 15-годишно момче е от близкото село Първенец, с него били момче и момиче също на 15-години. Потъналото момче влиза на пет метра от брега, когато ледът се пропуква. Трима водолази с лодка издирват момчето до 20 часа снощи. Акцията е прекратена с настъпването на нощта и сега се подновява.", "date": "2019.01.23", "title": "Издирват 15-годишно момче, потънало заради селфи в микроязовир в пловдивско"}
{"url": "https://news.bg/politics/vmro-iska-da-e-gorivoto-v-sistemata-na-upravlenie.html", "text": "ВМРО иска мерки срещу циганската престъпност, разрешаване на проблемите на българите в чужбина и облекчаването на процедурите за получаване на българско гражданство, както и въпросът със социалната несправедливост, коментира пред БНТ депутатът от Обединени патриоти доц. Милен Михов.\"Ние искаме да вкараме гориво в системата, отново Обединените патриоти да работят и да бъдат решаващ фактор в управлението на страната. Проблемите в коалицията ни идват от личностни амбиции, стремежи за налагане и доминации\", обясни той.ВМРО призовава партньорите си в ГЕРБ и Обединени патриоти да работят за изпълнението на техни приоритети за управлението на страната. Трябва да има напредък в разумни срокове и само това ще осмисли участието им във властта, добави Михов.Проблемите в Обединените патриоти рефлектират в отношенията с ГЕРБ, \"първо обаче трябва да подредим собствения си двор, за да бъдем решаващ фактор в управлението\", коментира депутатът.Михов обясни, че те искат да бъдат заедно и работят активно във връзка с общи кандидатури с Обединени патриоти за предстоящите евроизбори.Разговарят за , който не държи да е на предни позиции, но както обясни Михов, Джамбазки е разпознаваем сред 30% от българите, млад е, деен, познават го в европейския парламент и е признат за един от най-дейните евродепутати.В понеделеник, \"Атака\" отрече, че техният лидер Волен Сидеров иска да води листата на Патриотите за евроизборите. Това стана ясно от фейсбукстраницата Сидеров. Те нарекоха \"откровени .", "date": "2019.01.23", "title": "ВМРО иска да е горивото в системата на управление"}
{"url": "https://news.bg/politics/valeri-simeonov-zamrazyava-razgovorite-s-vmro-za-evroizborite.html", "text": "Националният изпълнителен комитет на НФСБ, преустановява преговорите с ВМРО за общо явяване на изборите за Европейски парламент, като изисква от ръководството на ВМРО адекватно обяснение за медийни изяви, пишат НФСБ в своя декларация.Те коментират, че в последните дни, за пореден път са станали обект на медийни атаки от ВМРО, завоалирани като фалшива загриженост за бъдещето на коалицията.\"На 18 януари в Казанлък лидерът на ВМРО Красимир Каракачанов си позволи да дава оценки на партийните позиции на своите партньори за избор на нов боен самолет, които определи като \"несериозни\". За разлика от него, ние не определяме като \"несериозен\" пълния обрат в позицията му по същия въпрос. Коалиционните отношения изискват уважение и приемане на чуждото мнение\", коментират НФСБ.Каракачанов е упрекнал партньорите си, че \"се ослушвали\", когато решил \"да се захване\" с циганския въпрос, въпреки категоричната подкрепа изразена от Валери Симеонов на 17 януари.НФСБ допълват, че Каракачанов като вицепремиер по обществения ред и сигурността, остава пасивен и безмълвен при по-взривоопасните конфликти в Асеновград и кв. \"Шекер махала\" в Пловдив. Етническите сблъсъци са предотвратени с активната намеса на Валери Симеонов (тогавашен вицепремиер - не по сигурността) от местната власт и МВР, обясняват те.\"На 22 януари ВМРО излезе с поредна декларация, с която хвърля упреци върху своите колеги и издига \"оригинални\" законодателни и управленски политики, преписани от програмата на НФСБ и Патриотичния фронт (ПФ)\", коментира партията на Симеонов.\"Странно за управляваща партия звучат лозунги като \"български паспорти за всички българи по етнически произход без чакане, бумащина и корупционни схеми\", когато за това отговарят представители на ВМРО в изпълнителната власт\", пишат НФСБ в декларацията си.По същия начин за тях звучи звучи и призива за \"реализиране на ревизията в инвалидните пенсии ...  За сведение на колегите ни от ВМРО, ревизията в инвалидните пенсии се \"реализира\" вече 6-ти месец, чрез Наредбата за медицинската експертиза, изготвена и прилагана с активното участие на представители на НФСБ в изпълнителната власт\".\"Без да коментираме останалите спорни текстове, общото впечатление е не за декларация на коалиционен партньор, а за манифест на малка опозиционна партия, събираща електорат за предстоящи избори\", обясняват в декларацията си НФСБ.Припомняме, напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.Това стана покрай искането на Волен Сидеров на оставката на Валери Симеонов и още тогава се заговори, че целта на \"Атака\" е лидерът им да води евролистата на Обединените патриоти.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП.Вчера от \"Атака\" разпространиха прессъобщение, че такова заседание е провалено не заради тях, а заради отсъствието на депутатите от НФСБ.Съответно от .", "date": "2019.01.23", "title": "Валери Симеонов замразява разговорите с ВМРО за евроизборите"}
{"url": "https://news.bg/society/drakonovski-sanktsii-se-predvizhdat-za-dvoynite-standarti-pri-hranite.html", "text": "\"Предвиждат се драконовски санкции при подвеждане, заблуда или измама на потребителите при двойните стандарти при храните.\" Това заяви пред БНТ общественият защитник Мая Манолова.По думите ѝ глобите ще стигат до 10 млн. евро или 4% от годишният търговски оборот.Омбудсманът обясни, че петицията за двойните стандарти при храните и напитките е предизвикала много сериозни действия и резултати от страна на европейските институции.\"Комисията по земеделие в ЕП изготви доклад и потвърди тази обидна за европейските граждани практика и излезе с препоръки\", разясни Манолова.Тя подчерта, че още през април миналата година от доклад на еврокомисарят Вера Юрова в София е прозвучало, че идва краят на двойните стандарти при храните.Тя уточни, че няма как този въпрос да бъде решен с националното ни законодателство и само на ниво България, тъй като става дума за основполагащи принципи на ЕС.\"Това, което успяхме да направим е да сформираме национална коалиция срещу двойните стандарти, в която освен неправителствените организации влизат и институциите\", подчерта общественият защитни.По думите ѝ проблемът се отнася и за гражданите на страните от вишеградската четворка - Румъния, Гърция, Хърватска, Словения.Омбудсманът подчерта, че в комисията по петиции е била подкрепена от евродепутат от Литва, който е обявил, че при балтийските държави, членки на ЕС това също е огромен проблем и обижда тяхното население.\"Евродепутати от всички политически семейства дойдоха в тази комисия и подкрепиха петицията\", похвали се тя.Манолова отбеляза още, че членовете на Западна Европа не са възразили и добави, че това не е проблем, който да разделя Източна от Западна Европа.\"Европейските институции защитиха интересите на гражданите\", допълни тя.Омбудсманът обърна внимание, че за първи път в директивата за нелоялните търговски практики ще бъде записано, че производството и предлагането на храни от една и съща марка с различни съставки и качество е хранителна измама и е забранено.По думите ѝ, отклоненията ще бъдат записани в национално законодателство само доколко са приемливи и желани от гражданите на тази държава.Манолова коментира и темата с даването на българско гражданство срещу инвестиции. Според нея трябва да бъде напълно ясно кой придобива това гражданство и дали наистина то се ползва по предназначение.Омбудсманът заяви, че ЕК няма да препоръча на България да забрани това гражданство, но ще настоява за пълна прозрачност на парите и процедурите.Припомняме, че омбудсманът Мая Манолова  още през 2017 г. Тя ще настоява еврозакон да определи стандартите. Тя определи През февруари миналата година  над добавките в храните. След това и ", "date": "2019.01.23", "title": "Драконовски санкции се предвиждат за двойните стандарти при храните"}
{"url": "https://news.bg/society/novata-osiguritelna-reforma-nyamalo-da-udari-dzhoba-na-rabotnika.html", "text": "\"Новата осигурителна реформа няма да удари джоба на работника. Това е справедливо решение в едно модерно общество.\" С тези думи председателят на БСК Радосвет Радев идеята за нова данъчна реформа, според която осигуровките ще се делят по равно между работодателя и работника.Председателят на БСК категорично отрече новата реформа да бъде врата към прехвърлянето на осигуровките изцяло към работниците.Радев заяви, че настоява за тази промяна, защото по думите му това е една психологическа пречка за връщането на граждани, които са в Европа.По отношение на дигитализацията в България председателят на БСК поясни, че това, което можем да искаме е тези процеси да се ускорят.По думите му дигиталната среда е необходима не само на бизнеса, но и на цялото общество.\"Дигитализацията се ражда не там, където са най-високи възнаграждения на лекари и медицински сестри, а там, където няма никакво здравно обслужване\", категоричен е Радев.Той подчерта, че дигитализацията не е нещо самоцелно, което си го правим за украшение, изключително важно за конкурентноспособността на България като инвестиционна дестинация.Той е на мнение, че има програми за тренинг на администрацията, както и начин за въвеждане на новите технологии. По думите му не може всички администратори да се слагат под общ знаменател, че са корумпирани.", "date": "2019.01.23", "title": "Новата осигурителна реформа нямало да удари джоба на работника"}
{"url": "https://news.bg/politics/deputatite-ekspresno-se-zaeha-sas-zakona-za-gorivata.html", "text": "Парламентът експресно поде Закона за горивата. Припомняме, този закон ядоса малките производители, които настояха за отлагане на действието му. В противен случай те заплашиха с протести. 112 депутати гласуваха \"за\" отлагането влизането в сила на закона, 28 се въздържаха.На последното заседание на комисията за контрабандата отлагането бе отложено заради отсъствието на вносител от МИ.После изненадващо министърът Емил .Тогава министърът обоснова необходимостта от по-дълги срокове за влизане в сила на закона от 01.07.2019г., а за наредбата към него до 01.08.2019г., които са свързани с преодоляване на празноти и неясноти в него, които касаят неотчетени специфики на определени икономически дейности.Емил Димитров - Ревизоро смята, че текстът, който искат малките производители, няма да реши проблемите.Той припомни, че с приемането миналата година на закона са направени изменения и в други закони.Сега с новия текст също трябвало редица нормативни актове да претърпят промени.Този закон за горивата е необходим, изтъкна герберът Валентин Николов. Законът трябвало да създава достатъчно конкурентност. В същото време трябвало да се търси възможност всички в бранша да плащат преки и косвени данъци. Той настоя работна група да изчисти текстовете, за да се намери баланс.Лидерът на НФСБ Валери Симеонов коментира, че законът ликвидирал редица малки бензиностанции. Партията му също е за изсветляване на сектора с горива. Сега действащите разпоредби били репресивния за дребния бизнес, според него.Тук няма никаква ефективност, заяде се социалистът Драгомир Стойнев. Червените недоумяват защо в зала няма представител на икономическото ведомство да аргументира предложенията и защо се е стигнало до тук. Замитали се проблемите. Според социалиста не трябвало да се отлагат промените шест месеца. Два месеца били достатъчни да се свърши работата.", "date": "2019.01.23", "title": "Депутатите експресно се заеха със Закона за горивата"}
{"url": "https://news.bg/regions/zhitelite-na-bakston-protestirat-sreshtu-stroezh-varhu-detska-ploshtadka.html", "text": "Жителите на столичния квартал \"Бъкстон\" протестират срещу строеж на блок върху детска площадка, съобщи bTV.Според план предложен за одобрение в столичния район \"Красно село\", площадката трябвало да се премахне и на нейно място да бъде издигнат блок.Кметът на района Христо Апостолов заявява, че това строителство няма как да се случи, тъй като преди няколко месеца площадката е била възстановена.Според Апостолов става въпрос за грешка на база стари планове от 1978 г.", "date": "2019.01.23", "title": "Жителите на \"Бъкстон\" протестират срещу строеж върху детска площадка"}
{"url": "https://news.bg/health/shesta-zhertva-na-gripa-v-balgariya.html", "text": "62-годишен мъж почина в Пазарджишката многопрофилна болница след белодробно усложнение от остро респираторно заболяване, съобщи БНР.Това е шестият смъртен случай от началото на епидемията. Ден по-рано от грипа почина и 43-годишен мъж, а други двама са в критично състояние.Лекарите са успели да спасят живота на 27-годишен мъж, който е бил с двустранна бронхопневмония.Към момента в 901 училища от 11 области в страната има грипна епидемия. От днес тя е в сила и в Хасково. Училищата ще бъдат затворени до понеделник включително. Преустановяват се детските и женските консултации, свижданията в лечебните заведения, плановите операции и профилактичните имунизации. Затворени са над една четвърт от училищата и детските градини в страната.Училищата в Сливенска област спират занятия от днес. Всички ученици в областта от днес до петък са в грипна ваканция. Първият учебен ден е в понеделник, 28 януари.При първи симптоми на неразположение пациентите да търсят лекарска помощ, призова д-р Даниела Калева - директор на Дирекция \"Надзор на заразните болести\" в Регионалната здравна инспекция.Медикът съветва да се избягва самолечението, за да може противовирусната терапия да започне навреме, за да се избегнат усложненията от грипния вирус.Грипният вирус е широкоизменчив и засяга освен дихателната система и други органи и системи в човешкия организъм, обясни д-р Калева. Той не бива да се подценява, каза тя.Областният щаб за борба с грипа в Пазарджик ще реши днес дали да бъде удължена грипната ваканция, която е в сила до днес. Според специалистите пикът на респираторните заболявания трябва да отмине в края на седмицата. В момента болниците в Пазарджишка област са пълни с пациенти с белодробни усложнения.", "date": "2019.01.23", "title": "Шеста жертва на грипа в България"}
{"url": "https://news.bg/crime/polski-kanaldzhiya-opita-da-vkara-trima-migranti-u-nas.html", "text": "Граничари задържаха трима нелегални мигранти, укрити в камион.На 22 януари на ГКПП \"Капитан Петко войвода\" за влизане в страната пристигнал товарен автомобил с полска регистрация, шофиран от 38-годишен поляк.След проверка с газ анализатор, полицейските служители установили завишени стойности на въглероден двуокис в ремаркето, което било доказателство, че там има хора. Това се потвърдило и с митнически рентген.В товарното помещение били открити сириец и двама иракчани.Шофьорът и нелегалните мигранти са задържани в ГПУ-Ново село. По случая е уведомена районната прокуратура в Свиленград.", "date": "2019.01.23", "title": "Полски каналджия опита да вкара трима мигранти у нас"}
{"url": "https://news.bg/politics/voyvodite-ne-iskat-da-si-broyat-atakite-s-nfsb.html", "text": "От ВМРО са готови да се извинят на НФСБ, ако хората на Валери Симеонов се чувстват обидени. За зам.-председателят на ВМРО Искрен Веселинов проблемът имал няколко страни. Това е принципният въпрос за политиките, които следва да се отстояват, изтъкна той.За нас въпросът за явяването на евроизборите е част от общия въпрос за единодействие в парламента и в управлението, и за постигане на реални резултати, посочи воеводата. Нещата не трябва да се концентрират върху личностите и кой ще води и кой ще е извън листата, по думите му. Трябва да имаме общи идеи, които ще реализираме в следващите месеци и години, обяви Веселинов.Ако с НФСБ си броим атаките, ще влезем в един филм, в който не искаме, коментира той.Хората на Каракачанов били готови да преодолеят всякакви драма. Нямаме събиране на коалиционния съвет, нямаме събиране на парламентарната група, призна обаче Веселинов. Нашата мисия винаги е била да обединяваме патриотичното пространство, обясни Искрен Веселинов.Във връзка с кандидатурата на Ангел Джамбазки от гражданско обединение и дали това е знак, че ще се явят самостоятелно, заместник-председателят на ВМРО заяви, че това е знак, че той има широка обществена подкрепа. Обмисляли се всички варианти за евровота.Припомняме, напрежението и неяснотата в малката коалиция тлеят от месеци, като и в момента не е ясно кой е председателя на парламентарната им група, след като от  Волен Сидеров още през есента на миналата година.Това стана покрай искането на Волен Сидеров на оставката на Валери Симеонов и още тогава се заговори, че целта на \"Атака\" е лидерът им да води евролистата на Обединените патриоти.В конфликта Сидеров - Симеонов от лятото лидерът на ВМРО Красимир , по собствените му думи.След връщането на Валери Симеонов в парламента обаче се очакваше назряване на нов конфликт. При важното гласуване от депутатите за мандат на правителството за преговори с правителството на САЩ за закупуване на нови изтребителите за българските , а НФСБ и .Също миналата седмица обаче Валери , тъй като двамата не се виждат на заседания на парламентарната група на ОП.Вчера от \"Атака\" разпространиха прессъобщение, че такова заседание е провалено не заради тях, а заради отсъствието на депутатите от НФСБ.Съответно от .", "date": "2019.01.23", "title": "Войводите не искат да си броят атаките с НФСБ"}
{"url": "https://news.bg/world/evrokomisar-dopusna-otlagane-na-brekzit.html", "text": "Европейският комисар по икономическите въпроси Пиер Московиси обяви, че е възможно отлагане на Брекзит, пише \"Гардиън\".По време на Световния икономически форум в Давос Московиси поясни, че Великобритания трябва да каже на ЕС в каква посока иска да се насочи.\"Разбира се, ние сме готови да обсъдим. Питате ме за отлагане...това е възможен сценарий, но са необходими две неща. Първо, ние трябва да сме единодушни за това - не се тревожа много, защото до момента 27-те страни членки са обединени и не виждам как това ще се промени. Второ, трябва ни причина за отлагането. Ние трябва да знаем защо да отлагаме, за какво, какъв е планът. Топката е в полето на британците\", отбеляза той.", "date": "2019.01.23", "title": "Еврокомисар допусна отлагане на Брекзит"}
{"url": "https://news.bg/int-politics/bivshiyat-britanski-poslanik-v-es-polititsite-na-brekzit-sa-zashemetyavashto-nepochteni.html", "text": "Бившият посланик на Обединеното кралство в ЕС Марк Роджърс обвинява бивши министри в \"непочтеност спираща дъха\" за Брекзит, съобщава \"Политико\". Аргументите им \"карат търговците на змийско масло да се изчервят\".Сър Марк Иван Роджърс е постоянен представител в Европейския съюз от 4 ноември 2013 г. до оставката си на 3 януари 2017 г. Във връзка със състоянието на Брекзит, Роджърс вижда \"объркано мислене\" в правителството и предупреждава, че \"отрицанието е доста универсално\" във всички участващи в дебата.\"Вярвам, че рисковете са значително по-високи, отколкото предполагат пазарите и коментаторите. Сега е неотложно да излезем от това създаване на митове\", коментира той.Лекцията на Роджърс съдържа критики за сделката на Тереза ​​Мей, останалите, които искат \"гласовете на народ\" и преговарящите в Брюксел. Но най-суровите му думи са запазени за политиците на Брекзит, които според него избягват да говорят сериозно или какво наистина означава това, как работи и накъде води.Той коментира, че бившият министър Борис Джонсън, Дейвид Дейвис и Доминик Рааб са непочтени, повтаряйки твърдението, че на правителство е предложена търговска сделка в стил Канада от председателя на Европейския съвет Доналд Туск.Роджърс добавя, че в действителност, подобна сделка се предлага на Великобритания, само като Северна Ирландия остава в регулаторния и митнически режим на ЕС - нещо, на което правителството, никога няма да се съгласи.За \"слух\", че Великобритания може просто да напусне ЕС по отношение на условията на Световната търговска организация, Роджърс нарича това \"грубо изоставяне на отговорност и огромен провал на лидерството, под прикритието на все по-празна реторика за предателство и демагогия\".Тъй като търговската сделка с ЕС в крайна сметка ще бъде от съществено значение, той твърди, че \"вие очевидно няма да спечелите нищо, като се сгромолясате напълно по правилата на СТО, а след това ще трябва да се опитате да се качите обратно по хълма до преференциална сделка, под огромен натиск.\" \"Просто давате перфектната преговаряща ръка на другата страна\", обяснява Роджърс.Той прогнозира, че бъдещето на Великобритания ще \"зацикли\" до едни постоянни, неспирни преговори с ЕС: \"Животът след Брекзит ще бъде съсипан с едно дълго, трудно преговаряне, едно след друго, с най-близките ни съседи и най-големи търговски партньори. И тези преговори ще принудят да правим много тежки избори\".\"Няма никакъв скок към свободата, който окончателно да приключи това\", допълва той.Борис Джонсън, Дейвид Дейвис и Доминик Рааб не отговорят на молба за коментар на \"Политико\".", "date": "2019.01.23", "title": "Бившият британски посланик в ЕС: Политиците на Брекзит са зашеметяващо непочтени"}
{"url": "https://news.bg/politics/pravitelstvoto-si-otmeni-reshenieto-za-vtori-lift-v-bansko.html", "text": "Министерски съвет отмени решението си за изграждане на втори лифт в Банско. Това стана след отмененото от Върховния административен съд решение за изменение и допълнение на Плана за управление на Национален парк \"Пирин\". 7Припомняме, че преди седмица общински съветник от Банско Общинарят е на мнението, че  всява разделение в обществото.Природозащитници протестират в 12 града срещу . Те искат взетото на последното за 2017-а година заседание на МС решение за парк \"Пирин\" да се отмени.Жители на Банско и региона организираха контрапротест с  при пътен възел Симитли-Банско. Те защитиха правителственото решение за строеж на втори лифт.На 11 януари над Еколозите  срещу решението на МС, с което бе решено, че ще има втори лифт над Банско. Това ще стане при заявен инвестиционен интерес, каза в края на декември м.г. министър Нено Димов в Министерски съвет малко след като бе прието решението.", "date": "2019.01.23", "title": "Правителството си отмени решението за втори лифт в Банско"}
{"url": "https://news.bg/int-politics/germaniya-iska-podobryavane-na-otnosheniyata-sas-sasht.html", "text": "Германският външен министър Хайко Маас заминава на посещение в САЩ с надеждата за подобряване на отношенията между двете страни.Маас коментира пред журналисти в Берлин тази сутрин преди заминаването си, че ще се срещне с държавния секретар на САЩ Майк Помпео и че \"става дума да работим по-малко един срещу друг със САЩ, а уреждане на повече помежду си\", съобщава \"Асошиейтед прес\".След като президентът на САЩ Доналд Тръмп встъпи в длъжност преди две години, отношенията между Германия и САЩ се влошиха по няколко въпроса, включително конфликти относно митата и различни политически възгледи.Маас заяви, че разговорите с Помпео включват ангажиментите в Афганистан и Сирия, както и контрол над въоръженията.Маас също така ще посети и Организацията на обединените нации в Ню Йорк, където Германия ще разполага с ротационно място в Съвета за сигурност през следващите две години.", "date": "2019.01.23", "title": "Германия иска подобряване на отношенията със САЩ"}
{"url": "https://news.bg/politics/evrokomisiya-sledi-kak-se-dava-grazhdanstvo-sreshtu-investitsii.html", "text": "В три държави — членки на ЕС (България, Кипър и Малта) понастоящем се прилагат схеми за предоставяне на гражданство на инвеститори при условия, които не са толкова строги, колкото обикновените режими за натурализация.Това се казва в първия доклад на Европейската комисия за рисковете, свързани със схемите за добиване на гражданство и право на пребиваване срещу инвестиции в някои държави на ЕС, стана ясно от информационната служба на ЕК.В доклада се очертават съществуващите практики и се представят няколко аспекта на заплахите от натурализираното гражданство.\"В тези три държави членки няма нито задължение за физическо пребиваване на лицето, нито изискване за други действителни връзки с държавата, преди да бъде получено гражданство.Тези схеми представляват общ интерес за ЕС, тъй като всяко лице, което придобие гражданство на държава членка, придобива едновременно с това гражданство на Съюза\", пише в документа.Има опасност за сигурността на ЕС - проверките на кандидатите не са достатъчно надеждни и централизираните информационни системи на ЕС, като например Шенгенската информационна система (ШИС), не се използват систематично, гласи становището на ЕК.Рисковете за ЕС, свързани със схемите за придобиване на гражданство са за сигурността, изпирането на пари, данъчните измами и корупцията. Липсата на прозрачност в начина, по който функционират схемите, както и липсата на сътрудничество между държавите членки допълнително засилват тези рискове.Натурализираният гражданин има право на свободно движение и достъп до вътрешния пазар на ЕС, за да се упражнява икономическа дейност. Той има право да гласува и да бъде избиран в европейски и местни избори. На практика тези схеми често се рекламират като способ за придобиване на гражданство на Съюза заедно с всички права и привилегии, произтичащи от него.Надеждата е, че Еврокомисията ще наблюдава стъпките, предприети от властите за преодоляване на проблемите. Според евночиновниците, се предвижда създаване на група от експерти от държавите членки за подобряване на прозрачността, управлението и сигурността на схемите.Сред областите, които предизвикват загриженост, са сигурността - проверките на кандидатите не са достатъчно надеждни и централизираните информационни системи на ЕС, като например Шенгенската информационна система (ШИС), не се използват систематично, както би следвало;Останалите рискове са:Схеми за предоставяне на право на пребиваване срещу инвестиции (\"златни визи\") също създават рискове пред сигурността на държавите членки и на ЕС, пише в Доклада. Това право осигурява възможност за пребиваване на гражданин на трета държава в страна от ЕС и за свободно пътуване в Шенгенското пространство.Издаването на разрешения за пребиваване на инвеститори не е регулирано на равнището на ЕС и остава национална компетентност. 20 държави членки прилагат такива схеми: България, Чешка република, Естония, Ирландия, Гърция, Испания, Франция, Хърватия, Италия, Кипър, Латвия, Литва, Люксембург, Малта, Нидерландия, Полша, Португалия, Румъния, Словакия и Обединено кралство.", "date": "2019.01.23", "title": "Еврокомисия следи как се дава гражданство срещу инвестиции"}
{"url": "https://news.bg/politics/agentsiyata-po-vpisvaniyata-veche-e-obekt-ot-natsionalnata-sigurnost.html", "text": "Правителството включи Агенцията по вписванията в Списъка на стратегическите обекти и дейности от значение за националната сигурност.За да се осигури нормалното функциониране на Агенцията, се налага да се преосмисли съществуващата система за сигурност и да се въведат допълнителни мерки, роли, верификационни и контролни механизми, решиха от Министерския съвет. Изграждането на такива механизми за защита ще стане възможно след включването на Агенцията в списъка на обектите от стратегическо значение.Промяната ще спомогне и да бъдат предприети всички възможни мерки за бързо и ефективно предотвратяване и ограничаване на риска от нов На Агенцията е възложено да води и поддържа следните регистри: Имотен регистър; Регистър БУЛСТАТ; Търговски регистър и регистър на юридическите лица с нестопанска цел; Регистър на имуществените отношения между съпрузите.Всеки от тях съдържа важна информация относно правния статут и правата на широк кръг от правни субекти, а вписванията в тях имат определено от закона правопораждащо, защитно или оповестително действие. По тази причина поддържането на регистрите от Агенцията по вписванията е изключително важно за обезпечаване на правната сигурност в страната.Припомняме,  на 10 август миналата година. От Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 17 август се състоя . Тогава  на Агенцията по вписванията заради срива. Той обаче заяви, че смяна на ръководството и уволнения няма да има, докато кризата не се овладее.Въпреки това тогавашният директор на Агенцията по вписванията Зорница Даскалова  още същия ден..На 17 август беше възстановено подаването на данни от Търговския регистър и регистъра на юридическите лица с нестопанска цел , поддържана от Държавната агенция \"Електронно управление\"..Заради сериозния срив се взе решение да бъде създадено и ", "date": "2019.01.23", "title": "Агенцията по вписванията вече е обект от националната сигурност"}
{"url": "https://news.bg/world/v-es-predlagat-evropeyski-kosmicheski-sili.html", "text": "Еврокомисар предложи ЕС да обсъди въпроса за създаване Европейски космически сили, съобщава EUobserver.Мнението изрази еврокомисарят за вътрешния пазар, промишлеността и предприемачеството Елжбета Бенковска. Тя също отговаря и за космическата политика на ЕС.\"Няколко страни членки обсъждат начини за укрепване на доктрините си за отбрана в космическо измерение. Те говорят за космически сили\", подчерта Бенковска.Според нея това може да се осъществи не само на национално ниво, но и на европейско ниво.Необходимо е да обсъдим въпроса за създаване на Европейски космически сили в средносрочна и дългосрочна перспектива, отбеляза тя.Еврокомисарят не посочи кои държави обсъждат сформиране на космически сили.На практика Европейският съюз няма действащи постоянни наземни сили на общо подчинение.В края на 2017 г. Общността обяви намерението си за създаване на своя военна програма.", "date": "2019.01.23", "title": "В ЕС предлагат Европейски космически сили"}
{"url": "https://news.bg/crime/presledvaha-trima-avtokradtsi-na-stolichen-bulevard.html", "text": "На столичния булевард \"Васил Левски\" близо до Столичната математическа гимназия задържаха трима души, които са се занимавали с кражба на коли.Двама от тях са криминално проявени.Арестът е станал след преследване. Използвано е огнестрелно оръжие със стоп патрон, но няма пострадали, успокои главният секретар Ивайло Иванов.", "date": "2019.01.23", "title": "Преследваха трима автокрадци на столичен булевард"}
{"url": "https://news.bg/int-economics/svetat-tryabva-da-izpolzva-povtorno-materialite-za-da-se-spasi.html", "text": "Повечето от милиардите тонове материали, които светът използва всяка година, трябва да бъдат рециклирани и използвани повторно, за да бъдат удържани климатичните промени под контрол, предупредиха изследователи, цитирани от \"Ройтерс\".Само около една десета от 93-те милиарда тона материали, които се използват годишно, включително минерали, метали, изкопаеми горива и биомаса, се употребяват повторно, се казва в доклад на социалната компания Circle Economy, чието седалище е в Амстердам.Главният изпълнителен директор на компанията Харалд Фридъл коментира пред \"Ройтерс\", че по-ефективното използване на тези ресурси може да помогне да се избегне надхвърляне на целите, заложени в Парижкото споразумение за климата от 2015 г. за ограничаване на средното покачване на глобалните температури до \"доста под\" 2 градуса по Целзий, а в идеалния случай до 1,5 градуса над равнищата от прединдустриалната епоха.Според доклада на Circle Economy 62 процента от емисиите с парников ефект, с изключение на земеделието и горското стопанство, се изхвърлят в атмосферата по време на добива на материали, преработката им и производството на стоки.За справянето с климатичните промени, политиките на правителствата досега се съсредоточаваха върху възобновяемата енергия, повишаване на енергийната ефективност и спиране на обезлесяването, се посочва в доклада.Количеството на материалите, които светът използва, се е утроило от 1970 г. и може да се удвои до 2050 г., ако не се предприемат действия, показват оценките на ООН.За да се намалят отпадъците и емисиите с парников ефект, икономиките трябва да се стремят да бъдат \"кръгови\" чрез повторно използване на продуктите, подчертава Фридъл.\"Да направим нещата кръгови може да е болезнено - от промяната на потребителските и бизнес навици до казването на страните да въведат правилните регулации - но е осъществимо\", добави той.В Азия бързоразвиващите се икономики и урбанизацията водят след себе си огромни инвестиции в строителството и инфраструктурата, предлагайки шансове за насърчаване на кръгова икономика, коментира още Харалд Фридъл.В Европа докладът призовава страните да максимизират стойността на съществуващите сгради, като удължат техния жизнен цикъл, да подобрят енергийната ефективност и да намерят нови приложения за тях.Докладът очертава три широки плана за преминаване към кръгова икономика. Използването на продукти трябва да е максимизирано, като например чрез споделяне на автомобили или задържане на превозни средства за по-дълго време.Рециклирането и намаляването на отпадъците също е от ключово значение, както и използването на естествени, нисковъглеродни материали в строителството, като бамбук и дърво вместо цимент.Правителствата трябва да приемат планове за данъчно облагане и бюджетни разходи, които насърчават кръговата икономика, увеличавайки данъците върху емисиите с парников ефект и прекомерното производство на отпадъци, като същевременно ги намаляват за труд, иновации и инвестиции, се подчертава в доклада.Финансовите стимули, които насърчават прекомерното използване на природни ресурси, като например изкопаеми горива, трябва да бъдат премахнати.", "date": "2019.01.23", "title": "Светът трябва да използва повторно материалите, за да се спаси"}
{"url": "https://news.bg/world/merkel-vizhda-mrachna-kartina-no-zashtiti-globalizatsiyata.html", "text": "Като цяло картината е доста мрачна.Това заяви канцлерът на Германия Ангела Меркел на Световния икономически форум в Давос, цитирана от \"Гардиън\".В началото на речта си тя говори за стабилното коалиционно правителство в Германия след трудното начало и че сега всички работят добре.Меркел посочи два сериозни проблема: заплахата от кибершпионаж и безпокойството около международната система като цяло, което е принудило Международния валутен фонд Като цяло картината е доста мрачна. Но много хора са готови да укрепят световния ред, подчерта тя.Десетилетие след финансовата криза вие можете да видите отражението от краха на банките, отбеляза Ангела Меркел.Но според лидера на Германия има и основания за оптимизъм. Едно от тях е намаляването на крайната бедност. Тя е доволна от приемането на целите за устойчиво развитие и е уверена, че ще успеят да премахнат екстремната политика. Канцлерът посочи и споразуменията в областта на миграцията.Меркел изтъкна, че лидерите трябва да вземат под внимание националните си интереси, но също да запомнят, че и другите народи имат национални интереси. Според нея може да се създаде ситуация, при която всички печелят.Меркел смята, че въпросът за посоката на развитие разделя света. Тя е на мнение, че \"световната архитектура ще работи само ако всички от нас са склонни и готови на компромис\".Ангела Меркел коментира и изкуствения интелект. Нуждаем се от споразумения за \"етични принципи\" за изкуствения интелект и биоетиката, смята германският лидер.Меркел защити глобализацията в Давос. По думите й изградените след Втората световна война институции трябва да бъдат взети на сериозно, защото те са изградени от хора с опит и от хора, които са знаели какво правят.По отношение на климатичните промени Меркел е убедена, че това е важен проблем и че световните лидери са отговорни да го разрешат.Канцлерът посочи три основни предизвикателства пред Германия: енергиен преход, ускоряване на процеса по дигитализация и демографските промени.Тя отбеляза, че Германия ще работи за прекратяване използването на въглища, но все още страната се нуждае от тях. Берлин също планира да сложи край на ядрената индустрия до 2020 г.\"Ние ще продължим да получаваме руски природен газ и други източници. Ако изоставим въглищата, ако изоставим ядрената енергетика, ние ще се нуждаем от повече природен газ, енергията трябва да бъде достъпна\", каза тя.Меркел не пропусна и мигрантската криза, която разклати Европа преди няколко години.Германските демографски промени означават, че сега ние имаме имигрантска , припомни тя и добави: Трябва да управляваме миграцията по-добре, но през последните години ние направихме големи промени.Тя също призова делегатите да гледат на Африка като континент на надеждата и възможностите.За Брекзит канцлерът на Германия коментира, че работи за добре организиран Брекзит.\"Трябва да приемем шока\", че Великобритания иска да напусне ЕС, призова тя. Според нея ЕС иска да има добро бъдещо партньорство с Обединеното кралство. Тя смята, че ключови сфери като отбраната на Германия са \"абсолютно зависими\" от партньорството с Обединеното кралство.Накрая на речта си Меркел се закани, че ще продължи да защитава световния ред от атаки.Съществуващият световен ред не трябва да бъде разрушаван. Имаме популистки предизвикателства, трябва да им се противопоставим. Силно подкрепям многостранния ред, не свършва само с ЕС, а с този, който дава добри отговори на утрешните предизвикателства, заключи тя.", "date": "2019.01.23", "title": "Меркел вижда мрачна картина, но защити глобализацията"}
{"url": "https://news.bg/crime/obviniha-35-godishnata-napadnala-feldsherka-v-gorna-oryahovitsa.html", "text": "Горнооряховската районна прокуратура обвини 35-годишната З.И., причинила телесна повреда на фелдшерка от Центъра за спешна медицинска помощ (ЦСМП) в Горна Оряховица, съобщиха от прокуратурата.По закон нападателката може да получи до 3 години затвор. Предвид чистото съдебно минало на обвиняемата майка наказанието се заменя с глоба от 1000 до 5000 лева.Припомняме, 35-годишната майка отишла в спешното отделение заради болното си дете. То било с висока температура и се налагало да бъде откарано в болницата във Велико Търново. Докато лекарите го преглеждали, жената се развикала и ударила с телефона си фелдшерката през лицето.По-късно  и поискаха да са защитени по време на работа.Подобни случаи на .Бързото производство е образувано на 21 януари 2019 г. То засяга побоя над медицинско лице, станал в началото на същия ден - 21 януари около 01.00 часа. Нападението е направено в Горна Оряховица, в сградата на Центъра за спешна медицинска помощ. Причинена е лека телесна повреда на Н. А. - медицински специалист при Центъра, която изпълнявала служебните си задължения.След изготвяне на незабавно назначената съдебно-медицинска експертиза, която да изясни характера и механизма на телесното увреждане на пострадалия медицински специалист от Районната прокуратура повдигна обвинение срещу З.И. Обвинението е за причиняване на лека телесна повреда на медицински специалист при изпълнение на службата му.След предявяване на обвинението и разпит по него, то незабавно ще бъде внесено в районния съд на Горна Оряховица.", "date": "2019.01.23", "title": "Обвиниха 35-годишната, нападнала фелдшерка в Горна Оряховица"}
{"url": "https://news.bg/health/gripat-porazi-kardzhali-i-vidin.html", "text": "От утре, 24 януари, област Кърджали обявява грипна епидемия.Учебните занятия в училищата на територията на областта се преустановяват за периода от 24 до 30 януари включително.До второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.От утре грипна епидемия обявява и Видин. Учебните занятия в училищата на територията на областта се преустановяват за периода от 24 до 28 януари включително.Заради продължаващата висока епидемична заболеваемост от грип и ОРЗ учебните занятия във всички училища в област Ямбол се преустановяват за още 5 дни - от 24 до 28 януари включително.В областите Пазарджик и Смолян грипната ваканция също се удължава. Там тя ще продължи до 25 януари включително.Припомняме, днес  Сред засегнати области от грипа са Сливен, Хасково, Пловдив, Варна, Добрич, Пазарджик, София, Смолян, Перник, Ямбол и Кюстендил.", "date": "2019.01.23", "title": "Грипът порази Кърджали и Видин"}
{"url": "https://news.bg/world/na-vseki-40-sekundi-edin-chovek-se-samoubiva-na-planetata.html", "text": "Самоубийствата по света се увеличават. На всеки 40 секунди един човек се самоубива на планетата.Това стана ясно от видео по време на панел за психическото здраве на Световния икономически форум в Давос. Видеото показа кризата на психичното здраве.Сред участниците са принц Уилям и премиерът на Нова Зеландия Джасинда Ардърн.Психическите проблеми се очаква да струват на световната икономика 6 трилиона долара до 2030 г.Беки Куик от CNBC, която е модератор на панела предупреди, че психическото здраве не получава вниманието, което заслужава.Лошото психично здраве струва 2,5 трилиона долара в изгубена производителност и е \"водеща причина за инвалидност\" по света, подчерта Куик и добави, че 90% от хората с депресия с ниски и средни доходи не получават никаква помощ.Според принц Уилям никой не иска да говори за тези проблеми. Херцогът на Кеймбридж обяви, че е предприел кампанията Heads Together за насърчаване на хората да говорят за психическите си проблеми. По думите му обаче нито една известна личност не е заинтересована да участва в кампанията, защото става въпрос за психически проблеми.Изгубих приятели, които се самоубиха, заяви от своя страна Ардърн. Тя поясни, че правителството разглежда психичното здраве като приоритет, защото засяга всеки човек.\"Един от най-тъжните факти за Нова Зеландия е, че всеки познава някого, който си е отнел живота. Ние сме малка страна, по-малко от 5 милиона души, но през миналата година повече от 600 души са се самоубили\", каза премиерът на страната.Уилям призова за премахване на стигмите около психическите болести.", "date": "2019.01.23", "title": "На всеки 40 секунди един човек се самоубива на планетата"}
{"url": "https://news.bg/education/valchev-potvardi-ima-narusheniya-pri-izpalnenie-na-byudzheta-na-nimh.html", "text": "Не е спазен бюджетният план наТова е установено при одитната проверка на бюджета, отчетността и управлението на института след получен сигнал, съобщи пред журналисти министърът на образованието Красимир Вълчев.Сигналът до МОН е бил за свързаност между бившия директор на Центъра и определени юридически лица. Такава свързаност обаче не е била открита.По думи на Вълчев не може да се говори за нерегламентирано завишение на възнагражденията, тъй като те са изплатени по договори, сключени по реда на закона. министърът посочи обаче, че правото на разход е надвишено.МОН не може да наложи санкции за установените нарушения в одитния доклад. Това е в правомощията на Агенцията за държавна финансова инспекция, обясни Вълчев и увери, че Агенцията също ще предприеме проверка.Все още не е подписано споразумение за  Очаква се Общото събрание на БАН да изкаже мнение по предложението на МОН, според което ¼ от сградата трябва да остане на БАН, а останалата част да премине към НИМХ.Припомняме, от 1 януари тази година  Тогава министър Вълчев заяви, че с бюджета за 2019 г. финансирането на института е подобрено и той ще продължи да работи нормално.", "date": "2019.01.23", "title": "Вълчев потвърди: Има нарушения при изпълнение на бюджета на НИМХ"}
{"url": "https://news.bg/health/postaviha-parvata-inzhektsiya-na-9-godishniya-stefcho-v-rumaniya.html", "text": "В Румъния  на 9-годишния Стефан. Парите за неговото все още не са пристигнали в сметката на болницата, съобщи bTV.Фондът за лечение на деца е превел парите два дни по-късно, уточняват от медията.Припомняме, на 11 януари стана ясно, че 9, на което беше отказано лечение в Румъния въпреки издадения от НЗОК формуляр S 2, получи одобрение за нужния медикамент от Обществения съвет на Фонда за лечение на деца като частен пациент. По случая се намеси лично министърът на здравеопазването.Ден преди да постави инжекцията д-р Андрада Миреа е разговаряла с всички възможни институции в България и в Румъния, за да се осъществи процeдурата. Въпреки че парите все още не са пристигнали - целият екип на болницата решава да поеме риска и да спасява детето.И неслучайно - в деня на процедурата лекарката е облечена в лилава униформа. \"Вчера говорих със Стефан и той ми каза, че лилавото е любимият му цвят. И затова днес се облякох така заради него, за да е по-щастлив, когато ме вижда\", заяви д-р Миреа.Следващата инжекция се очаква да бъде след две седмици. ", "date": "2019.01.23", "title": "Поставиха първата инжекция на 9-годишния Стефчо в Румъния "}
{"url": "https://news.bg/world/skapi-priyatelyu-tvoya-e-zaslugata-za-dobrite-otnosheniya-obarna-se-putin-kam-erdogan.html", "text": "Президентът на Русия Владимир Путин смята подобрението на руско-турските отношения за лична заслуга на Реджеп Ердоган, информира ТАСС.Турският лидер е на еднодневна визита в Москва.В началото на преговорите Путин отбеляза, че на практика двамата президенти провеждат редовни срещи, които дават положителни резултати, конкретно стокообменът между Турция и Русия за десет месеца през 2018 г. е отбелязал по-голям растеж, отколкото през цялата 2017 г.\"Броят на руските туристи в Турция през миналата година нарасна с 30% и достигна до рекордното число от 6 милиона души. Това свидетелства, че гражданите на нашите страни усещат промяната на характера и качеството на руско-турските отношения. Господин президент, скъпи приятелю, това в голяма степен е ваша лична заслуга, ваше лично постижение, защото вие посвещавате на този въпрос много време\", подчерта Путин.Лидерът на Русия добави, че двете държави продължават да осъществяват големи проекти и \"всичко върви по план\". Той поясни, че Анкара и Москва си сътрудничат и по въпроси в областта на регионалната сигурност, активно си сътрудничат по въпроса за Сирия.От своя страна турският лидер разказа за успешното двустранно сътрудничество, което продължава да се укрепва. Той отбеляза, че солидарността между Турция и Русия е допринесла за мира в региона.Последната визита на Ердоган в  Тогава турският лидер посети Сочи.Путин пък бе за последно в Турция на 19 ноември 2018 г. във връзка със . ", "date": "2019.01.23", "title": "Скъпи приятелю, твоя е заслугата за добрите отношения, обърна се Путин към Ердоган"}
{"url": "https://news.bg/bulgaria/300-godishen-dab-ot-transko-stana-darvoto-s-koren.html", "text": "На деветото издание на конкурса \"Дърво с корен\" спечели цер от с. Рани луг в община Трън. Дъбът е на над 300 години. Номинацията е на Пенко Янков. \"Да продължаваме да го правим с любов\", призова той за грижата към природата и вековните български дървета.Смисълът на конкурса е да популяризира и разкаже за интересни дървета, тъй като България е с изключително богата история, природа и биоразнообразие, подчерта Любомира Колчева - директор на Фондация \"Екообщност\".Хората се насърчават да споделят интересни истории, с които свързват дърветата обясни Колчева.Според нея българинът обича да пътува, но не винаги се вглежда, ако нещо не е привлякло вниманието му. Хората, които знаят, си заслужава да направят повече усилия да разпространят знанието за дърветата. Фондацията организира информационна кампания на национално ниво, но недостиг, по думите на директора е, че не се организират такива кампании на регионално ниво.Номинирани са били 13 дървета, от които 10 са вековни.Видовете са 5 дъба, 2 липи, черна мура, бяла топола и източен чинар. Дърветата се намират в областите Благоевград, Добрич, Перник, Силистра, София2139 души са дали своя глас за \"Дърво с корен\", а \"Вековните дървета говорят\" са получили 872 гласа.Бялата топола в Ботаническата градина в Балчик печели първо място в категорията \"Вековните дървета говорят\". Възрастта на тополата е 250 години. Номинацията е на Неясен Арнауд от Благоевград.В Категория Млад природолюбител беше награден Камен Георгиев на 7 години от София. На него му харесва да участва в залесяването на дървета, защото \"те ни дават въздух\". \"Трябва да пазим и животните, защото те са част от майката природа\", каза победителят.Байкушевата мура, считана за най-старото дърво в страната - на над 1300 години, е на 4 място в категорията \"Дърво с корен\". На трето място се нареди двеста годишното Кривото дърво (сребролистна липа) в курортния комплекс Златни пясъци.Второто място бе за Дъбът на Св. Йоан, разположен между селата Скрино и Пастух.Дървото-победител от с. Рани луг ще представи България в международния конкурс \"Европейско дърво на годината 2019\" и ще получи диагностика с препоръки за подходящи грижи от Асоциацията на арбористите в България.България е спечелила европейския конкурс със Сливенския бряст, но дървото за съжаление не е могло да бъде спасено. Това е единствената голяма победа на България сред останалите европейски държави. От 1 февруари всички приятели на дърветата ще имат възможност да гласуват за българското дърво на конкурса \"Европейско дърво на годината 2019\". Дъбът от Трънско ще се състезава с дървета от 15 европейски държави.В журито са доц. Веселка Тончева от БАН, д-р Евгени Цавков, преподавател по дендрология в Лесотехнически университет София, Стоян Георгиев -разследващ репортер, инж. Тома Белев - лесовъд.", "date": "2019.01.23", "title": "300-годишен дъб от Трънско стана \"Дървото с корен\""}
{"url": "https://news.bg/health/ednogodishno-momchentse-pochina-ot-virusna-infektsiya.html", "text": "Момче на една година е починало в Плевен от усложнение на вирусна инфекция, предаде БНТ.Детето е прието вчера в Университетската болница \"Д-р Георги Странски\", около 1:30 ч. в тежко състояние. То е страдало от дихателна недостатъчност, в степен почти несъвместимо с живота. Медицинският екип се е борил за живота му около 15 часа, но въпреки усилията на лекарите момченцето е починало.Към момента не е изяснено дали то е страдало от грип или от друга вирусна инфекция. Лекарите обаче посочват, че тя е протекла мълниеносно.", "date": "2019.01.23", "title": "Едногодишно момченце почина от вирусна инфекция"}
{"url": "https://news.bg/world/siriyskata-opozitsiya-iztlaska-idil-ot-posledniya-y-bastion.html", "text": "Сирийската опозиция изтласка джихадистите от ИДИЛ от последния им бастион - източната провинция Деир ал Зор, предаде Дойче веле с позоваване на Сирийския център по човешките права.Провинцията са напуснали около 5000 души, повечето от които са членове на ИДИЛ и техни роднини. Под контрола на джихадистите остават около 10 квадратни километра територия.Напускащите провинцията са били изведени с камиони, изпратени от опозицията.Кюрдско-арабската коалиция Сирийски демократични сили, подкрепяна от САЩ, провежда мащабна антитерористична операция в източната част на Сирия от септември 2018 г. Пред последните седмици опозиционната коалиция успя да освободи от джихадистите много села.От началото на декември 2018 г. района са напуснали около 27 хиляди души. Сред тях има 1800 джихадисти, които са предали оръжието си.", "date": "2019.01.23", "title": " Сирийската опозиция изтласка ИДИЛ от последния й бастион"}
{"url": "https://news.bg/int-politics/putin-i-erdogan-obsadiha-siriya-i-energiynite-proekti.html", "text": "Президентите на Русия и Турция - Владимир Путин и Реджеп Ердоган са обсъдили ситуацията в Сирия при днешната си среща, съобщиха руските медии и турската агенция \"Анадолу\". Те са разговаряли и за съвместните енергийни проекти.Двамата президента дадоха съвместна пресконференция след срещата.\"Надяваме се строителството на сухопътната част от \"Турски поток\" да върви със същите ударни темпове, както и морската. Важно е и строителството на АЕЦ Акую\" - коментира Путин, цитиран от \"Анадолу\".Путин заяви също, че Турция и Русия искат траен мир в Сирия и че Москва поощрява \"диалога\" между режима на Башар Асад и сирийските кюрди.Той посочи, че Турция прави много за ликвидирането на терористичната заплаха в района на Идлиб и че двете страни ще изработят допълнителни мерки за района.\"Терористите не бива да се възползват от извеждането на американските войски от Сирия и да заемат освободената от тях територия.\" - заяви от своя страна Ердоган.Той определи този момент като \"критично важен\".По думите му, за Анкара е особено важна ситуацията в районите, пораждащи висока степен на опасност за сигурността на Турция. Ердоган добави, че САЩ подкрепят стъпките, предприемани от турската страна в тези райони. Той акцентира върху идеята за зона за сигурност в северната част на Сирия.Путин на свой ред увери, че Русия се отнася \"с уважение\" към \"интересите на турските си приятели\".Той обяви, че следващата тристранна среща Турция-Русия-Иран ще се проведе в Москва.Русия предава особено значение на сформирането на \"конституционна комисия\" за Сирия.", "date": "2019.01.23", "title": " Путин и Ердоган обсъдиха Сирия и енергийните проекти"}
{"url": "https://news.bg/society/nov-protest-vav-voyvodinovo-zaradi-nezakonnite-romski-kashti.html", "text": "Тази вечер жители на село Войводиново отново излязоха на протест и поискаха всички  в селото да бъдат премахнати, предаде БНТ.Повечето констативни протоколи за събаряне на обектите обаче са обжалвани и багерите не могат да влязат в ромската махала преди да се произнесе съдът, поясни кметът на селото Димитър Тасев. Според него жалбите са неоснователни, тъй като не са придружени с документи за собственост.След направените проверки е установено, че 13 от постройките в ромската махала подлежат на събаряне.Местните жители се заканиха, че ще подновят протестите си, като ще пренесат недоволството си и пред Съдебната палата в Пловдив. Те започнаха и нова подписка, този път в подкрепа на кметовете на селото и община Марица в действията им по премахване на незаконните къщи.Припомняме, на 14 януари войводинци обявиха, че временно спират протестните акции - докато изтече законовият срок, в който собствениците на незаконни постройки имат право да обжалват събарянето им.", "date": "2019.01.23", "title": "Нов протест във Войводиново заради незаконните ромски къщи"}
