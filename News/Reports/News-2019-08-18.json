{"url": "https://news.bg/int-politics/indiya-pak-ogranichi-pridvizhvaneto-v-glavniya-grad-na-kashmir.html", "text": "Индийските власти възстановиха ограниченията за придвижване в Шринагар, главния град на Кашмир, след сблъсъци между полицията и местни жители тази нощ, при които бяха ранени десетки, съобщава \"Ройтерс\".През последните 24 часа в Кашмир имаше серия от протести срещу решението на Делхи от 5 август за ограничаване на автономията на индийския щат Джаму и Кашмир. Протестите последваха започналото вчера сутринта облекчаване на ограниченията за движение.Правителството на щата настоя, че не е налагало полицейски час през последните две седмици. Днес обаче хора бяха връщани от контролни пунктове, разположени през последните няколко часа. Силите за сигурност на някои от пунктовете заявиха, че е наложен полицейски час.Според местните власти най-малко 24 души са били приети в болници с рани от сачми след сблъсъци в старата част на Шринагар. Индийски военни използваха сълзотворен газ, гранати с лютив газ и сачми, за да разпръснат протестиращите.Най-малко петима души са получили тежки рани от сачми. 65-годишен мъж е починал снощи в болница от дихателни проблеми, след като е бил изложен на сълзотворен и лютив газ.", "date": "2019.08.18", "title": "Индия пак ограничи придвижването в главния град на Кашмир"}
{"url": "https://news.bg/regions/v-polunosht-puskat-dvizhenieto-po-stolichniya-bul-balgariya.html", "text": "В полунощ ще бъде пуснато движението по софийския бул.\"България\" и в двете посоки. Булевардът беше затворен за цялостно преасфалтиране, като в момента се довършват маркировките и тротоарите.Отсечката от бул. \"Черни връх\" до бул. \"Акад. Иван Евстатиев Гешов\" е готова предсрочно, като крайният срок беше 15 септември. До тогава обаче продължава работата по подхода към бул. \"Витоша\".Лентата за ляв завой от бул. \"България\" към бул. \"Гешов\" е удължена за улеснение на шофьорите, заяви зам.-кметът по транспорта Дончо Барбалов, цитиран от БНТ.Обмисля се да се използва времето до 10 септември, за да се преасфалтира един не толкова натоварен участък от бул. \"България\" - от Околовръстното в посока Бояна, но това не е потвърдено.Кметът на София Йорданка Фандъкова коментира, че \"затрудненията, които причинихме на хората, които използват този маршрут, приключват. Много съм благодарна за търпението. Тежко решение беше започването на бул. \"България\". Миналата година започнахме и за това взех решение да се работи само през лятото - юли и август, максимум началото на септември. За да може, хем да подобрим тази тежка инфраструктура, хем минимално да затрудним софиянци\".Кметът на София има уверението от АПИ, че до началото на септември ще започне дългоочакваното разширение на Околовръстното от \"Младост 4\" до АМ \"Тракия\".", "date": "2019.08.18", "title": "В полунощ пускат движението по столичния бул. \"България\" "}
{"url": "https://news.bg/regions/horata-v-rusensko-se-oplakvat-ot-silna-mirizma-ot-terenite-sas-zagrobeni-praseta.html", "text": "Граждани са подали сигнали за неприятни миризми, които идват от терените със загробени прасета в Русенска област.Оплакванията на хората са от селата Бабово, Пет кладенци, Николово и Попина. Те са притеснени, че от площадките могат да се носят не само миризми, но и зарази.От Агенцията по безопасност на храните в Русе са уверили пред БНТ, че нямало такава опасност. При загробването на животните били взети всички мерки за биосигурност и местата се охранявали денонощно.Близо до русенското село Бабово, в отводнен язовир, са загробени всичките 40 000 прасета от , който беше засегнат от африканската чума. От седмица обаче зачестиха сигналите на хора, които минават оттам, че от мястото се носят миризми - най-често сутрин и вечер.Д-р Николай Ненов, който е началник отдел в Областната дирекция по безопасност на храните в Русе, е уверил, че постоянно се работело, имало техника и при малък излив, който настъпва, веднага се запръстявало. ", "date": "2019.08.18", "title": "Хората в Русенско се оплакват от силна миризма от терените със загробени прасета"}
{"url": "https://news.bg/economics/mzhg-pusna-elektronen-registar-za-operatorite-na-biologichni-produkti.html", "text": "Създаден е електронен регистър за операторите и подизпълнителите, които произвеждат, преработват, търгуват, съхраняват или внасят биологични продукти, съобщава Министерство на земеделието, храните и горите - МЗХГ.Целта е осигуряване на цялостен мониторинг на биологичното производство в страната, съгласно изискванията на регламентите на Европейския съюз.От утре (19 август), контролиращите лица са длъжни да започнат да въвеждат в него информация за идентификация на площи, животни, пчелини и аквакултурни единици. Ще се вписват и издадени дерогации, сключени договори за сертифициране и контрол, сертификати, както и други данни свързани с биологичното производство.Съгласно Закона за прилагане на Общата организация на пазарите на земеделски продукти от Европейския съюз всеки оператор и/или подизпълнител, трябва да потвърждава информацията, която е въведена в регистъра. Това трябва да бъде извършено в срок до 10 календарни дни от трансферирането на данните за оператора от контролиращото лице.За изпълнение на посочените задължения е необходим квалифициран електронен подпис (КЕП) или персонален идентификационен код (ПИК), издаден от Националната агенция по приходите. ПИК може да се издаде във всеки офис на НАП.Новия регистър можете да намерите тук: .", "date": "2019.08.18", "title": "МЗХГ пусна електронен регистър за операторите на биологични продукти"}
{"url": "https://news.bg/energy/vlastta-otseche-bez-nikakvi-otstapki-i-kompromisi-za-stroitelstvoto-na-aets-belene.html", "text": "България няма да прави никакви отстъпки по отношение на проекта за изграждане на АЕЦ \"Белене\". Това увери енергийният министър Теменужка Петкова, цитирана от БГНЕС.Утре (19 август) изтича крайният срок, в който трябва да бъдат подадени оферти в обявения от правителството конкурс. Към момента интерес са заявили корейска, китайска и руска компании. Освен това от проекта се интересува и американската \"Дженерал Електрик\".Държавата няма да променя условията на конкурса и няма да правим компромиси и отстъпки, отсече Петкова. Плановете са стратегическият инвеститор да бъде избран до догодина.Теменужка Петкова изтъкна също така, че българските власти работели усилено с Европейската комисия за спасяването на ТЕЦ \"Марица Изток 2\", която натрупа стотици милиони дългове.Енергийният министър акцентира също така, че властта щяла да се бори за запазване на стратегическото място на въглищните централи за българската енергетика, въпреки намерението на ЕС за отказ от въглищата в средносрочна перспектива заради климатичната криза.", "date": "2019.08.18", "title": "Властта отсече: Без никакви отстъпки и компромиси за строителството на АЕЦ \"Белене\" "}
{"url": "https://news.bg/int-politics/pakistanskiyat-premier-prizovava-sveta-sreshtu-yadrenite-orazhiya-na-indiya.html", "text": "Премиерът на Пакистан Имран Хан призова международната общност да прецени колко безопасен е ядреният арсенал на Индия.Това изявление е след като на 16 август, министърът на отбраната на Индия Раджанд Сингх посочи, че  въз основа на бъдещи обстоятелства.\"Светът трябва сериозно да оцени надеждността и сигурността на ядрения арсенал на Индия, който е в ръцете на фашисткото и расисткото правителство на Моди\", пише Хан на страницата си в Туитър. \"Този въпрос е не само регионален, но и международен.\"Пакистанският премиер коментира, че индийските власти, придържайки се към \"индуистката националистическа идеология\", включително управляващата партия \"Бхаратия Джаната Парти\", представляват опасност не само за 9 милиона жители на индийската част на Кашмир, но и за Пакистан, националните малцинства в Индия и цялата държава, създадена въз основа на идеите на Неру-Ганди.", "date": "2019.08.18", "title": "Пакистанският премиер призовава света срещу ядрените оръжия на Индия"}
{"url": "https://news.bg/int-politics/britanskata-armiya-iska-protivodeystvie-na-ruskoto-vliyanie-v-afrika.html", "text": "Началникът на щаба на отбраната Великобритания генерал Никълъс Картър предупреждава, че Русия се опитва да включи редица африкански страни в своята сфера на влияние, в интервю, публикувано от The Sunday Times.\"Русия се опитва да ориентира някои части от Африка към себе си\", обяснява той и допълва, че предоставяйки военна помощ на развиващите се страни на континента, както и помагайки им да стабилизират положението на своята територия, Обединеното кралство ще помогне да ги направят \"по-ориентирани към Запада\".По думите му, към момента се проучва възможността за изпращане на британски военни специалисти в Нигерия, защото правителството се нуждае от помощ в борбата срещу \"Боко Харам\".Генералът планира да направи службата в британските въоръжени сили по-привлекателна за експертите по киберсигурност, както и да създаде повече възможности за граждански специалисти в тази област да работят с военните, използвайки опита на американската армия.Картър коментира и планове за създаване на военна академия в Ямайка, подобна на Сандхърст, където да се обучават кадети от Карибите.", "date": "2019.08.18", "title": "Британската армия иска противодействие на руското влияние в Африка"}
{"url": "https://news.bg/int-politics/rusiya-ne-planirala-razpolagane-na-novi-raketi-v-evropa-stiga-sasht-da-ne-go-pravyat.html", "text": "Русия няма да разполага нови ракети, стига САЩ да покажат подобна сдържаност в Европа и Азия. Това обяви руският военен министър Сергей Шойгу, след като Вашингтон се оттегли от Договора за ликвидирането на ракетите със среден и малък обсег от 1987 г., подписан от тогавашния президент на САЩ Роналд Рейгън и тогавашния държавен ръководител на СССР Михаил Горбачов.САЩ официално се оттеглиха от договора по-рано този месец, след като обвиниха Москва в нарушаването му, както и за разполагането на забранен тип ракета, твърдения, които Кремъл отрича.Русия също се оттегли от договора, но Шойгу настоя, че страната му нямала планове за разполагане на нови ракети.\"Ние все още се придържаме към това. Ако в Европа няма такива системи (разположени от Вашингтон), ние няма да правим нищо там\", коментира той пред руската държавна телевизия \"Россия-24\".Договорът от 1987 г. забраняваше наземните ракети с обхват между 500 и 5 500 км, ограничавайки способността на двете страни да предприемат ядрен удар в краткосрочна перспектива.Руският президент Владимир Путин предупреди, че Москва ще започне да разработва наземни ядрени ракети с малък и среден обхват, ако САЩ започнат да правят същото след отиването в историята на договора да контрол върху оръжията.", "date": "2019.08.18", "title": "Русия не планирала разполагане на нови ракети в Европа, стига САЩ да не го правят"}
{"url": "https://news.bg/int-politics/iran-e-gotov-da-prati-boyni-korabi-za-eskort-na-tankera-si-v-gibraltar.html", "text": "Иран е готов да ескортира на иранския танкер \"Грейс 1\", който беше  преди няколко дни, коментира командирът на ВМС на иранската армия контраадмирал Хьосеин Ханзади, съобщава \"Ал Маядин\", цитиран от ТАСС.\"Иранската армия е готова да изпрати бойните си кораби за ескортиране на иранския танкер\" Грация 1\", обяснява той пред телевизионния канал., писа по-ранов в \"Туитър\" иранският външен министър Мохамед Зариф.Присъствието на САЩ и Великобритания в региона на Персийския залив означава несигурност, коментира ръководителят на флота на Иранската революционна гвардия Алиреза Тансири, съобщава \"Ройтерс\".Иран може да осигури сигурност в Персийския залив, като формира коалиция с други страни в региона, обяснява той.Тансири допълва, че Иран иска мир и стабилност в Персийския залив, но изглежда, че отправя и прикрита заплаха, съобщавайки, че ако има проблем с кораб, който използва ядрено гориво в Персийския залив, страните на юг от региона няма да имат питейна вода, заради замърсяване, съобщи информационна агенция Mehr. ().", "date": "2019.08.18", "title": "Иран е готов да прати бойни кораби за ескорт на танкера си в Гибралтар"}
{"url": "https://news.bg/world/daesh-poeha-otgovornost-za-karvavata-banya-na-svatba-v-kabul.html", "text": "Най-малко 63 души загинаха и над 180 бяха ранени след взрив, който удари сватбена зала в афганистанската столица Кабул по-рано тази нощ.Часове след взрива терористичната групировка ДАЕШ (\"Ислямска държава\") пое отговорност за кървавата баня. По-рано днес талибаните отрекоха да стоят зад атентата и осъдиха нападението.Президентът на Афганистан Ашраф Гани категорично заклейми терористичния акт.\"Категорично осъждам нечовешкото нападение в сватбената зала в Кабул снощи. Моят основен приоритет засега е свързването със семействата на жертвите на това варварско нападение. От името на страната изпращам най-сърдечните си съболезнования на семействата на мъчениците\", написа той в \"Туитър\".Гани добави, че вече е наредил на съответните органи да съдействат за обгрижването на ранените при атентата.\"В отговор на тази целенасочена атака свиках извънредно заседание на службите за сигурност, за да преразгледаме и предотвратим подобни пропуски в сигурността\", добави афганистанският държавен глава.Експлозията стана по време на сватбен прием в западната част на Кабул в 22:40 часа местно време.Взривно устройство е било задействано от атентатор самоубиец. Вътрешното министерство на Афганистан уточни, че жени и деца са сред жертвите на нападението.", "date": "2019.08.18", "title": "ДАЕШ поеха отговорност за кървавата баня на сватба в Кабул"}
{"url": "https://news.bg/politics/simeonov-kritikuva-gerb-i-preduprezhdava-che-mozhe-da-se-razdelyat.html", "text": "Валери Симеонов критикува ГЕРБ и предупреждава, че може да се разделят, ако няма промяна в политиката на управление.\"Зависи от тяхното поведение. Това е голямата партия, която дирижира политиката в България... Икономическите интереси не трябва да бъдат жертвани, за да се напълнят гушите на определени лобита\", коментира пред БТВ лидерът на НФСБ на Странджанското Оборище за честване на 116-годишнината от Илинденснко-Преображенското въстание.Той вижда проблеми в енергетиката, животновъдството покрай африканската чума по свинете и в туризма. На събор в Жеравна Симеонов се е срещнал със Цветан Цветанов, но не разкрива разговора им.\"Ще имаме Коалиционен съвет с Красимир Каракачанов и смятам, че предстоят доста сериозни промени в отношенията ни с ГЕРБ, тъй като държавата не върви в правилна посока. Намираме се в икономическо-политическа криза. Ще извадим на масата тежките въпроси пред Борисов още през септември, защото в последните месеци България получава много сериозни икономически удари\", заяви Симеонов, цитиран от \"\".Кабинетът е в тежка политическа криза заради ДПС, които през последните месеци възвърнали позициите си, които загубили, докато Цветан Цветанов бил вторият човек в ГЕРБ. \"Питайте него, не мога да отговоря\", обяснява Симеонов на въпрос дали Цветанов смята да помага на патриотите или ще прави собствена партия. Но намеква, че се очаквали интересни резултати на местните избори в смесените райони, където ГЕРБ пробиват по времето на Цветанов.", "date": "2019.08.18", "title": "Симеонов критикува ГЕРБ и предупреждава, че може да се разделят"}
{"url": "https://news.bg/regions/otkriha-40-dnevno-bebe-zaginalo-ot-zadushavane-v-blagoevgradsko.html", "text": "Откриха 40-дневно бебе, загинало от задушаване в село Падеш, община Благоевград.Момченцето е намерено тази сутрин от 18-годишната майка в кошчето му. Най-вероятно то се е задушило поради непредпазливост, съобщава БНТ.Майката се прибра към 3 часа от събор в селото, кърми бебето и го оставя да спи. Когато се събужда към 9 часа, момченцето нямало признаци на живот.Предполага се че то се е задушило от възглавница или оставено по очи и поради невъзможност да се обърне самичко, се е задушило. Майката и мъжът, с когото тя живее на семейни начала, но не е баща на детето, са наети като говедари в селото, живеят в хангар до стопанския двор. За случая е уведомена районната прокуратура, майката е задържана за разпит. ", "date": "2019.08.18", "title": "Откриха 40-дневно бебе, загинало от задушаване в Благоевградско"}
{"url": "https://news.bg/int-politics/gibraltar-otkaza-na-sasht-otnovo-da-zadarzhi-iranskiya-tanker.html", "text": "Гибралтар отказа на САЩ отново да задържи иранския танкер, който издигна отново ирански флаг преди очакваното му отпътуване от британската територия, съобщава \"Ройтерс\". миналата седмица, но в петък федералният съд във .Гибралтар заяви в неделя, че не може да се съобрази с това искане, защото е обвързан от законодателството на ЕС. \"Режимът на ЕС за санкции срещу Иран - който е приложим в Гибралтар - е много по-тесен от приложимия в САЩ\", се казва в изявление на правителството.\"Централният орган на Гибралтар не може да иска разпореждане на Върховния съд на Гибралтар за предоставяне на помощ за задържане, изисквана от Съединените американски щати.\"Вашингтон се опитва да задържи \"Грейс 1\" с мотива, че има връзки с Иранската ислямска революционна гвардия, която САЩ определя за терористична организация. Иран отрича, танкерът някога да е пътувал за Сирия.\"Очаква се корабът да замине тази вечер\", съобщава представителят на Иран във Великобритания Хамид Баейдинеджад, като допълва, че два екипа от инженерни са изпратени с полет до Гибралтар.Техеран заяви, че е готов да изпрати своя морски флот, за да придружи танкера - сега преименуван на \"Адриан Дари-1\" - ако се налага. \"Ерата на удряй и бягай приключи ... ако висшите власти поискат флота, ние сме готови да ескортираме танкера Адриан\", заяви командващият на иранския флот.По време на пътуване до Кувейт в неделя, иранският министър на външните работи Мохамад Зариф заяви, че \"предложението на Иран за Регионален форум за диалог и пакт за ненападение изключва външни участници\".", "date": "2019.08.18", "title": "Гибралтар отказа на САЩ отново да задържи иранския танкер"}
{"url": "https://news.bg/crime/suhi-trevi-i-hrasti-goryat-kray-sofiyskoto-selo-rebrovo.html", "text": "Сухи треви и храсти горят край софийското село Реброво. Пожарът е голям, коментира пред БНТ комисар Никололай Николов, директор на Дирекция \"Пожарна безопасност и защита на населението\".Огънят е обхванал и част от близката гора. На място са изпратени две пожарни коли и доброволци. Според екипите на място, не е необходимо изпращане на допълнителна помощ, защото се справят със ситуацията.Две вили са изгорели при пожара. Огънят е в трудно достъпен терен. Местните жители са информирани в 14 часа и веднага е сформиран щаб от доброволци. Очаква се към екипите на пожарните коли да бъде изпратен и хеликоптер. По неофициална информация, пожарът е възникнал заради нерегламентиран палеж.", "date": "2019.08.18", "title": "Сухи треви и храсти горят край софийското село Реброво"}
{"url": "https://news.bg/crime/21-godishniyat-trifonov-s-palni-samopriznaniya-za-ubiystvoto-v-selo-sotirya.html", "text": "Трифонов е направил пълни самопризнания за убийството в село Сотиря. ДНК проба категорично потвърждава, че той е , съобщават БНТ и БНР.21-годишният Мартин Трифонов е говорил пред своя служебен защитник - адвокат, коментира окръжният прокурор на Сливен Пламен Стефанов. Пред адвоката си Трифонов обяснява, че употребил алкохол и енергийни напитки.Според прокурора, задържаният е в адекватно състояние, контактен и няма опасност за живота му. Трифонов бе .ДНК експертизата доказва съпричастност на Трифонов към извършеното престъпление, обяснява прокурор Стефанов. Намерените биологични материали по тялото на жертвата са изпратени за изследване в лаборатория в София още в петък.Утре предстои мярка за неотклонение, вероятно в следобедните часове. Утре съда решава къде да се проведе съдебното заседание - в сградата на съда или в болницата, където е Трифонов. Също така, към делото ще бъде присъединена експертна справка от ДНК профила на задържания.19 август е Ден на траур в община Сливен. От 17 часа пред община Сливен ще се проведе бдение в памет на малката Кристин Георгиева в знак на съпричастност към семейството на убитото дете.На задържания са повдигнати три обвинения - за блудство, за изнасилване и за убийство. ", "date": "2019.08.18", "title": "21-годишният Трифонов с пълни самопризнания за убийството в село Сотиря "}
{"url": "https://news.bg/world/ognenata-stihiya-na-kanarskite-ostrovi-prodalzhava.html", "text": "Огнената стихия, обхванала Канарските острови от вчера, доведе до евакуацията на 4000 души, съобщи Ройтерс. Властите предупредиха за усложняване на ситуацията заради високите температури, силните ветрове и ниската влажност.Огънят, който избухна преди ден близо до град Техеда, напредва и в планинската част на островите. Изгорели са 1700 хектара, а 11 шосета са затворени.\"Огнената стихия все още не е овладяна\", обяви на пресконференция Анхел Виктор Торес, регионалният ръководител на Канарските острови. Той увери населението, че в телефонен разговор с испанския премиер Педро Санчес е помолил централната власт за помощ.Десет самолета и хеликоптери, както и  се борят с огъня. Допълнителни три самолета са се насочили към горящите площи. Това , когато Техеда става жертва на пожари. Миналата седмица отново се наложи част от населението да бъде евакуирано.", "date": "2019.08.18", "title": "Огнената стихия на Канарските острови продължава"}
{"url": "https://news.bg/weather/slanchevo-pochti-bez-valezhi-1.html", "text": "Неделният ден ще бъде слънчев, почти без валежи и типични летни температури, но без екстремни горещини.През първата половина то деня в цялата страна ще бъде слънчево, а след обяд на повечето места се очаква увеличение на облачността. Дъждовете са малко вероятни, а където превали ще е за кратко.Изцяло слънчев се очертава денят в югозападните райони.Вятърът ще бъде слаб, ориентиран от север-североизток, в източните райони в следобедните часове - до умерен.Максималните температури в по-голямата част от страната са в интервала 27-32 градуса, по черноморското крайбрежие - около 24-25.Нощните температури: 12-16 градуса.Температурата на морската вода се запазва в досегашните стойности от 26-27 градуса. Вълнението е 1-2 бала.", "date": "2019.08.18", "title": " Слънчево, почти без валежи"}
{"url": "https://news.bg/press/balgariya-specheli-sadebniya-spor-s-omanskiya-fond-tri-obvineniya-sreshtu-zapodozreniya-za-ubiystvoto-v-sotirya-kokain-i-banani.html", "text": "Неделните вестници съобщават за спечеленото дело от България срещу Оманския фонд по казуса с КТБ.\"Арбитражният съд във Вашингтон реши окончателно спора между България и Оманския фонд, съобщи на сайта си Министерството на финансите. Държавният резервен фонд на Оман се отказа от исковете си без право да ги предяви отново. На 13.08.2019 г. арбитражният трибунал постанови решение по международното арбитражно дело № ARB/15/43, заведено от Държавния резервен фонд на Оман срещу Република България в Международния център за разрешаване на инвестиционни спорове в гр. Вашингтон, САЩ. В делото ищецът се оплакваше, че действията на българската държава и БНБ във връзка с поставянето на \"Корпоративна търговска банка\" АД под особен надзор, отнемането на лиценза и обявяването й в несъстоятелност, както и отказът й да бъде предоставена ликвидна подкрепа или спасителен план под друга форма, представляват нарушения на Договора за взаимно насърчаване и защита на инвестициите между България и Оман. След като България представи две писмени защити, придружени от експертни становища и доказателства, през м. декември 2018 г. Държавният резервен фонд на Оман се отказа от исковете си без право да ги предяви отново. В съответствие с този отказ, решението отхвърля окончателно исковете като неоснователни и осъжда ищеца да заплати всички разноски по делото на България.\" - в. \"24 часа\".\"... Новината, че Оманският фонд е предявил иск към българската държава в рамките на 150 млн. долара за щети от фалита на КТБ, беше обявена от медиите в САЩ през октомври 2015 г. Фондът, който държеше 30% в КТБ, очакваше компенсация от българската държава заради причинени материални щети от отнемането на лиценза на банката, неравностойно третиране на инвеститора и лишаването му от възможност да защити правата си пред съд. Това беше очакван ход след като в България на всички инстанции не бе допусната жалбата на фонда с мотива, че той няма правен интерес от производството по отнемане на лиценза на банката.\" - в. \"Дневник\".Всекидневниците проследяват случая с жестокото убийство на момиченце в село Сотиря.\"Окръжната прокуратура в Сливен повдигна три обвинения - за убийство, за блудство и за изнасилване на задържания за убийството на 6-годишното дете от сливенското село Сотиря. Задържаният Мартин Трифонов е в болница под засилена полицейска охрана. Обвиненията на Мартин Трифонов са повдигнати в присъствието на служебен защитник в болницата, където е настанен, съобщи БНТ. След няколкочасови преследвания вчера и оказване на съпротива, заподозреният за убийството в Сотиря беше прострелян от полицията. Има огнестрелни рани и счупвания на костите в областта на крака. Състоянието му е стабилно, адекватен е и е контактен, казаха от Сливенската болница. Направени са му две операции. По думите на лекаря поне седмица ще е необходима 21-годишният мъж да бъде изписан от лечебното заведение. В понеделник съдът ще гледа мярката за неотклонение на Мартин. Предвидените наказанията за трите обвинения са 30 години затвор, доживотен затвор и доживотен затвор без право на замяна. Мартин вече има една присъда от 9 месеца затвор за блудство и опит за изнасилване на 14-годишно момиче, когато е бил непълнолетен. Лежал е в затвора и за кражба. Срещу него има и висящо дело в Районния съд в Сливен също за кражба. Майката и бабата на убитото момиченце обмислят да съдят лекарите, защото, по думите им, не са оказали навременна помощ на детето им. От община Сливен казаха, че имат готовност за оказване на финансова и психологична помощ на близките на детето.\" - в. \"Труд\".\"Майката на заподозрения за убийство на 7-годишното момиче Мартин Трифонов не вярва, че синът й е убиец. Затова и му помагала, докато се е укривал от полицията. Стоянка Стоянова направи признанията в ефира на Би Ти Ви, докато прокуратурата съобщаваше, че срещу Мартин ще бъдат повдигнати три обвинения- за убийство по особено мъчителен начин, изнасилване и за блудство. В момента той е в сливенската болница, където лекуват двете му рани от полицейските куршуми при залавянето му. Трифонов ще остане в областната болница в Сливен поне пет дни, защото е със счупена кост и тежко артериално кървене, което е наложило спешна операция. Според полицията майка му е знаела какво е извършил, но го е укривала. Самата Стоянка разказа, че във фаталния ден Мартин отишъл до магазина рано сутринта и се върнал чак следобед. От полицаите разбрала какво е направил синът й. Признава, че докато се укривал в гората, идвал вкъщи за храна. \"Каза ми приготвяй ми багажа и ми остави ядене - нямаше време въобще да ми обясни какво се е случило. След това хукна. Идваше от гората да му давам ядене. Каза ми, че няма да се предаде, понеже искали да го вкарат в затвора\", каза тя. Стоянка живее с втори мъж, който обаче също е помагал на Мартин по време на укриването. Оказа се, че по време на издирването е посещавал и други къщи в селото, чиито стопани изобщо не подозирали какво е извършил...\" - в. \"Стандарт\".\"Случаят в Сотиря показва за пореден път, че концепцията за несоциализираните общности, която предложих, трябва да бъде приета. Знам, че някои колеги се боят от Европа, но за мен сигурността на българските граждани е по-важна от намръщените физиономии на чиновниците в Брюксел. Бог да прости загиналото дете! И най-строго наказание за виновния.\" Това написа в събота в профила си във Фейсбук вицепремиерът и министър на отбраната Красимир Каракачанов. Така лидерът на ВМРО коментира трагичния случай в сливенското село Сотиря, където 21-годишен мъж насили и преби до смърт 7-годишно момиче...\" - в. \"Сега\".В. \"Дневник\" публикува по темата текст на Националната мрежа за децата: Цяла България се потресе от случая на убитото седемгодишно дете в едно далечно-далечно село. И всички си задаваме първия въпрос - кой е виновен? Само за първата половина на миналата година убитите деца са 30 - от тях малолетни са 26. Случаите на деца, пострадали от престъпления - 1917. В същото време, подадените сигнали за насилие над дете са 1106, от които случаи са разкрити 387. И това няма да се промени, докато не осъзнаем две неща - първо, че всички имаме отговорност за това да сме общество, в което децата са ценност не само на думи. Това звучи невероятно общо, но всъщност е съвсем конкретно. Означава, че когато видиш само дете на улицата, трябва да се поинтересуваш защо е само. Ако видиш дете, което е в опасна ситуация, да подадеш сигнал в полицията или в отдел \"Закрила на детето\", ако се налага. Изключително притеснителен е фактът, че за последните пет години у нас хората са все по-малко склонни да подават сигнал, ако видят дете, което е в рискова ситуация, а това е пряко свързано и с недоверието в институциите и начина, по който реагират те. Но цената на това недоверие накрая плащат децата. И второ - да признаем, че имаме проблем с насилието над деца и че докато нямаме реални, конкретни действия, които да предотвратяват такива случаи, а не само да реагират и да търсят виновния след това, те ще продължат да съществуват - с десетки и с хиляди на година. И ние отново ще искаме да линчуваме извършителите, да търсим вината в институциите и да се чудим кой е виновен. Нужно ни е не само полиция, която да реагира бързо и да намира извършителите, но и социална система, която да успява да предотврати такива случаи. Нужна ни е подкрепа за семействата, които имат трудности. Нужни са ни мрежа за психична помощ и работа с хора с психични заболявания. И ни е нужно всеки един от нас да направи нещо, когато види дете, което се намира в рискова ситуация. А за всички нас понякога е нужно, ако видим само дете, да не го подминаваме, а просто да го изпратим до вкъщи и да се уверим, че е на сигурно място или поне да го попитаме дали е добре.\"Заловената в Бургас пратка кокаин също е сред актуалните теми.\"Голямо количество кокаин е открито в Бургас До момента от 17 контейнера са извадени над 80 килограма кокаин. Той е бил съхраняван в складовe на фирма, която внася хранителни продукти...\" - в. \"Дневник\".\"Кокаин в кашони с банани откри полицията в Бургас. Около 75 килограма дрога е била скрита в 20 626 кашона с екзотичния плод в складова база в Бургас, съобщи на брифинг шефът на Окръжната прокуратура Георги Чинев. Кокаинът е бил намерена тази сутрин по случайност, след като работници започват да разтоварват плодовете и сигнализират полицията. \"На 27 юли тази година плавателен съд на международна компания е акостирал в Пристанище Бургас, идвайки от Италия. Два дни по-късно - на 29-и, са разтоварени голямо количество банани, които на 31 юли са пристигнали в складова база в Бургас. Получател на стоката е българско търговско дружество, като от Еквадор за него са били поредназначени 15 контейнери с банани, във всеки от които е имало по 20 палета\", уточни той, цитиран от \"Фокус\". Прокурорът подчерта, че 1 грам от високорисковото наркотично вещество струва около 70 евро, а на едро цената е около 80 000 лева за кг. Стойността на откритото количество е 5 млн. лева. \"Установено е, че част от бананите - 3240 кашона, са били експортирани за Румъния. Идентифицират се баркодовете на отделните пратки. Пратката е включвала банани от 32 ферми от Еквадор\", добави Чинев. По случая е образувано досъдебно производство за престъпление \"задържане с цел разпространение на високорискови наркотични вещества - кокаин, в особено големи размери\". \"Проведени са множество действия по разследване, като са разпитани лица в качеството им на свидетели, извършене оглед на местопроизшествието, назначена е и физико-химическа експертиза\", каза още магистратът.\" - в. \"Стандарт\".", "date": "2019.08.18", "title": "България спечели съдебния спор с Оманския фонд, три обвинения срещу заподозрения за убийството в Сотиря, кокаин и банани…"}
{"url": "https://news.bg/world/skrili-ot-lekarite-v-arhangelsk-che-im-vodyat-oblacheni-s-radiatsiya.html", "text": "Лекарите от Архангелската областна болница не са били предупредени, че тримата пострадали от взрива на полигона Ньонокса, приети за лечение в здравното заведение, са облъчени с радиация.При единия от лекуващите лекари е установен радионуклид цезий-137 в мускулната тъкан.Около 60 служители на болницата ще бъдат изпратени на изследвания в Москва, съобщава изданието The Moscow Times.Припомняме, на 8 август, при неуспешни изпитания на ракета с ядрен двигател избухна вследствие на което  се повиши най-малко 16 пъти над допустимите нива. Според различни източници са загинали между 7 и 15 души, но точният брой на загиналите и пострадалите вероятно няма да стане известен, тъй като властите укриват информация. Тримата пострадали са били транспортирани до болницата голи, поставени в прозрачни пластмасови чували. Въпреки че пациентите са били в тежко състояние, медиците не са били информирани за обстоятелствата, при които те са получили травмите си, освен че е станал взрив на военен обект.Източници на изданието твърдят, че е направен опит те да бъдат евакуирани в Москва, но двама са починали още по пътя за летището.Лекарите са предположили, че става дума за радиационно облъчване, но никой не е потвърдил опасенията им.Според агенция \"Северни новости\", по-късно лекуващият екип е получил оловни престилки, но това не е надеждна защита.\"Персоналът беше шокиран\", коментира един от медиците пред Moscow Times, като уточнява, че болницата е гражданска, а не военна.Източници на изданието \"Медуза\" разказват, че по-късно стаите, където са пребивавали пострадалите от взрива, са били обработени срещу радиоактивно заразяване.Събеседничка на \"Северни новости\" твърди, че приемното отделение и операционният блок са били затворени за няколко дни заради внесения радиоактивен прах.Лекарите, които са имали досег с пациентите от ракетния полигон, са подписали декларации за поверителност, допълва информацията изданието The Moscow Times.Всички данни за облъчените пациенти са били заличени от болничната документация.", "date": "2019.08.18", "title": "Скрили от лекарите в Архангелск, че им водят облъчени с радиация"}
{"url": "https://news.bg/disasters/seizmolog-veroyatnostta-ot-moshten-trus-v-istanbul-e-70.html", "text": "Вероятността за много силно земетресение в региона на Истанбул е изключително висока, прогнозира пред Дойче веле сеизмологът Марко Бонхоф, който от години проучва сеизмичната активност в региона.\"Сеизмични наблюдения в региона на Истанбул се правят още от 1980-те години. Те показват, че рискът от ново земетресение е много голям. И с течение на времето той, за съжаление, се повишава. Въпросът е не дали, а кога ще настъпи земетресението.\"- коментира ученият.По думите му, трусът ще бъде от седма степен по скалата на Рихтер или дори по-висок.\"Има три важни параметъра, които трябва да се имат предвид. Първо, силата на земетръса - тя може да се предвиди сравнително точно: земетресението ще е с магнитуд между 7 и 7.4 по скалата на Рихтер - т.е. ще е много силно. Вторият параметър е епицентърът - и той също може да се определи сравнително точно. Земният трус ще е под Мраморно море - на около 20 км от Истанбул. Третият голям въпрос е \"кога\"? Прогноза за това не може да се направи, но може да се каже, че има огромна вероятност през следващите 30 години в региона на Истанбул да се разрази земетресение с магнитуд от 7,4 по Рихтер. Тази вероятност възлиза на 70%. А това е много висока стойност!\" - пояснява сеизмологът.Повечето хора от региона на Мраморно море много точно си спомнят трагичната нощ отпреди 20 години, когато загиват 18 300 души, близо 50 000 са ранени, 285 000 остават без покрив над главите. Епицентърът на земетресението от 17 август 1999 г. се намира в Измитския залив, на около 100 км от Истанбул, напомня Дойче веле.Тогава в Мраморно море се образува цунами. Според Марко Бонхоф, това може да се случи и в бъдеще.\"Да, съществува такава опасност. Само че това цунами няма да достигне измеренията на онези, които се разразиха в Япония и Суматра. Защото земните пластове в Турция се движат хоризонтално, т.е. те се разминават, а цунами възниква само при вертикални движения, когато морското дъно потъва надолу или се надига. Независимо от това при ново земетресение в региона на Мраморно море морските вълни могат да достигнат до шест метра височина и да нанесат щети в близост до крайбрежието. Големият проблем обаче са трусовете и прякото им отражение върху сградите.\" - предупреждава експертът.По думите му се очаква разрушенията да доведат до десетки хиляди жертви.\"Системата за ранно предупреждение се задейства в момента, в който земята започне да се тресе. Тя би трябвало да даде възможност за подготвителни мерки преди мощните сеизмични трусове да достигнат града. В Истанбул предпоставките за подобна система за ранно предупреждение са много лоши, защото регионът на земетръса се намира буквално пред вратите на града. За подготвителни мерки остават не повече от 2 до 6 секунди преди големите трусове. Предупреждението просто няма да бъде възможно. Ето защо властите препоръчват по време на земетресението хората да останат по домовете си - заставайки в рамките на вратите, под масите, под леглата. И когато трусовете отминат, бързо да напуснат домовете си, защото има опасност трусовете да се повторят.\" - казва още сеизмологът.", "date": "2019.08.18", "title": "Сеизмолог: Вероятността от мощен трус в Истанбул е 70%  "}
{"url": "https://news.bg/world/terorist-izbi-desetki-i-rani-stotitsi-na-svatba-v-kabul.html", "text": "Най-малко 63 души са убити и 182-ма са ранени при взрив на сватба в афганистанската столица Кабул, съобщи хуманитарната организация Emergency.Липсват официални данни, но на сватбеното празненство са присъствали над 1000 души.Според афганистанското вътрешно министерство, засега не е ясно каква причината за взирва.По данни на агенция AP, терорист-самоубиец се е самовзирвил сред празнуващите.Това е 17-ият терористичен акт в Кабул от началото на 2019 г. При предишните 16 нападения бяха убити най-малко 113 души, пострадаха над 700.Агенция dpa обаче отбелязва, че Кабул обикновено занижава броя на жертвите в официалните данни за терористичните актове.", "date": "2019.08.18", "title": "Терорист изби десетки и рани стотици на сватба в Кабул"}
{"url": "https://news.bg/int-politics/es-prizova-za-spazvane-na-choveshkite-prava-v-honkong.html", "text": "Във връзка с протестите в Хонконг ЕС призова към сдържаност, предаде Дойче веле.\"Много е важно страните да действат сдържано, да не прибягват към насилие и да предприемат необходимите мерки за деескалация на ситуацията\", заяви еврокомисарят по външните работи Федерика Могерини от името на 28-те държави от общността.Тя изтъкна необходимостта от всеобхватен диалог между страните в конфликта.\"Основните свободи, включително правото на мирни събрания, както и ЕС призова за спазване на човешките права в Хонконг. Високата степен на независимост на Хонконг в съответствие с принципа \"една страна - две системи\", са заложени в основния закон и международните договори, и трябва да се спазват\", подчерта Могерини.На 9 август се навършиха два месеца от началото на протестните действия, породени от проектозакона, позволяващ екстрадиране в Китай. Въпреки че той демонстрантите продължават да настояват за окончателната му отмяна, както и за оставката на ", "date": "2019.08.18", "title": "ЕС призова за спазване на човешките права в Хонконг"}
{"url": "https://news.bg/bulgaria/tleeshtoto-smetishte-obgazi-svishtov-gasiha-go-tsyala-nosht.html", "text": "Обстановката в Свищов се нормализира, след като през тази нощ голяма част от града беше обгазена от продължаващото да тлее градско сметище с площ от 50 декара. Няма замърсяване на въздуха, увериха от местната власт.Днес пожарникари и доброволци от областта продължават с гасенето на  сметище, предаде БНР.Гъстият дим и задушливата миризма, които снощи обхванаха града, породиха напрежение, но обстановката вече е овладяна, увери кметът Генчо Генчев.\"Обстановката към този момент е спокойна, но снощи до късно имаше напрежение в град Свищов относно задимяването. Всички екипи на пожарната, на доброволците, водоноски, трактори работиха цяла нощ и в момента продължават да работят и да обливат тези участъци, които продължават силно да димят. Днес ще се включат още екипи от Велико Търново.\" - посочи кметът.Автоматичната станция за контрол на въздуха в Свищов през нощта не е отчела превишаване на пределно допустимите стойности на измерваните замърсители.Горящото сметище е закрито преди няколко години. На него са депонирани близо 360 хиляди кубически метра отпадъци.", "date": "2019.08.18", "title": "Тлеещото сметище обгази Свищов, гасиха го цяла нощ"}
{"url": "https://news.bg/int-politics/times-tvardiyat-brekzit-oznachava-nedostig-na-goriva-hrani-i-medikamenti.html", "text": "Ако Великобритания излезе от ЕС без споразумение, ще страда от недостиг на горива, хранителни продукти и медикаменти, пише в. \"The Sunday Times\" с позоваване на секретни правителствени документи, носещи кодовото име \"Овесарка\".Кодовото название \"Овесарка\" (вид птица) се използва от британското финансово министерство за координиране на действия с други правителства при непредвидени обстоятелства след излизането на кралството от общността.В документите се казва, че Брекзит без сделка означава риск от криза в работата на пристанищата, твърда граница с Ирландия, нарастване на социалните разходи, подчертава изданието.Безпрецедентното изтичане на документи, съставени от британското правителство, разкрива конкретни пропуски в планирането на реакциите при непредвидени обстоятелства, които биха възникнали при хипотезата за твърд Брекзит.Например, 85% от товарните коли, прекосяващи Ламанша, \"може да се окажат неподготвени\" за преминаването на френската митница. Това може да доведе до прекъсвания в работата на пристанищата. Има опасност те да продължат до три месеца - докато се регулира транспортният поток.Британското правителство смята също, че при липса на споразумение  планираните мерки за избягване на проверките по границата между Ирландия и Северна Ирландия ще се окажат невъзможни за осъществяване - това вероятно ще доведе до твърда граница.", "date": "2019.08.18", "title": "Times: Твърдият Брекзит означава недостиг на горива, храни и медикаменти"}
{"url": "https://news.bg/bulgaria/uspenie-na-sv-ivan-rilski-2.html", "text": "Днес е църковният празник Успение на св. Йоан Рилски Чудотворец. Той е почитан като най-великия български светец, небесен покровител на България и застъпник на народа ни пред Бога.Земният му път преминава по времето на княз Борис и сина му Владимир, на цар Симеон и сина му Петър - време на широко разпространение на християнството в пределите на България.Св. Йоан Рилски е роден около 876 г. в село Скрино, Дупнишко. Умира на 18 август 946 г. на 70-годишна възраст.Приживе избира трудния път на отшелничеството. Дните му минават в пост и молитва. Около него се събират последователи, които образуват монашеско братство. Преди да напусне този свят, св. Йоан написва завет към своите ученици и към целия народ, който и днес звучи поучително: \"Ако ли се намери някой измежду вас, който сее плевели, раздори и други съблазни, такъв веднага го отстранете от вашето събрание, за да не обърне това в разяждаща живеница и да не се разпространи злото между добрите.\"След смъртта му неговите ученици пренасят тленните му останки от Рилската обител в древния Средец.През 1183 г. мощите са отнесени в Унгария, но скоро след това отново са върнати. През 1195 г. цар Асен I тържествено пренася мощите на св. Йоан Рилски в Търново, където те остават почти три столетия. През 1469 г. реликвата е върната в Рилския манастир.Почитан е като общобългарски светец, но славата му се разнася в Русия и по целия Балкански полуостров.Днес Рилският манастир - най-голямата и почитана българска светиня, отбелязва своя храмов празник.", "date": "2019.08.18", "title": "Успение на св. Иван Рилски"}
{"url": "https://news.bg/economics/veshtayat-nastapvaneto-na-nova-ikonomicheska-kriza.html", "text": "\"Има много показатели, които показват, че започва да настъпва нова икономическа световна криза\", предупреди старши изследователят от Института за пазарна икономика (ИПИ) Петър Ганев пред Нова телевизия.По думите му идва нова криза, но тя винаги идва в период от около 10 години. В икономическия цикъл винаги има нагоре и надолу, но ние си правим кризата, защото имаме такава финансовата политика, с която винаги помпаме растежа, посочи Ганев.\"Сами провокираме кризата, за да ни удря през даден период по-тежка криза\", категоричен беше старши изследователят от ИПИ.Според Ганев кризата идва малко по-късно при нас, отколкото в Европа, защото нямаме вътрешна причина да се сринем. Първо трябва да стане там и тогава да се пренесе при нас, но ние трябва да направим така, че да бъдем готови за икономическата криза, подчерта старши изследователят от ИПИ.Въпреки казаното, Ганев похвали структурата на икономиката ни, като тя била много по-добра отпреди 10 години, но при една криза се очаква износът ни да бъде ударен.Той призова хората когато знаят, че има несигурност, трябва да бъдат по-внимателни. За да стане ясно какво иска да каже, Ганев даде пример с това, че \"тогава когато купуваш втори апартамент, не ти трябва и няма да живееш в него, ще има проблеми, но ако си купуваш апартамент, в който ще живееш и ще си плащаш ипотеката, няма да бъде проблем\".\"Животът не спира с една криза, животът си течеше дори и през 1997 година при хиперинфлацията\", каза още Петър Ганев и призова да се разграничават нормалните житейски решения и крайно спекулативните.От своя страна Атанас Пеканов, икономист и преподавател по икономика в Австрийския университет, коментира, че икономическият цикъл редува периоди на бум, но не трябва да гледаме острани, а да помислим за мерките и поуките, които сме си извадили от последната икономическа криза от 2009 г.Не се знае накъде ще тръгнат нещата и за това е важно да мислим какво научихме от последната икономическа криза, посочи Пеканов. Според него в момента сме на един кръстопът и световната икономика е като в книгата на Чарлз Дикенс \"Повест за два града\" - беше най-доброто време, беше най-лошото време.", "date": "2019.08.18", "title": "Вещаят настъпването на нова икономическа криза"}
{"url": "https://news.bg/comments/kakvo-iskat-meditsinskite-sestri.html", "text": "Какво искат медицинските сестри - нов Закон за съсловните организации, автономен синдикат, да блокират системата, по-високи заплати, да бъде върната на работа уволнената Мая Илиева?Ако попитат премиера (защото накрая всички него питат), най-вероятно ще отговори, че нямат основание да протестират, защото правителството си е свършило работата - \"ние дадохме едни 30 милиона\", \"ние дадохме едни 50 милиона\".Дадохте, но сестрите не ги видяха. Освен ако увеличение от 75 лв. може да се сметне за постижение и то не за всички. Защото тези милиони потънаха в множеството задължения, които общинските и държавните болници трябваше да покрият, за да могат да функционират що-годе нормално, да са в състояние да лекуват пациенти, които да им носят приходи от недофинансираните клинични пътеки. Иначе няма как да гарантират поне санитарния минимум на заплатите на работещите в тях медицински специалисти.Освен 900 лв. основна заплата за медицинските сестри, от здравното министерство обещаха да изготвят проект за нов Закон за съсловните организации, в частта, която касае медицинските специалисти. След като това не се случи, омбудсманът Мая Манолова се запретна и набързо написа един.Практиката е показала, че нейният екип може да пише законопроекти за срокове, за които парламентаристите ни не могат и да мечтаят. Този стахановски маниер на работа обаче дава противоречиви резултати - да си спомним какво стана след приемането на законовите промени вследствие протестите на майките на деца с увреждания. Ей къде е първи септември, когато влиза в сила нов начин за предоставяне на лична помощ, който обаче ще се осъществява срещу удръжка от други помощ за нуждаещите се. И не е само това. Та по законопроектната дейност на омбудсмана трябва да имаме едно наум.А има ли смисъл от нов Закон за съсловните организации? Вероятно, тъй като еманципирането на отделните медицински специалисти ще помогне да се улови спецификата на работата им и да се прилага индивидуален подход при оценката на вида и условията на труд.Да се блокира системата? Това със системата вече сме го виждали. Майките на деца с увреждания я блокираха месеци наред. След дълги блокади и спорове за приоритетите на движението \"Системата ни убива\" в крайна сметка се разцепиха. Недоволните от постигнатото след толкова преговори с две министерства и личен ангажимент от премиера, не намаляха.Вариант ли е автономният синдикат? Сигурно сега изглежда като примамлива перспектива. Още повече, че съществуващите синдикати имат съмнителна ефективност и са заети основно с това да си подливат вода един на друг. Да припомним, че след като КНСБ оттегли доверието си от своя представител в Аджъбадем Сити Клиник Болница Токуда Мая Илиева и тя беше уволнена, от КТ \"Подкрепа\" веднага се обявиха в нейна защита. Макар че едва ли щяха да бъдат толкова съпричастни, ако им се беше наложило те да търпят соловите й акции като техен синдикален представител в здравното заведение.Защото тази медицинска сестра е \"таралеж в гащите\". Твърде инициативна е за флегматичните синдикални мастодонти, от години създава проблеми и затруднява диалога с ръководствата на здравното заведение, което на всичко отгоре е и частно. В този смисъл как да не ти се прииска да ѝ затвориш \"голямата уста\" и да си гледаш рахатлъка? На кой синдикат му трябват такива местни лидери?Имаше ли право частната болница да уволни Мая Илиева? Сигурно, щом го е направила, давайки си сметка за последствията върху имиджа на лечебното заведение. Медицинската сестра най-сетне е осигурила убедително законово основание на ръководството да го направи, след 12 години на конфликти по собствените ѝ думи. Защото да снимаш, докато колегите ти се опитват да реанимират пациент, не изглежда много милосърдно, дори да е с цел да покажеш неадекватните условия на работа в отделението.Сега съсловието на медицинските сестри организира протести по места, солидарно с един от най-революционно настроените си членове, за да бъде върнат на работа. Едва ли на Мая Илиева ѝ се връща в тази болница, освен ако не страда от мазохизъм. Никой не я иска там, както става ясно от признанията ѝ в социалните мрежи. Тя се чувства предадена дори от хората, които доскоро са ѝ били приятели. Мая Илиева се е захванала със синдикална дейност, а за това има нужда само от автономен синдикат, не от болница.И да си дойдем на думата за заплатите. Ниски са. Едва ли някой ще оспори. И едва ли някой ще се засили към тази специалност при перспективата за оскъдно възнаграждение на труда му. Призна го и здравният министър, който изчете статистиката, според която средно на сестра се пада по един лекар.Министърът констатира \"дисбаланса\", предложи да се оказва помощ по места с болногледачи и здравни асистенти и прехвърли топката на директорите на болници, които трябвало да осигурят обещаното по-високо заплащане на медицинските сестри отпреди година. На всички е ясно, че в една общинска болница това няма как да стане.Трудно е дори за държавните болници от ранга на педиатричната \"Проф. Иван Митев\", където също протестираха доскоро. При това протестираха лекарите. И на тях им дадоха \"едни милиони\", но не изпълниха искането за специален статут на здравното заведение. Затишието там е временно. До следващото натрупване на задължения.Колко важни са сестрите могат да обяснят и в Националната кардиологична болница, където здравните грижи са толкова специфични, че обучението на една реанимационна сестра, която се грижи за новородени и малки деца със сърдечни малформации, продължава с години. Неотдавна от болницата предупредиха, че е възможно да спрат да приемат пациенти, точно заради дефицита на обучени медицински сестри.На 11 септември медицинските сестри ще протестират пред парламента. Дали ще го блокират задълго, предстои да разберем. Напоследък блокадите са най-ефективният метод за постигане на някакъв ефект. Опитът показва, че \"някакъв\" не е непременно желаният. Ако разграничат рационалните искания от емоционалните, може и да успеят.Много протестни движения са тръгнали от социалните мрежи, но малко от тях наистина са имали ефект. Защото когато искаш нещо, трябва да формулираш аргументите си професионално и хладнокръвно. Емоциите увличат и консолидират, но са слаб противник, когато трябва да бориш Системата.Изобщо, само с \"Не на страха\" не става. Трябва си капацитет. Това неведнъж е доказано.", "date": "2019.08.18", "title": "Какво искат медицинските сестри?"}
{"url": "https://news.bg/politics/vmro-iskat-premahvane-na-sakratenoto-sadebno-sledstvie-i-kastratsiya-pri-iznasilvane.html", "text": "ВМРО искат премахване на съкратеното съдебно следствие, което водело до намаляване на присъдите при тежки престъпления. Също така поставят на фокуса на обществото и химическата кастрация като наказание при изнасилване, педофилия и други сексуални извращения.Позицията на ВМРО - Българско национално движение идва след , извършено от човек, който не се вписва в нормите на нормалното съвременно българско общество.\"Случаят с жестокото изнасилване и последвало убийство на 7-годишната Кристин в село Сотиря не бива да остане просто поредният абзац от дългата сводка с престъпления извършени от маргинални субекти. Това е симптом за сериозността на проблема, за който ние от ВМРО говорим от години\", настояват войводите.Припомнят много дългия списък с придобилите публичност подобни нечовешки зверства:-  във Велико Търново, убита от рецидивист, който беше излязъл от затвора няколко дни преди това - съден по бързото производство за убийство със споразумение с прокуратурата и пуснат преждевременно;-  в Русе, изнасилена и убита от циганин, който сключи споразумение с прокуратурата;- 23-годишната жена, изнасилена и ограбена от алжирец до Конната база в София;- Изнасиленото и пребито непълнолетно момиче от с. Хайредин, община Козлодуй;- Бившият учител по музика в Казанлъшко училище, който системно изнасилвал 13 годишната си дъщеря и т.н и т.н.От ВМРО припомнят и десетките известни случаи на възрастни жени, с които не веднъж са \"се гаврили подобни изверги\", както и изнасилванията на момчета, последното от които беше в квартал \"Секирово\" на Раковски, където \"непълнолетни цигани се гавриха, блудстваха и изнасилиха 12-годишно момче\".\"Нечовешки акт, ненормално и подчертаващо сериозността и мащабите на проблема деяние, свързано с несоциализираните маси от обществото. А всъщност това съвсем не са всички безчинства, побоища, размирици и убийства, които скандализираха България последните месеци\", посочват войводите.От ВМРО са категорични, че подготвените от тях промени в НПК за отпадането на съкратеното съдебно следствие, с което се намаляват присъдите с до 1/3, трябва да бъдат приети, особено при подобни тежки престъпления. Според тях това само води до регресия при престъпниците, които след 10 години се озовават на улицата и изнасилват и убиват пак.\"Категорични сме, че института на неизбежната отбрана също трябва да бъде разширен и внедрен в наказателната юриспруденция максимално бързо и отваряме за дебат въвеждането на химическата кастрация при изнасилвания, блудства и други сексуални посегателства - практика, която отдавна се прилага в други държави\", настояват още от управляващата партия.Също така повдигат отново и темата за правомощията на органите на реда. Полицаите и военнослужещите трябвало да имат самочувствието, че са защитени от държавата и гражданите при изпълнението на служебните си задължения.\"С риск да бъдем отново охулени от пролибералните среди и защитниците на човешките права от средите на НПО-сектора, ние няма да отстъпим от исканията си, които отстояваме от години и за които днес сме категорични, че българското общество е узряло и ги подкрепя\", посочват още войводите.", "date": "2019.08.18", "title": "ВМРО искат премахване на съкратеното съдебно следствие и кастрация при изнасилване"}
{"url": "https://news.bg/world/izraelski-voynitsi-ubiha-trima-palestintsi-kray-ogradata-s-gaza.html", "text": "Израелски сили са открили огън по група въоръжени палестинци, след като те са се опитали да прекосят границата с Газа и да влязат в Израел. Това обявиха израелските военни, като палестински медици уточняват, че трима от мъжете са били убити, съобщават световните информационни агенции.\"Войници от израелските въоръжени сили забеляха няколко въоръжени заподозрени в близост до оградата за сигурност в северната част на Ивицата Газа. Щурмови хеликоптер на израелските въоръжени сили и танк стреляха по тях\", се посочва изявление на военните на Израел.Палестинските медици уточниха, че са откарали три тела от мястото на инцидента, а служители на болница в Газа заявиха, че четвърти мъж е бил ранен.Инцидентът е станал тази нощ, малко след като са били изстреляни три ракети от Газа към Израел, като една от тях се е приземила в град близо до границата.Засега няма коментар от нито една от основните въоръжени групировки в Газа. Няма ранени израелски граждани.", "date": "2019.08.18", "title": "Израелски войници убиха трима палестинци край оградата с Газа"}
{"url": "https://news.bg/int-politics/13-arestuvani-pri-protesti-na-kraynodesni-i-antifashisti-v-portland.html", "text": "Полицията е арестувала най-малко 13 души и е иззела метални пръти, спрейове и други оръжия при протести на крайнодесни групи и контрадемонстрации на антифашисти в американския град Портланд, съобщава \"Асошиейтед прес\".Стотици протестиращи от крайната десница и антифашистки контрадемонстранти се събраха в центъра на Портланд, щата Орегон.Властите затвориха мостове и улици, за да се опитат да разделят вражески настроените една към друга групи, като сблъсъците до голяма степен са били предотвратени.\"Това беше динамично събитие с демонстранти, които често се преместваха от една част на града в друга\", коментира кметът Тед Уилър по време на пресконференция.Към ранния следобед тамошно време повечето крайнодесни групи са били напуснали района през моста в центъра. Полицията е използвала служители на мотоциклети, които са били с екипировка за борба с безредици, за да попречи на облечените в черно и носещи маски и каски антифашисти да ги последват.Но стотици хора са останали в центъра и в близките улици, като е имало сблъсъци през целия ден. Полицията е обявила събиране на предимно леви протестиращи близо до сградата на съда като \"гражданско нарушение\" на обществения ред и е разпоредила на хората да напуснат.Говорителят на местната полиция посочи, че в един момент по улиците е имало около 1200 души, но този брой е спаднал в течение на деня.Шестима души са получили леки наранявания.От полицията уточниха, че са иззели оръжия, включително щитове, от множество групи, докато са се събирали по течението на река Уиламет, която преминава през града.", "date": "2019.08.18", "title": "13 арестувани при протести на крайнодесни и антифашисти в Портланд"}
{"url": "https://news.bg/crime/ostanki-na-dve-tela-sa-otkriti-kray-sofiyskoto-selo-negovan.html", "text": "Разчленено тяло на жена е било намерено край софийското село Негован, съобщиха от пресцентъра на МВР. В хода на процесуално-следствените действия в днешния ден екипите на СДВР са открили останки и на второ тяло.Уточнява се, че вчера към 18 часа местен жител е подал сигнал за открит череп в близост до водоема на селото. При извършения от полицаи първоначален оглед е било установено, че намереният череп е човешки, открити са и останки от тяло.Основната версия е убийство. Тялото на жената е било в бидони и найлони. Отрязани са главата и крайниците. Тялото обаче е силно разложено и самоличността на човека все още не е установена. Тялото на мъжа, е намерено край Негован този следобед. По останките има следи, които потвърждават версията за убийство, съобщава БНР.Криминалисти не изключват мъжът да е бил застрелян и след това тялото му да е изхвърлено край водоема до селото. Разследва се връзка между намереното тяло и в същия район труп на жена. Полицията работи по всички версии и предстои да се назначат експертизи, които да установят самоличността на убитите.Полицията преглежда профилите на безследно изчезналите хора в последните години, дали откритите тела не съвпадат с някои от тях. Според МВР и в двата случая става въпрос за убийство.Убийcтвaтa ca извършeни прeди oкoлo мeceц, зaщoтo тeлaтa ca cилнo рaзлoжeни. Нa мяcтo ca приcтигнaли вoдoлaзи, кoитo търcят oщe ocтaнки в eзeрoтo дo Нeгoвaн, съобщава БНТ.", "date": "2019.08.18", "title": "Останки на две тела са открити край софийското село Негован"}
{"url": "https://news.bg/culture/razhodka-iz-rodnata-kashta-na-golemiya-aleko-konstantinov.html", "text": "Над 8 хиляди души всяка година посещават музея в родната къща на Алеко Константинов в Свищов.За да видят уникалната по рода си колекция от вещи и бит, запазили духа на великия български писател и общественик, любопитни посетители идват специално чак от Бразилия, Тайван, различни африкански държави, както и от целия Европейски съюз.Къщата на Щастливеца е построена от баща му Иваница Хаджиконстантинов през 1861 г. Сградата е образец на богатите частни домове по това време - разгъната на два етажа, просторна, с широк двор и впечатляваща гледка към река Дунав, припомня БГНЕС в репортаж.Още през 1911 г. у свищовлии се надига мнението да бъде създаден археологически музей в града, което се съчетава удачно с идеята на Класното учителско дружество родната къща на писателя да стане музей. Войните от 1912 г. до 1918 г. прекъсват осъществяването на този замисъл, но след тях - през 1919 г., е създаден Комитет за превръщане на родната къща на Алеко Константинов в къща-музей.Идеята за създаване на музей е огласена из цяла България, търси се материална и морална помощ отвсякъде и от всички. В начинанието се включва и Свищовската дружба в София, начело с най-изявените си представители - професорите Иван Шишманов и Георги Данаилов. Започва и събирането на вещи и други предмети, принадлежали на видния общественик. В издирването ентусиазирано се включват граждани, учители, ученици и членове на археологическото дружество в града.Така, след много труд, дългогодишните очаквания на свищовлии се сбъдват. На 15.05.1926 г. музеят е официално открит за гражданите. Музият на Алеко в Свищов, наред с тези в София, Пловдив и Варна, е един от малкото държавни музеи в страната до 1944 г.През 1979 г. домът на писателя-хуморист става мемориален музей. В северната половина на втория етаж е направена впечатляваща възстановка на подредбата в богата търговска къща от втората половина на ХІХ в. Неслучайно в началото на Руско-турската война от 1877-1878 г. в нея на два пъти отсяда руският император Александър ІІ. Тя е и мястото, избрано за седалище на първото гражданско управление в България, начело с Найден Геров, в което 14-годишният Алеко Константинов е писар.Подредбата в дома на Алеко е запазена така, както когато в къщата е живял за кратко Александър II.Руският император отсяда в дома при третото си посещение в България по време на освободителната Руско-Турска война, на 14 юли 1877 г. При пристигането на императора, входът на къщата е украсен с голям венец от живи цветя, държан от четири момичета в национални носии.От балкона на бащината къща на Алеко императорът наблюдава преминаването на руските войски по моста през Дунава. Малкият Алеко присъства на тази сцена, което оставя светъл спомен в душата му и поражда обич към всичко руско.Оригиналната виенска мебел и предмети на бита и разкоша от онова време неусетно пренасят посетителя на музея в атмосферата на предосвобожденската епоха. В останалата част на етажа чрез снимки, книги, писма и лични вещи са показани човешките, творчески и обществени стремления на писателя.Родната къща на писателя-фейлетонист пази дрехите, пушката, с която е бил убит, както и гипсови отливки от стъпките на убийците му.На специално място в музея е изложено и сърцето на писателя, което все още пази дупката, която слага край на живота му. По ирония на съдбата, Алеко е убит по погрешка.Писателят загива при неуспешен атентат срещу съпартиеца му Михаил Такев. На 23 май ( или 11 май по стар стил) 1897 година двамата са в Пещера, където Такев е роден, и откъдето е избран за народен представител. Участват в тържествата за деня на свети Кирил и Методий. Вечерта на същия ден двамата потеглят с файтон за Пазарджик, като по пътя спират за известно време в село Радилово. Жителите на Пещера и Радилово имат отдавнашен спор за собствеността на гори и общински мери, като на моменти спорът е прераствал в насилие. Във връзка с този конфликт група жители на Радилово, начело с кмета от Народната партия Петър Минков, решават да убият Такев. Такев и Алеко Константинов напускат Радилово след 22 часа. В землището на съседното село Кочагово (днес Алеко Константиново) радиловчаните Милош Топалов и Петър Салепов стрелят по файтона им с пушката на радиловския кмет Здравко Игнатов, при което убиват Алеко Константинов. По-късно Минков, Салепов и Топалов са осъдени на смърт, като присъдата на Салепов, който е непълнолетен, е заменена с 15 години затвор.", "date": "2019.08.18", "title": "Разходка из родната къща на големия Алеко Константинов"}
{"url": "https://news.bg/politics/valeri-simeonov-iska-razgovor-s-partnyorite.html", "text": "Лидерът на НФСБ Валери Симеонов ще инициира в близките дни Коалиционен съвет.Нови преговори с ГЕРБ и нов формат на патриотичната коалиция между НФСБ и ВМРО, смята да поиска Валери Симеонов, цитиран от Нова телевизия. Депутатът и бивш вицепремиер вижда сериозни проблеми в икономиката на страната, които налагали спешни разговори с партията на Бойко Борисов.Държавата не върви на добре, според Симеонов и изброи кризата в енергетиката с цените за бизнеса, с африканската чума по свинете, туризма, където българското Черноморие прилича на \"оглозган от мутрите кочан царевица\".Симеонов е обезпокоен от позициите, които ДПС си връщат в управлението на държавата.\"ДПС, за съжаление, доста мащабно възвръща позициите, които беше загубила точно по времето на Цветанов и интересно ми е какъв ще е резултатът от местните избори сега в тези смесени райони\", каза Симеонов.Симеонов намекна и за евентуална нова патриотична коалиция, която да смени настоящата, от чието управление скоро беше изваден Волен Сидеров.", "date": "2019.08.18", "title": "Валери Симеонов иска разговор с партньорите"}
{"url": "https://news.bg/disasters/i-gartsiya-za-obsht-evropeyski-avioflot-sreshtu-pozharite.html", "text": "На фона на продължаващите разследвания в Гърция за причините, довели до големия пожар, унищожил стотици хектари гори на остров Евия миналата седмица, международните коментатори все повече обсъждат необходимостта от общ европейски авиофлот за борба с огнената стихия.Към момента гръцките власти издирват двама заподозрени за палежите на остров Евия, макар и да не се изключва вариантът огънят да е тръгнал случайно, съобщава \"\".Вчера в Атина се проведе специална церемония по награждаването на испански и италиански пилоти, подпомагали гръцките си колеги в овладяването на огнената стихия. На нея специална реч държа Никос Хардалиас, началник на гръцката служба \"Гражданска защита\". Той отбеляза, че церемонията е особено важна, тъй като поставя началото на първото активиране на спасителната програма на ЕС, насочена към подпомагане на страните членки при пожари и други природни бедствия.\"Вашият принос е доказателство за общите европейски принципи на солидарност и защита живота и имуществото на европейските граждани\", подчерта Хардалиас, изразявайки възхищение от смелостта на пилотите да се справят с \"трудния и опасен пожар\" миналата седмица.Огнената стихия, избухнала във вторник, бушува три дни, като погълна общо 2260 хектара гори. Пожарникарите бяха силно затруднени заради силните ветрове и от обстоятелството, че огънят се разпростираше на трудно достъпни терени.Идеята за общ европейски авиофлот, който да бъде използван за гасене на пожари, не е нова. Тя бе предложена първоначално през лятото на 2017 г. от тогавашния председател на Европейската комисия Жан-Клод Юнкер. Тогава причината да се заговори за този проект бяха катастрофалните горски пожари в Португалия.", "date": "2019.08.18", "title": "И Гърция за общ европейски авиофлот срещу пожарите"}
{"url": "https://news.bg/int-politics/nad-milion-i-polovina-dushi-na-miting-v-honkong.html", "text": "Най-малко 1.7 милиона души изпълниха улиците на Хонконг днес по време на поредния антиправителствен протест.Данните бяха съобщени от Джими Шам, представител на демонстрантите от продемократичното движение \"Граждански фронт за правата на човека\", цитиран от ТАСС. Той обаче направи уговорката, че е възможно демонстрантите да са много повече, тъй като все още преброяванията продължават заради масовите струпвания от залива Каусуей до бизнес центъра на Хонконг.Първоначално организаторите на митинга очакваха най-малко 300 хиляди участници в проявата. Органите на реда все още не са разпространили своите данни за броя на участниците, много от които вече започнаха да се разотиват, тъй като организаторите обявиха, че днешният протестен митинг е приключил.Само отделни групи протестиращи продължават да стоят в района на Адмиралтейството, където са концентрирани основните правителствени сгради, но  от силово разпръскването на тълпите, уточняват кореспондентите от ТАСС.Припомняме, че това е поредната, единадесета седмица от масовите протести в Хонконг, провокирани от предложени поправки в Закона за екстрадиция. Ако те бъдат приети, Хонконг ще бъде длъжен да предава на властите в Китай, Тайван и Макао свои граждани, подозирани в престъпления. Противниците на мярката смятат, че това ще са невинни хора с едно единствено провинение, че критикуват властите в трите държави.", "date": "2019.08.18", "title": "Над милион и половина души на митинг в Хонконг"}
{"url": "https://news.bg/press/ubietsat-na-7-godishnata-kristin-nay-veroyatno-nyama-da-poluchi-dozhivotna-prisada-zakonat-za-lichnite-danni-vodi-do-tsenzura.html", "text": "Схемата \"Северин\".\"Монитор\":Убиецът на 7-годишната Кристин най-вероятно няма да поучи доживотна присъдаОбвиняемият за смъртта на малката Кристин Георгиева от сливенското село Сотиря Мартин Трифонов най-вероятно ще отърве доживотния затвор по схемата \"Северин\". Това коментираха пред \"Монитор\" юристи, след като стана ясно, че 21-годишният мъж е признал вината си пред служебния защитник. Преди половин година Северин Красимиров се призна за виновен за жестокото убийство на тв водещата от Русе Виктория Маринова и така получи 30 години затвор за тежкото престъпление.\"Предполагам, че ситуацията ще бъде абсолютно същата, както в случая с делото за убийството на моята снаха Виктория. Адвокатът ще посъветва подзащитния си да прибегне към споразумение със съда, делото ще се гледа по процедурата на съкратеното съдебно следствие по чл. 371, т.2 от НПК\", коментира пред \"Монитор\" свекърът на Маринова Румен Максимов.Цензура.\"Сега\":Законът за личните данни води до цензураПромените в Закона за защита на личните данни, свързани с изискванията към журналистическите текстове, водят до цензура и трябва да бъдат отменени. Така звучат становищата до Конституционния съд на юристи, журналисти и президента Румен Радев.Спорните промени в закона, направени заради еврорегламента за личните данни (GDPR), бяха приети в началото на годината. Те стигнаха до КС по жалба на 55 депутати от БСП, след като парламентът преодоля наложеното от държавния глава вето.Конституционното дело е заради един от най-сериозните проблеми в закона - регламентацията на обработването на лични данни с журналистически цели. Законът казва, че администраторът на лични данни, т.е. медията, трябва да взема предвид за всеки отделен случай 10 фактора - естеството на личните данни, влиянието, което разкриването им ще окаже върху \"собственика\" им, и доброто му име, обстоятелствата, при които личните данни са станали известни на журналиста, и т.н.Ударници.\"Дума\":Столичната община разпродаде рекорден брой общински жилища почти на безценица. През миналата година над 320 апартамента са купени от наемателите им на преференциални цени, поне два пъти под пазарните. През 2018 г. общината е направила най-много сделки в районите \"Надежда\", където са закупени 54 жилища, \"Люлин\" - 46, \"Искър\" - 44, и \"Подуяне\" - 41. За предходните три години кметството се е отървало от други 400 жилища. През 2019 г. пък е планирано наемателите да могат да закупят още толкова.ДУМА припомня, че според общинската наредба продажната цена не може да е под данъчната оценка. В същото време общинският фонд драматично намалява и от 120 000 апартамента в началото на 90-те години се е стопил до 9000 сега.В район \"Подуяне\" например едностайните апартаменти до 50 кв. м са продадени по 26-29 000 лева. В същото време минималната цена на свободния пазар за района на подобни жилища в момента е 40 000 евро, или близо 80 000 лева.", "date": "2019.08.18", "title": "Убиецът на 7-годишната Кристин най-вероятно няма да получи доживотна присъда; Законът за личните данни води до цензура."}
{"url": "https://news.bg/weather/slanchevo-s-neznachitelna-kupesta-oblachnost.html", "text": "Първият ден от седмицата ще бъде слънчев, с максимални температури за страната в интервала 29-34 градуса, по черноморското крайбрежие - . Температурата на морската вода ще е 25 -27 градуса.За София се очаква минимална температура 13 градуса, максимална - 27 градуса.Най-висока се очаква да е температурата в Сандански - 32 градуса, а най-ниска - 12 градуса - в Шумен.Атмосферното налягане ще се задържи малко по-високо от средното за август, съобщават от НИМХ.След обяд над планинските райони се очаква .Ще духа слаб, в източните райони до умерен източен вятър.От вторник нататък ще бъде предимно слънчево, в следобедните часове в низините ще бъде отново горещо. Ще духа слаб източен вятър.. В сряда преобладаващите максимални температури ще са между 31 и 36 градуса. В сряда ще има временно увеличение на облачността, но .", "date": "2019.08.18", "title": "Слънчево, с незначителна купеста облачност"}
