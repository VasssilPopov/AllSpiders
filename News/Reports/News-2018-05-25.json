{"url": "https://news.bg/world/hilyadi-arzhentintsi-kazaha-ne-na-pomosht-ot-mvf.html", "text": "Хиляди аржентинци в петък протестираха срещу преговорите на правителството за осигуряване на кредит от Международния валутен фонд, защото го обвиняват за трудностите по време на миналата финансова криза, предаде \"Ройтерс\".Опозиционни партии, синдикати, организации за правата на човека и хора на изкуството взеха участие в похода, който премина край емблематичния обелиск на столицата Буенос Айрес, под надслов \".Протестът е последният, организирани след като президентът Маурицио Макри обяви на 8 май, че е започнал преговорите с МВФ след седмици на нестабилност на пазара.Неочакваният ход изненада инвеститорите и потуши страховете на аржентините за повторение на опустошителния икономически срив през 2001-2002 година.", "date": "2018.05.25", "title": "Хиляди аржентинци казаха \"не\" на помощ от МВФ"}
{"url": "https://news.bg/health/nzok-s-novi-iziskvaniya-za-protokolite-za-inovativni-terapii.html", "text": "Надзорният съвет на Националната здравноосигурителна каса (НЗОК) утвърди нови изисквания при издаване на протоколи за провеждане на лечение по конкретни диагнози, включени в списъка на заболяванията на НЗОК, за лечението на които се изисква експертиза.НС на НЗОК прие общо 16 нови изисквания. Те са в сила от 15 май тази година.С 12 от новоприетите изисквания се актуализират досега съществуващи такива. 4 от изискванията са напълно нови, обясняват от здравната каса.Всички промени имат за цел избора на най-добрия терапевтичен подход за конкретния пациент при индивидуалната оценка на състоянието му от водещи специалисти в областта на заболяванията.С промените НЗОК цели да се премахнат излишната административни пречки пред пациентите.Актуализираните изисквания са следните:- и . С актуализацията се създават постоянни експертни съвети, които да осигурят допълнителна експертна оценка от водещи специалисти с оглед осигуряване на необходимото лечение на пациентите, съобразно медицинските критерии. Това ще спести на пациента отлагателни решения по административни причини или непълна медицинска документация.- - допълнени са показанията в Кратката характеристика на INN Sofosbuvir и Sofosbuvir/ Ledipasvir за приложение под 18-годишна възраст при лечение хроничен вирусен С хепатит.Направена е актуализацията във връзка с разширяване на терапевтичните алтернативи поради включването на нови лекарствени продукти при: - - - - и.- - .В  е отразено допълнение, което касае диагностициран захарен диабет по време на бременност, при което не се изисква задължително 6-месечно лечение с конвенционални инсулини. Същото допълнение е отразено и в . Допълнената възможност за комбинирана терапия на лекарствените продукти, принадлежащи към инкретин базирана терапия (DPP-4-инхибитори и GLP-1 рецепторни агонисти) и SGLT2 инхибитори с базален човешки инсулин, представлява терапевтична стъпка преди пълното интензифицирано инсулиново лечение.В  е отразено допълнение, което да позволява лечението на деца над 12-годишна възраст, съобразно кратката характеристика на лекарствения продукт.Новите изисквания, утвърдени от НС на НЗОК са:-\";-", "date": "2018.05.25", "title": "НЗОК с нови изисквания за протоколите за иновативни терапии"}
{"url": "https://news.bg/world/putin-mh17-ne-e-svalen-s-ruska-raketa.html", "text": "Президентът на Русия Владимир Путин заяви, че падналият в Източна Украйна пътнически самолет с полет MH17 на Малайзийските авиолинии не е свален с руска ракета, информира \"Ройтерс\".Путин отхвърли заключението на холандски разследващи, че при атаката е използвана руска система за противовъздушна отбрана.По-рано днес Холандия и Австралия официално обвиниха Русия, че стои зад свалянето на самолета. Вчера воденото от Холандия международно разследване заключи, че ракетата е на руските въоръжени сили. Москва пък контрира, че въпросната ракета за МH17 е утилизирана след 2011 г.Запитан на икономически форум в Санкт Петербург дали руска ракета е свалила самолета, той отговори: \"Разбира се, че не\".Руският лидер добави, че Москва не може напълно да се довери на разкритията на Холандия, защото Русия не е участвала в разследването.Путин коментира и други думи.Той предупреди, че излизането на САЩ от ядреното споразумение с Иран може да предизвика опасна нестабилност и да доведе до поява на нови заплахи към Израел, ако Ислямската република възобнови ядрената си програма, информира АП.\"Не можем да оправим нещата със Северна Корея. Искаме ли друг проблем със същия мащаб\", попита той на бизнес форума.Държавният глава подчерта, че американската администрация при Барак Обама е изиграла ключова роля на преговорите с Иран и подчерта, че драстичната промяна на американската политика подчертава рисковете за световната стабилност.\"\", предупреди Путин.С усмивка Путин заяви, че Русия може да защити Европа, ако противоречията със САЩ за Иран се увеличат.\"Не се тревожете, ние ще ви помогнем да си гарантирате сигурността\", изтъкна той. Макрон отговори, че Франция и съюзниците сами могат да си помогнат.", "date": "2018.05.25", "title": "Путин: MH17 не е свален с руска ракета"}
{"url": "https://news.bg/crime/ostaviha-v-aresta-turskiya-tiradzhiya-vinoven-za-katastrofata-s-reys-na-trakiya.html", "text": "Софийският районен съд остави в ареста тираджията от турски произход Гьокхан Кахриман, който е отговорен за  от сряда, 23 май.Припомняме, вчера  за причиняване на средна телесна повреда на 12 души. Вчера той призна, че е заспал зад волана на тежкотоварния камион.Днес съдът реши мъжът да остане зад решетките, защото няма адресна регистрация в България. Ако бъде пуснат на свобода, има вероятност той да се укрие според магистратите.Решението подлежи на обжалване.Припомняме и че до катастрофата се стигна, след като тирът, управляван от Гьокхан Кахриман, удря отзад автобуса от градския транспорт в София, движещ се по линията към село Горни Лозен. , двама от които сериозно и с опасност за живота.Пострадалите пътници вече са в стабилно състояние.Според прокуратурата турският тираджия не е спазил правилата за движение по пътищата, като по този начин е застрашил живота на 12 души, съобщи Нова.Ако бъде признат за виновен, чужденецът може да получи присъда от 1 до 6 години затвор.", "date": "2018.05.25", "title": "Оставиха в ареста турския тираджия, виновен за катастрофата с рейс на \"Тракия\""}
{"url": "https://news.bg/world/raneni-pri-strelba-v-amerikansko-uchilishte.html", "text": "Най-малко двама души са били ранени при стрелба в училище в Ноблсвил, северно от Индианаполис, американския щат Индиана, предаде АП.Един от пострадалите е дете.Съобщава се, че трагедията се е разиграла в Noblesville West Middle School.Полицията обяви, че е задържала стрелеца.По-късно стана ясно, че той е ученик от същото училище. Поискал да излезе навън по време на час, след което се върнал въоръжен и открил огън. ", "date": "2018.05.25", "title": "Ранени при стрелба в американско училище "}
{"url": "https://news.bg/world/tsipras-makedontsite-nyamat-nishto-obshto-s-aleksandar-makedonski-korenite-im-sa-slavyanski-i-albanski.html", "text": "Корените на македонците са славянски и албански. Това заяви премиерът на Гърция Алексис Ципрас, цитиран от B92.\"Техните корени са славянски и албански, те го признават\", каза той.Според него македонците нямат нищо общо с Александър Македонски и с тези исторически корени.Ципрас каза, че провеждащите се преговори с Македония в Ню Йорк са \"критични\" и \"деликатни\".Той смята, че ще бъде \"голяма победа\" за Гърция, ако бъде прибавено определение пред името \"Македония\".\"Защитаваме национална позиция\", отбеляза той след среща с кмета на Солун.", "date": "2018.05.25", "title": "Ципрас: Македонците нямат нищо общо с Александър Македонски, корените им са славянски и албански"}
{"url": "https://news.bg/bulgaria/joncheva-prizova-vseki-da-nosi-otgovornost-za-delata-si-no-razbira-ermenkov.html", "text": "Критика за начина, по който е поднесена информацията, но и разбиране. Така Елена Йончева коментира през БНТ казуса около статуса във фейсбук на депутата от БСП Таско Ерменков, свързан с чистотата на питейната вода в София.Според нея, това не е бил правилният начин. В същото време обаче, самата тя подава сигнали за водата в Хасково, припомня депутатът. Тази информация е била крита 5 месеца и жителите са научили от медиите.Тя припомни също така, че въпреки парламентарната комисия по въпроса, в части от Хасково водата е все още забранена не само за питейни, но и за домакински нужди.Червеният депутат коментира и други актуални въпроси.Оставка или извинение от премиера Бойко Борисов очаква Йончева. Това заяви тя, цитирана от БНТ.Според нея победата й в съда е била сигурна, ясно е било, че думите на премиера Борисов, заради които той е бил изправен пред съда, са насочени към нея.Припомняме, че с \"Тази сума ще дарим на кампанията \"Повече българчета за България 2018\", обеща Йончева.", "date": "2018.05.25", "title": "Йончева призова всеки да носи отговорност за делата си, но разбира Ерменков"}
{"url": "https://news.bg/regions/bezplaten-internet-na-obshtestveni-mesta-vav-vidin.html", "text": "Община Видин е сред първите български общини, които са кандидатствали по проекта WiFi4EU на ЕК за безплатен достъп до безжичен интернет на обществени места, съобщи bTV.Припомняме, всяка община в България имаше право да кандидатства по проекта на ЕК за получаването на един ваучер за целия период на инициативата. Общините ще се избират по реда на подаване на кандидатурите.Процедурата за кандидатстване приключи на 15 май.В края на месец март българският еврокомисар с ресор цифрова икономика и цифрово общество Мария Габриел заяви, че към посочената дата по програмата са се регистрирали 7 502 общини в ЕС. Сред тези общини има 193 български общини.Всяка държава членка на ЕС ще има право на 15 ваучера.Целта на инициативата WiFi4EU е до 2020 г. да бъде осигурен безплатен достъп до безжичен интернет на най-посещаваните обществени места във всяко село и всеки град в Европа.", "date": "2018.05.25", "title": "Безплатен интернет на обществени места във Видин"}
{"url": "https://news.bg/politics/borisov-otiva-parvo-v-kiev-posle-v-moskva.html", "text": "Премиерът Бойко Борисов ще посети Хърватска и Украйна. Посещението на министър-председателя там ще бъде преди визитата му в Русия, която ще бъде на 30 май.В събота Борисов ще посети столицата на Хърватска Загреб, където ще разговаря с премиера на страната Андрей Пленкович.Очаква се двамата да обсъдят напредък на проектите, стартирали по време на Българското председателство на Съвета на ЕС, които целят сближаване на страните от Западните Балкани.В Загреб Борисов ще открие паметник на патриарха на българската литература Иван Вазов в парка Бундек. Паметникът е символ на историческите връзки между България и Хърватия, съобщиха от пресцентъра на МС.Борисов отива на 26 май, събота, и в столицата на Украйна Киев. Там премиерът ще се срещне с президента на страната Петро Порошенко и премиера Володимир Гройсман.На срещите си с лидерите на Украйна Борисов ще обсъжда с тях задълбочаването на контактите между двете страни. Очаква се двете страни да обсъдят и актуалните външнополитически въпроси. В неделя, 27 май, премиерът ще присъства и на церемонията по откриването на мемориалната плоча на Димитър Пешев в Киев.", "date": "2018.05.25", "title": "Борисов отива първо в Киев, после в Москва"}
{"url": "https://news.bg/regions/za-problemi-v-noviya-ustroystven-plan-na-tsarevo-preduprezhdavat-ekolozi.html", "text": "Проектът на Общ устройствен план на Царево предвижда строителство върху част от дюните на плажа, предаде БНР. За това предупредиха еколози. Мирослава Петрова от Сдружение \"Да запазим Корал\" счита, че настоящият вариант е по-щадящ по отношение на урбанизираните територии. \" \", заяви тя. Според нея, по този начин е заложена бомба в бъдещия устройствен план, защото по Конституция дюните са публична държавна собственост, върху тях не може да се строи, те не могат да бъдат докосвани. Те са природни забележителности. Тя припомни и казуса \"Корал\".\"Дали ще ни стигне цял един живот да осветляваме гафовете, които би могъл да съдържа подобен устройствен план?\", пита Петрова.", "date": "2018.05.25", "title": "За проблеми в новия Устройствен план на Царево предупреждават еколози"}
{"url": "https://news.bg/crime/shefat-na-kat-blagoevgrad-ostava-v-aresta.html", "text": "Окръжният съд в Благоевград остави шефа на КАТ-Благоевград Данаил Стоицов в ареста за постоянно.Заседанието се гледаше при закрити врата, защото пред съдията Атанас Маскръчки постъпиха молби от адвокатите на обвинените, че те не искат да бъдат снимани. Защитата се позовава на , който влиза в сила от днес. Прокуратурата също поиска заседанието да бъде закрито, а съдията уважи исковете.На делото съдията реши Стоицов да остане в ареста. Другият задържан обаче - Бойко Шарков, беше освободен от ареста срещу парична гаранция в размер на 7 000 лева.Решението може да се обжалва пред Апелативният съд в София, съобщи \"24 часа\".Припомняме, Стоицов и Шарков бяха задържани при  срещу служители, получавали подкупи при схема за експресна регистрация на автомобили и за получаване на ВИП номера.Срещу началника са повдигнати три обвинения - за схема за незаконна експресна регистрация на автомобили и отдаване на ВИП номера, за незаконно държане на пистолет и престъпления по служба.По-рано днес Михаил Халачев, който е бивш шеф на пътната полиция в областния град и приятел на задържания Стоицов, заяви, че  в хода на спецакцията, е негово. По думите на Халачев той притежава пистолета от 20 години и има разрешително за него. Срокът на разрешителното изтичал през 2020 година.Мъжът информира, че е оставил оръжието си в касата на Стоицов, защото пътува често в чужбина, а наскоро имало обир в жилище на ловец, което го притеснило. \"Задигнаха му пушките и го осъдиха\", заяви той.Халачев посочи и че откритите 5 300 лева в сейфа на началника на Пътната полиция в Благоевград също са негови. Когато дал пистолета, той оставил и сумата, която била предназначена за организиране на футболен турнир на пътните полицаи от региона.", "date": "2018.05.25", "title": "Шефът на КАТ-Благоевград остава в ареста"}
{"url": "https://news.bg/crime/sadat-ostavi-v-aresta-obvineniya-za-opit-za-ubiystvoto-na-saprugata-mu-v-sveti-vlas.html", "text": "Кирил А., привлечен като обвиняем за опит за предумишлено убийство, остава в ареста. Това реши Бургаският Окръжен съд.Мярката може да бъде обжалвана.За това престъпление се предвижда наказание \"Лишаване от свобода\" от 15 до 20 години, доживотен затвор или доживотен затвор без замяна.Припомняме, че 54-годишният мъж бе задържан след опит да убие съпругата си в Свети Влас.По мнението на настоящият съдебен състав съществува опасност обвиняемият да се укрие или да извърши престъпление, ако не бъде задържан.Наличието на постоянен и настоящ адрес на обвиняемия, данните за здравословното му състояние, както и данните за трудовата му ангажираност не са такива обстоятелства, които да изключват категорично опасността от извършване на престъпление или от укриване.От изготвената съдебномедицинска експертиза е видно, че няма пречки спрямо Кирил А. да се приложи мярка за неотклонение \"Задържане под стража\" в помещение на следствения арест - град Бургас.", "date": "2018.05.25", "title": "Съдът остави в ареста обвинения за опит за убийството на съпругата му в Свети Влас"}
{"url": "https://news.bg/world/putin-namekva-che-ostava-vav-vlastta-i-sled-2024-godina.html", "text": "Руският президент Владимир Путин заяви, че възнамерява да спазва руската конституция и да не се опитва да остане на президентския пост, когато неговият срок изтича през 2024 година, предадоха световните информационни агенции.По това време той ще бъде президент в продължение на два последователни мандата, а в Конституцията се казва, че не можеш да продължиш в третия период непосредствено след това.Това заяви самият той и подчерта, че ще го спазва и занапред.Изявлението на Путин на конференцията Икономически форум в Санкт Петербург в Русия бе предавано от държавната телевизия.Самото изявление обаче не означава непременно, че той се сбогува с власт през 2024 година.През 2008 г. Путин също подаде оставка като президент след заседание в продължение на два последователни мандата. Той стана премиер и през 2012 г. се завърна като кандидат за президент.Когато вторият му мандат изтече през 2024 г., той ще бъде най-дългогодишният лидер на страната след Йосиф Сталин, който почина през 1953 г. като съветски лидер.До 2024 г. Путин ще бъде президент от 20 години.", "date": "2018.05.25", "title": "Путин намеква, че остава във властта и след 2024 година"}
{"url": "https://news.bg/regions/nyama-palna-zashtita-ot-gradushki-preduprezhdavat-eksperti.html", "text": "Няма как да има 100-процентова защита от градушки, категорични са от Изпълнителната агенция за борба с тях.Причината е, че често градоносните облаци влизат в страната ни готови и първата градушка е невъзможно да бъде предотвратена. Освен това териториите, които се защитават с изстрелването на ракети по опасните облаци, не покриват цялата страна. Затова незащитените територии ще се пазят със самолети.Това стана ясно след вчерашните градушки и проливен дъжд в Панагюрище, Пловдив и Ловеч.Синоптиците предупредиха, че те се очакват и през следващите дни.\"\", обясни тя.Преди в района на Панагюрище е имало две ракетни площадки, но те вече не функционират и това затруднява защитата.В момента работят 199 площадки за изстрелване на ракети против градушка. Но много райони остават незащитени.", "date": "2018.05.25", "title": "Няма пълна защита от градушки, предупреждават експерти"}
{"url": "https://news.bg/world/rahoy-izklyuchi-predsrochni-izbori-v-ispaniya.html", "text": "Испанският премиер Мариано Рахой заяви в петък, че няма да свика предсрочни избори, предаде РТ.Премиерът заяви, че ще изпълни четиригодишния си мандат, тъй като Испания се нуждае от политическа стабилност, като подчерта силното икономическо възстановяване, на което Кралството в момента се радва.\" \", каза той.Припомняме, че социалистите в Испания, най-голямата опозиционна партия в страната, внесе вот на недоверие срещу кабинета, след като консервативната Народна партия беше призната за виновна в корупция на мегадело, че се е облагодетелствала от незаконно финансиране.За да падне правителството, 176 депутати трябва да подкрепят искането на социалистите, което е трудна задача, тъй като опозиционните партии са дълбоко разделени.", "date": "2018.05.25", "title": "Рахой изключи предсрочни избори в Испания "}
{"url": "https://news.bg/world/velikobritaniya-mozhe-da-razraboti-svoya-satelitna-navigatsionna-sistema.html", "text": "Великобритания ще разработи своя сателитна навигационна система, ако изгуби достъпа си до проекта \"Галилео\" - версията GPS на ЕС. Това съобщи британският финансов министър Филип Хамънд, цитиран от \"Ройтерс\".В четвъртък Великобритания заяви пред ЕС, че ще настоява да й се изплатят 1 милиард британски лири, ако блокът блокира достъпа й до \"Галилео\".\"\", каза Филип Хамънд пред журналисти преди среща на финансовите министри на ЕС в Брюксел.", "date": "2018.05.25", "title": "Великобритания може да разработи своя сателитна навигационна система"}
{"url": "https://news.bg/world/po-dobra-zashtita-na-dannite-e-klyuchat-kam-biznes-v-kitay-otseche-merkel-v-kraya-na-vizitata-si.html", "text": "Въпреки тревогата относно злоупотребата с корпоративни данни от страна на Китай, канцлерът на Германия Ангела Меркел и малка бизнес делегация завършиха двудневната си визита в азиатската държава с оптимизъм за бъдещото сътрудничество, информира ДПА.По-добра защита на данните е ключът за работа с Китай върху нови технологии, каза Меркел по време на посещение в център за иновации в южния град Шънджън.\"Данните са решаващ фактор, и за компаниите защитата на данните също е основа\", изтъкна канцлерът.Градът е в провинция Гуандун, където са базирани китайската технологична компания Huawei и чуждестранни фирми. Германската индустрия също се е съсредоточила в тази провинция, където работят около 600 германски компании.Меркел съобщи, че е обсъдила с китайските лидери в четвъртък законите за киберсигурност на Пекин, които са критикувани, тъй като не защитават ефективно интелектуалната собственост.Германските производители на автомобили се страхуват, че събираните в Китай данни могат да останат незащитени, тъй като трябва да ги съхраняват на местни сървъри.Канцлерът изрази надежда да се подпише меморандум за разбирателство с Китай през следващите месеци за безпилотни автомобили.Успехът на германските фирми в Китай зависи от \"усилена ежедневна работа\" подчерта лидерът на Германия преди да напусне азиатската държава.", "date": "2018.05.25", "title": "По-добра защита на данните е ключът към бизнес в Китай, отсече Меркел в края на визитата си"}
{"url": "https://news.bg/world/shindzo-abe-nuzhdaem-se-ot-miren-dogovor-s-rusiya.html", "text": "Премиерът на Япония Шиндзо Абе заяви, че Токио и Москва трябва да подпишат мирен договор, за да осъществят амбициите си за икономическо сътрудничество, съобщава \"Ройтерс\".Двете държави не са подписали официален мирен договор за прекратяване на Втората световна война заради спорове за редица острови в Тихия океан.Абе подчерта, че островите могат да станат символ на сътрудничество между Токио и Москва.Министър-председателят говори на икономически форум в Санкт Петербург.", "date": "2018.05.25", "title": "Шиндзо Абе: Нуждаем се от мирен договор с Русия"}
{"url": "https://news.bg/world/evropa-nyama-da-zagarbi-sayuza-si-sas-sasht-zayavil-makron-pred-putin.html", "text": "Президентът на Франция Еманюел Макрон е заявил пред руския лидер Владимир Путин, че Европа няма да обърне гръб на съюза си със САЩ в областта на отбраната и сигурността, информира \"Ройтерс\".Макрон и Путин участваха на ежегодния икономически форум в Санкт Петербург.Държавният глава подчерта, цитиран от ТАСС, че френски компании са подписали около 50 договора с руските си партньори в кулоарите на форума.Той припомни, че \"някои партньорски споразумения са подписани в най-трудните моменти от историята\".\"\", добави Макрон.По думите му нито една френска компания не е напуснала руския пазар през последното десетилетие.Президентът на Франция призова Русия да остане член на Съвета на Европа.\"Бих искал Русия да остане в Съвета на Европа\", каза той.Русия и Франция трябва да работят заедно за изграждане на атмосфера на доверие, убеден е Макрон.", "date": "2018.05.25", "title": "Европа няма да загърби съюза си със САЩ, заявил Макрон пред Путин"}
{"url": "https://news.bg/crime/mvnr-se-zadeystva-v-zashtita-na-obvinenite-v-trafik-balgari-v-gartsiya.html", "text": "Министерството на външните работи се задейства по случаите със зачестилите дела в Гърция срещу българи, които са продали автомобилите си без пререгистрация и с тях е било извършено престъпление или административно нарушение.Присъдите на наши сънародници в съседна Гърция станаха повод за среща във Външно между ресорния министър Екатерина Захариева, омбудсмана Мая Манолова, вътрешния министър Валентин Радев и зам.-министъра по правосъдието Евгени Стоянов.При . Тогава представителят на Министерството на външните работи Димитър Арнаудов заяви, че Външно е с вързани ръце и не може да променя законите в Гърция. От своя страна Манолова призова за бърза реакция от страна на държавата, защото всеки българин, продал колата си в близките няколко години, е потенциален затворник в Гърция. Присъдите в южната ни съседка са за трафик на хора, оръжия и други достигат до 30 години лишаване от свобода.От Външно съобщават, че Захариева и Радев вече поставили въпроса пред гръцките си колеги на 4 и 5 май в Солун.От своя страна гърците обещали да окажат съдействие по казусите. На 8 май в гръцкото външно министерство е проведена специална среща с временно управляващия посолството ни в Атина, допълват от ведомството.На срещата днес Захариева благодари на властите в Гърция за заявеното съдействие.\"Важно е да се уточни, че съдебната власт в Гърция е независима и че престъпленията, които се извършват с автомобили - трафик на хора, наркотици и оръжие, са много тежки и техните извършители трябва да бъдат разкривани и наказвани. Ние у нас също се борим с тези престъпления. Същевременно не може да допуснем под отговорност да бъдат привличани хора, които нямат нищо общо с това\", заяви Захариева.По думите на външния министър България ще поиска консулски консултации между двете страни, в които ще участват представители на правосъдното министерство и институцията на омбудсмана.\"Имаме сигнали за случаи, в които гръцкият съд не приема за доказателство нотариално заверен договор за покупко-продажба и ще предприемем постъпки тези официални документи да бъдат признавани\", каза още дипломат номер 1.Захариева отправи и апел към собствениците на автомобили, които са ги продали, да проверяват дали новите собственици са пререгистрирали автомобилите.Темата коментира и вътрешният министър Радев. По думите му до месец декември миналата година законодателството е предвиждало при прехвърляне на кола новият собственик да отиде в КАТ и да си извади нов талон в 15-дневен срок. Иначе имало глоба от 50 лева.\"От нова година нотариусите изпращат автоматично документацията в КАТ. Ако пререгистрацията не стане до месец, глобата е 200 лв. Ако не стане до 2 месеца, следва дерегистрация. Каквито документи поискат гръцките власти, ще им ги дадем. Говорих и аз с гръцкия колега. Всички да проверят собствеността си - говоря за бившите собственици, говорил съм МВР веднага да им съдействат\", заяви Радев.От своя страна омбудсманът Мая Манолова призова за драконовски санкции, в случаите, при които новите собственици на коли втора ръка не пререгистрират купеното пътно превозно средство в кратък срок.Според Манолова трябва да се съобщи категорично на гръцката страна, че не може да не приемат официални документи, какъвто е завереният от нотариус договор.Общественият защитник благодари на Захариева и Радев за ангажираността по тези казуси.Стана ясно и че ще бъде създадена и работна група, която да прецени дали са нужни и промени в българското законодателство, които да гарантират бързото прехвърляне на регистрацията на автомобила, но същевременно и да не създават ненужен административен натиск върху гражданите.Зам.-министърът на правосъдието Евгени Стоянов изяви готовност експерти от неговото министерство да се включат и в работната група, и в консулските консултации.", "date": "2018.05.25", "title": "МВнР се задейства в защита на обвинените в трафик българи в Гърция"}
{"url": "https://news.bg/world/politsiyata-v-kent-othvarli-sluhove-za-zalozhnicheska-drama-v-mol.html", "text": "Полицията в английското графство Кент опроверга слуховете за заложническа драма в търговския център \"Блууотър\".Това съобщиха световните информационни агенции.По-рано днес в социалните медии се появиха съобщения, че въоръжен мъж е взел заложници в градчето Грийнхийт.На мястото е било открито оръжие-играчка.Мъж е бил задържан от органите на реда.Говорителка от полицията в Кент потвърди, че мъжът е бил закаран в болница след това.", "date": "2018.05.25", "title": "Полицията в Кент отхвърли слухове за заложническа драма в мол"}
{"url": "https://news.bg/crime/izgoryaha-366-kilograma-droga-za-21-mln-leva.html", "text": "Органите на реда унищожиха 366 килограма наркотици в инсинератора на Предприятието за управление на дейностите по опазване на околната среда към Министерството на околната среда и водите (МОСВ), съобщи Агенция \"Митници\".Между изгорената дрога имало 250 килограма марихуана, 78 килограма екстази, 18 килограма хероин, 9 килограма амфетамини, 3 килограма кокаин и 8 килограма други наркотици.За унищожените наркотици са образувани общо 1 399 преписки на МВР и Агенция \"Митници\".Общата стойност на унищожените наркотици по цени на черния пазар е над 21 милиона лева.Това е поредната процедура по унищожаването на наркотични вещества. Предишната такава процедура беше преди 3 месеца, когато бяха изгорени общо 748 килограма наркотици. За последните 17 години изгорените наркотици са над 40 тона.МВР припомня, че на унищожение подлежат само тези количества наркотични вещества, за които има влезли в сила присъди или за тях са издадени постановления на прокуратурата.Припомняме, днес на територията на страната бяха заловени на два пъти големи количества наркотици. На ГКПП \"Капитан Андреево\" на влизане в страната беше .Наркотикът беше намерен с помощта на митническо куче.Камионът, в който се пренасял хероинът, бил с турска регистрация, а в него се превозвал теракол.Стойността на наркотика възлиза на 12 милиона лева.По-късно стана ясно и че са задържани  на пристанището във Варна. Наркотикът бил в 300 чувала, поместени в контейнер, който пристигнал в България с кораб. Подателят бил гражданин на ЕС.Контейнерът е селектиран за проверка, при която се установява, че веществото не е лимонена киселина, както пишело в документите на контейнера. По случая тече разследване.", "date": "2018.05.25", "title": "Изгоряха 366 килограма дрога за 21 млн. лева"}
{"url": "https://news.bg/regions/inspektsiyata-po-truda-pogva-berachite-na-chereshi-v-kyustendilsko.html", "text": "Инспекцията по труда започва проверки по овощните градини в Кюстендилско. Проверките започват от понеделник, когато започва беритбата на черешите в района, съобщи БНР.Инспекторите ще проверяват дали работниците имат сключени еднодневни трудови договорите, уточняват от Изпълнителната агенция \"Главна инспекция по труда\".Ако от агенцията установят нарушения на място, законът предвижда глоба, която започва от 1 500 лева.В тази връзка от ИА ГИТ напомнят, че регистрирането на еднодневните трудови договори може да става както на място в офисите на агенцията, така и онлайн. При подаването на договорите през интернет не е необходимо да се подават заявления в самата дирекция.През миналата година в агенцията са регистрирани около 1 500 еднодневни договора. Тази година се очаква много добра реколта, съответно от ИА ГИТ очакват договорите да бъдат двойно повече.В тазгодишната беритба на череши се очаква да се включат стотици хора. Надницата за килограм ще бъде около 40-50 стотинки.Директорът на инспекцията инж. Валентин Златински заяви и че когато е наличен сключен писмен трудов договор, при полагането на труд на работниците трябва да бъдат осигурени здравословни и безопасни условия на труд.В кюстендилския край вече тече и подготовка по охраната на черешовите градини. За охраната ще бъде впрегнат целия наличен ресурс на Областната дирекция на МВР в града. От 4 юни на място ще се включат и 20 жандармеристи.", "date": "2018.05.25", "title": "Инспекцията по труда погва берачите на череши в Кюстендилско"}
{"url": "https://news.bg/world/es-i-nato-rusiya-da-poeme-otgovornostta-si-za-mh17.html", "text": "ЕС и НАТО призоваха Русия да поеме отговорността си за сваления през 2014 г. пътнически самолет MH17 над Източна Украйна, след като международни следователи заключиха, че използваната ракета е от руска военна бригада, информират агенции.По-рано днес Холандия и Австралия официално обвиниха Русия, че стои зад свалянето на самолета. Вчера воденото от Холандия международно разследване заключи, че ракетата е на руските въоръжени сили. Москва пък контрира, че въпросната ракета за МH17 е утилизирана след 2011 г.\"ЕС призовава Руската федерация да поеме отговорността си и напълно да сътрудничи на всички усилия за установяването на отговорността\", се посочва в изявление на шефа за външната политика на ЕС Федерика Могерини.В друго съобщение генералният секретар на НАТО Йенс Столтенберг \"призова Русия да поеме отговорност\".", "date": "2018.05.25", "title": "ЕС и НАТО: Русия да поеме отговорността си за MH17"}
{"url": "https://news.bg/crime/zaloviha-170-kg-kontrabanden-tyutyun-v-ruse.html", "text": "Полицаите в Русе заловиха над 170 килограма контрабанден тютюн при спецакция по противодействие срещу разпространението на стоки без платен акциз.Акцията е извършена на 23 май. Около 13.30 часа на изхода на Русе в посока Бяла полицаите спират за проверка лек автомобил, управляван от 44-годишен мъж от Русе.При проверката в колата полицаите открили полиетиленови чували и чанти пълни със ситно нарязан тютюн, с общо тегло 22 килограма. Стоката била без документи за платен акциз.При друг случай на същата дата служители на сектор \"Противодействие на криминалната престъпност\" и екип от специализираното тактическо звено към областната дирекция на МВР в Русе задържат 39-годишен мъж от село Червена вода. Мъжът е заловен пред офис на куриерска фирма в Русе, в момента на получаване на пратка с 100 килограма ситно нарязан тютюн. Стоката също била без платен акциз.При последвалия обиск в дома на задържания полицаите открили още 50 килограма контрабанден тютюн.По случаите са образувано досъдебни производства.", "date": "2018.05.25", "title": "Заловиха 170 кг контрабанден тютюн в Русе"}
{"url": "https://news.bg/crime/politsai-spipaha-kradets-dokato-zadiga-radio-ot-kola.html", "text": "Полицаи от столичното Второ Районно управление спипаха крадец, непосредствено след кражба на радио от кола.От пресцентъра на МВР съобщиха, че мъжът е задържан на 20 май, неделя. Около 19 часа на улица \"Панагюрище\" същият разбил ключалката на вратата на паркиран лек автомобил и задигнал радиото от колата.Непосредствено след като излязъл от колата обаче мъжът бил засечен от двама униформени, които веднага го арестували на място.Полицаите установили самоличността на мъжа - 37-годишен софиянец с инициали В. Н. Изяснено е, че лицето е криминално проявено и осъждано за подобни престъпления.По случая е образувано досъдебно производство, а мъжът е задържан за срок до 24 часа. След докладването на събраните материали в Районната прокуратура в София, крадецът е привлечен като обвиняем за кражба, а мярката му за неотклонение - променена на постоянен арест.", "date": "2018.05.25", "title": "Полицаи спипаха крадец, докато задига радио от кола"}
{"url": "https://news.bg/int-economics/kiev-severen-potok-2-e-novo-hibridno-orazhie.html", "text": "Европа може да загуби своята независимост, ако продължава да задълбочава сътрудничеството на Русия в енергийната сфера, включително реализация на проекта за газопровод \"Северен поток-2\".Това съобщи премиерът на Украйна Владимир Гройсман, по време на изявлението си на международната конференция в Брюксел, предадоха \"Украинформ\" и RT.\"Ние стоим пред избор: какво ще стане със съвременна Европа, ако, не дай Боже, Европа загуби своята енергийна независимост и стане още по-зависима от Русия, която демонстрира безпрецедентна агресия в последните години\", заяви той.По мнение на украинския премиер \"Северен поток-2\" не е търговски проект. \"Това е ново хибридно оръжие, насочено срещу Евросъюза и европейските държави. И това ние сме длъжни да спрем\", заключи той.По-рано в Държавния департамент заявиха, че \"Северен поток-2\" поставя Украйна в уязвимо положение. На 22 май украинския президент Петро Порошенко призова да спре строителството на газопровода.", "date": "2018.05.25", "title": "Киев: \"Северен поток-2\" е ново хибридно оръжие"}
{"url": "https://news.bg/world/harvi-uaynstiyn-ofitsialno-obvinen-v-iznasilvane-na-dve-zheni.html", "text": "Обвиненият в сексуално насилие продуцент Харви Уайнстийн се предаде на полицията в Ню Йорк, съобщават АФП, \"Ройтерс\" и БиБиСи.Уайнстийн се е предал на полицията в американския град, където се очаква да бъде обвинен в изнасилване. Обвиненията не са огласени, но американски медии съобщиха, че вероятно са свързани със случая с актрисата Лусия Евънс. Тя описа обвиненията си срещу продуцента в статия за \"Ню Йоркър\" през октомври 2017 г.\"Ню Йорк таймс\" пише, позовавайки се на източници от правораздаването, че се очаква Уайнстийн да бъде обвинен в изнасилване на една жена и принуждаване на друга да правят орален секс.Повече от 70 жени обвиняват 66-годишния съосновател на филмовото студио Miramax и Weinstein Co в изнасилване и сексуален тормоз.Влиятелният продуцент отрича обвиненията.Случаят доведе до сформиране на движението срещу сексуалния тормоз #MeToo. Първи съобщиха \"Ню Йорк таймс\" и \"Ню Йоркър\" през 2017 г.Дузина журналисти се събраха пред полицейски участък в Манхатън, където Уайнстийн се яви около 07,25 часа местно време.Обвиненията са част от разследване на голямо жури в Манхатън.По-късно беше съобщено, че Уайнстийн е напуснал полицейския участък с белезници, ескортирани от служители на полицията.Той официално е обвинен в изнасилване и други сексуални престъпления срещу две жени. Полицията на Ню Йорк обяви информацията малко след като Уайнстийн се предаде на властите.Прокурор разкри, че Уайнстийн е обвинен за изнасилване през 2013 г. и сексуално посегателство през 2004 г.Продуцентът ще трябва да плати 1 милион долара, за да бъде пуснат под гаранция, а също така ще носи електронна гривна за наблюдение.", "date": "2018.05.25", "title": "Харви Уайнстийн официално обвинен в изнасилване на две жени"}
{"url": "https://news.bg/crime/6-tona-amfetamini-nameriha-na-pristanishteto-vav-varna.html", "text": "Властите откриха 6 тона амфетамини на пристанище Варна-запад.По случая е установено, че на пристанището е засечен контейнер по метода на анализ на риска. Контейнерът е разтоварен от кораб, като за получател на стоката в контейнера бил посочен гражданин на страна от Европейския съюз.Стоката в контейнера била декларирана като лимонена киселина.Властите предприели действия по извършването на незабавна проверка на стоката. При полеви тест е установено, че веществото в контейнера е наркотик - амфетамини.В контейнера имало 300 чувала дрога, пълни с общо 6 тона амфетамини.По случая е уведомена Окръжната прокуратура във Варна. Образувано е досъдебно производство за трафик на наркотици.Разследването продължава.Припомняме, по-рано днес на ГКПП \"Капитан Андреево\" на влизане в страната беше . Наркотикът беше намерен с помощта на митническо куче.Камионът, в който се пренасял хероинът, бил с турска регистрация, а в него се превозвал теракол.Стойността на наркотика възлиза на 12 милиона лева. ", "date": "2018.05.25", "title": "6 тона амфетамини намериха на пристанището във Варна"}
{"url": "https://news.bg/economics/zdravnite-inspektori-sa-spreli-tonove-oblekla-za-vnos-v-stranata.html", "text": "Здравните инспектори са направили засилени проверки на 922 пратки с текстилни изделия и облекла от 01 февруари до 31 март 2018 г. Това е в изпълнение на Инструкция за взаимодействие с Агенция \"Митници\", съобщиха от агенцията.Проверени са блузи, рокли, панталони, тениски, дамски и мъжки ризи, работни униформи, аксесоари (шалове), спално бельо, в т.ч. дамски и мъжки пижами и др.На митницата са спрени декларираните за внос следни стоки - 3 173 кг шалове, внос от Китай; 14 333 бр. облекла (дамски и мъжки блузи, панталони, тениски, ризи, работни униформи, рокли. Спрени са и текстилни аксесоари (шалове, яки и др.); спално бельо, в т.ч. дамски и мъжки пижами и др.), внос от Турция, Китай и Бангладеш; 1 404 400 бр. текстилни изделия за еднократна употреба, внос от Китай.Спрени от внос в страната са и обагрени трикотажни платове от памук и трикотажни части за дрехи 55,39 кг., внос от Турция и др.При цитираните стоки не е установено съответствие с нормативните изисквания поради липса на документи, маркировка или лабораторен анализ, който да доказва съдържание на азобагрила в допустимите стойности за тези изделия, поради което се считат за опасни за човешкото здраве.Според информацията на агенция \"Митници\", е установено съдържание на 157,8±15,0 mg/kg 3,3´-dymethoxybenzidine при допустима норма от не-повече от 30 mg/kg в 6000 бр. черни тениски \"Soni Fashion\", внос от Турция, същите не са допуснати за свободно обръщение в страната.Съгласно разпоредбата е забранена употребата на азобагрила в концентрации над 30 mg/kg (0,003 тегловни %) в изделия, които могат да влязат в директен или продължителен контакт с човешката кожа и като следствие да увредят здравето или да причинят алергични реакции.", "date": "2018.05.25", "title": "Здравните инспектори са спрели тонове облекла за внос в страната"}
{"url": "https://news.bg/world/zhiveem-v-svyat-s-dvoyni-standarti-obyavi-srabskiyat-prezident.html", "text": "Живеем в свят с двойни стандарти, заяви сръбският президент Александър Вучич, цитиран от B92.\"Виждате, че никой не реагира на изявлението на Арифи. Ние живеем в свят с двойни стандарти\", каза Вучич, докато инспектираше работата на Коридор 11, имайки предвид наскоро направен коментар от главния преговарящ на Косово Авни Арифи.Според албанския всекидневник Koha Ditore Арифи е заявил, че въпросът за формирането на Общността на сръбските общини в Косово не трябва да бъде сред основните приоритети, защото е само един от други десет споразумения, които не са приложени.Знаем, че албанската страна не е изпълнила задълженията си към споразумението от Брюксел, но Сърбия няма да се оттегли, отговори Вучич.По думите му желанието на Белград е да се бори за по-добър статут.", "date": "2018.05.25", "title": "Живеем в свят с двойни стандарти, обяви сръбският президент "}
{"url": "https://news.bg/crime/izdirvat-biyachi-v-dupnitsa.html", "text": "Полицията в Дупница издирва един или няколко неизвестни извършители на побой в града.На 23 май, сряда, от Центъра за спешна медицинска помощ в Дупница подават сигнал в полицията. Според сигнала в района на жп гарата в града медиците са намерили мъж в безпомощно състояние.Мъжът имал множество травми по тялото си. Той е закаран за лечение в столично здравно заведение, съобщиха от пресслужбата на МВР.По случая е започнало разследване, в Районното управление в Дупница е образувано досъдебно производство под надзора на дежурния прокурор.Предстои органите на реда в Дупница да установят самоличността на пострадалия. Обстоятелствата около нападението се разследват.", "date": "2018.05.25", "title": "Издирват биячи в Дупница"}
{"url": "https://news.bg/education/radev-pozhela-na-uchenitsi-da-mechtayat-na-balgarski-ezik.html", "text": "Ден след 24 май, в Аулата на Софийския университет \"Св. Климент Охридски\" наградиха победителите в състезанието по български език \"Пазим езика си\", съобщиха организаторите.В заключителния кръг на конкурса участваха 13 финалисти, показали най-добри резултати в първия кръг на надпреварата, който се проведе на 12 май.\"Децата ни са будни и жадни за знание, сами видяхте колко трудно бе на журито да отсее крайните победители. Важното е да не се къса връзката родител - учител - ученик. Радвам се, че интересът към \"Пазим езика си\" бе много голям, набелязахме какво още да подобрим догодина\". Това заяви съпругата на президента Румен Радев - Десислава, която е председател на гражданското сдружение \"Живата вода на България\", организатор на конкурса.В групата от V клас първо място зае Калия Атанасова от ОУ \"Братя Миладинови\", Бургас. На второ място се нареди Стилян Кръстев, също от ОУ \"Братя Миладинови\", Бургас. Трета е Иванела Атанасова от ОУ \"Свети Иван Рилски\", Хасково.Сред децата от VI-VII клас начело застана Вяра Арабаджиева от СМГ \"Паисий Хилендарски\", София. Вторите места, с равен брой точки, заеха Теодора Ачева от НУККЛИИЕК, София, и Радослава Дачева от 107 ОУ \"Хан Крум\", София. Трета е Вела Иванова от ОУ \"Васил Априлов\", Бургас.На състезанието присъства и президентът на България Румен Радев. \"Това е прекрасна стъпка за непримиримостта с невежеството. Чудесно е, че младите хора имат желание да усвояват и откриват красотата на нашия прекрасен език\", каза Радев.Той пожела на децата и техните родители да съхраняват красотата на родната реч. \"Продължавайте да мечтаете на български език и винаги проявявайте борбен дух\", обърна се към участниците държавният глава.Участниците във втория кръг на състезанието решаваха две задачи. В първата трябваше да изберат изречения, в които няма правописни и пунктуационни грешки. Във втората подреждаха смислово изречения от текстове на произведения на Йордан Радичков.Децата от двете възрастови групи - V и VI-VII клас бяха оценявани от многобройно жури. Председател на журито бе езиковедът проф. д.ф.н. Владко Мурдаров. В него участваха още Рени Стоичкова, учител по български език и литература и автор на редица учебни помагала, изработила основната част от изпитните задачи; Мариана Манчева, директор на СУ \"Васил Левски\" в Карлово и проф. Владимир Атанасов и проф. Татяна Ангелова, представители на катедрата \"Методика\" във Факултета по славянски филологии в СУ \"Св. Климент Охридски\".Всички участници във финалния кръг получиха книги, както и речници по правопис и електронен учебник по български език за 2019 година. Класиралите се на първо място си тръгнаха с електронни четци, тези на второ място - с трилогията на детската писателка Юлия Спиридонова \"Страната на сънищата\" с автограф, който тя даде на живо след края на надпреварата. Носителите на третите награди също получиха едно от произведенията на Юлия Спиридонова с автограф.Според председателя на журито проф. Мурдаров всички деца са се представили блестящо. \"Тук в Алма матер бяха само 13 обаче. Надявам се всички ученици на тази възраст да се справят като тях\", допълни той.В тазгодишното пилотно издание на състезанието \"Пазим езика си\" се включиха над 400 деца от училищата в цялата страна, показали най-добри резултати по време на Националното външно оценяване през 2017 г.Целта на състезанието е да насърчи създаването на трайни умения у учениците за правоговор и правопис. Стремежът на организаторите е конкурсът да стане национален догодина и в него да могат да вземат участие всички желаещи.Според регламента, в първия тур на състезанието децата от V клас трябваше да покажат колко добре могат да се справят с диктовка и с разбирането на текст. Учениците от VI - VII клас, освен това демонстрираха познаване на богатството на българския език като трябваше да \"преведат\" текст, изпълнен с чуждици, както и да транслитерират текст, предложен им на латиница.Учениците се справят сравнително добре с диктовката, но изпитват по-големи затруднения с разбирането на текста и тъй наречената функционална грамотност. Задачата с \"превод\" на текст, пълен с чуждици, също е препятствие пред част от тях, което води до извода, че те употребяват в ежедневието си думи на английски език, чиито смисъл не могат да формулират на български. Задачата с транслитерацията на текст, написан на латиница, не ги затруднява, което показва, че проблемът с така наречената шльокавица не е толкова сериозен. Пунктуацията обаче е препъникамък за голяма част от учениците.\"Като цяло децата се представиха много добре. За в бъдеще се надявам това състезание да стане национално, да включва повече ученици и да ги подтиква да четат повече. Който сее знание, жъне напредък\", допълни Рени Стоичкова, член на журито.", "date": "2018.05.25", "title": "Радев пожела на ученици да мечтаят на български език"}
{"url": "https://news.bg/world/arestuvaha-boklukchii-otkradnali-kamion-za-smet-za-da-izsipyat-bokluka-pred-tsentralata-na-partiyata-na-makron.html", "text": "Двама боклукчии са арестувани в централната част на Париж след кражба на камион за събиране на смет. Те са планирали да изсипят боклука пред централата на партията на президента Еманюел Макрон \"Република напред!\", информира АФП.Служители на полицията блокирали камиона, откраднат от депо в 18-ти район на Париж, недалеч от партийната централа в столицата, каза източник от полицията.Най-малко дузина полицаи с извадени пистолети обградили камиона и предупредили минувачите да напуснат района, докато отцепвали мястото преди да задържат мъжете. Извикан е и сапьорски екип.В същото време повече от 100 активисти от синдиката CGT окупираха офиси на партията на Макрон до централната опера в Париж. Те протестират срещу планове на правителството за реформиране на обществените услуги.", "date": "2018.05.25", "title": "Арестуваха боклукчии, откраднали камион за смет, за да изсипят боклука пред централата на партията на Макрон"}
{"url": "https://news.bg/int-politics/tramp-vizhda-dobra-novina-v-gotovnostta-na-kndr-za-pregovori.html", "text": "Според американският президент Доналд Тръмп, последното изявление на Северна Корея относно ядрените преговори е \"добра новина\".\"Много добра новина, за получено топло и продуктивно изявление от Северна Корея. Скоро ще видим до къде ще доведе, надявам се до дълго и продължително благополучие и мир. Само времето (и талантът) ще покажат\", коментира Тръмп в \"Туитър\".Севернокорейското правителство заяви, че все още е \"готово да даде на Съединените щати време и възможности\" да преразгледат разговорите \"по всяко време, във всеки един формат.\"Изявлението е публикувано в отговор на отменената от Тръмп срещата на върха през юни.", "date": "2018.05.25", "title": "Тръмп вижда добра новина в готовността на КНДР за преговори"}
{"url": "https://news.bg/world/ispanskiyat-premier-nyama-da-svikvam-predsrochni-izbori.html", "text": "Премиерът на Испания Мариано Рахой обяви, че няма да свиква предсрочни избори, след като две партии заплашиха да свалят правителството, информира \"Ройтерс\".Консервативната Народна партия беше призната за виновна в корупция на мегадело, че се е облагодетелствала от незаконно финансиране.Днес социалистите известиха, че организират вот на недоверие срещу кабинета. В същото време от \"Гражданите\" обявиха, че са склонни да подкрепят вота на недоверие срещу Рахой, въпреки че партията подкрепя управляващите.Рахой обаче заяви, че Испания се нуждае от политическа стабилност, за да продължи силното икономическо възстановяване и ще завърши четиригодишния си мандат.\"\", каза Рахой на пресконференция.", "date": "2018.05.25", "title": "Испанският премиер: Няма да свиквам предсрочни избори"}
{"url": "https://news.bg/crime/otkritiyat-pistolet-v-shefa-na-kat-blagoevgrad-bil-na-negov-priyatel.html", "text": "Пистолетът \"Макаров\", който органите на реда  в касата на шефа на службата, е на негов приятел, съобщи \"\".Михаил Халачев, който е бивш служител на КАТ и приятел на задържания шеф на КАТ-Благоевград Данаил Стоицов, заяви, че оръжието е негово. По думите на Халачев той притежава пистолета от 20 години и има разрешително за него. Срокът на разрешителното изтичал през 2020 година.Мъжът информира, че е оставил оръжието си в касата на Стоицов, защото пътува често в чужбина, а наскоро имало обир в жилище на ловец, което го притеснило. \"Задигнаха му пушките и го осъдиха\", заяви той.Халачев посочи и че откритите 5 300 лева в сейфа на началникът на Пътната полиция в Благоевград също са негови. Когато дал пистолета, той оставил и сумата, която била предназначена за организиране на футболен турнир на пътните полицаи от региона.Междувременно Окръжният съд в областния град гледа делото срещу Стоицов. Съдът трябва да реши дали шефът на КАТ-Благоевград да и другият задържан Бойко Шарков да останат за постоянно в ареста, както поиска прокуратурата.Припомняме, двамата бяха задържани при  срещу служители, получавали подкупи при схема за експресна регистрация на автомобили и за получаване на ВИП номера.Заседанието се гледа при закрити врата, защото пред съдията Атанас Маскръчки са постъпили молби от адвокатите на обвинените, че те не искат да бъдат снимани. Защитата се позовава на , който влиза в сила от днес. Прокуратурата също поиска заседанието да бъде закрито, а съдията уважи исковете.", "date": "2018.05.25", "title": "Откритият пистолет в шефа на КАТ-Благоевград бил на негов приятел"}
{"url": "https://news.bg/world/irak-udari-pozitsii-na-daesh-v-haynin-siriya.html", "text": "Иракски самолети извършиха въздушни удари срещу позиции на ДАЕШ (Ислямска държава) в Сирия, съобщава АФП.\"Иракските самолети F-16 извършиха нападения срещу централата на лидерите на терористичната групировка ISIS и депо за експлозиви, окупирано от терористи в района на Хайнин в Сирия\", съобщава иракското командване. И двата обекта са напълно унищожени.Няколко удари са извършени от Ирак или от международната коалиция от четвъртък срещу Хайнин, последната зона, окупирана от ДАЕШ в Сирия.Най-малко 65 висши ръководители на терористичната организация се намират в Хайнин, коментира Рами Абдел Рахман, ръководител на базираната във Великобритания сирийската обсерватория за наблюдение на човешките права.Градът е в провинция Деир Еззор в източната част на Сирия, на около 50 километра от иракската граница. Той е обграден от края на 2017 г. от сирийските демократични сили, коментира Абдел Рахман. Няколко стотин затворници все още са държани от терористите там, допълва той.От април военновъздушните сили на Ирак са извършили няколко въздушни удара по сирийската територия окупирана от ДАЕШ. Смята се, че иракските въздушни удари са координирани със сирийските власти и руските военни, които имат разположени силите и самолети и в Сирия, както и с ръководената от САЩ коалиция, която провежда въздушна кампания срещу ДАЕШ от 2014 г.", "date": "2018.05.25", "title": "Ирак удари позиции на ДАЕШ в Хайнин, Сирия"}
{"url": "https://news.bg/world/sanktsiite-i-targovskite-prechki-mogat-da-dovedat-do-bezpretsedentna-svetovna-kriza-predupredi-putin.html", "text": "Президентът на Русия Владимир Путин предупреди, че комбинацията от санкции, търговски пречки и липса на доверие между държавите и компаниите може да доведе до безпрецедентна световна криза, информират АФП и други медии.\"\", подчерта Путин на ежегодния международен икономически форум в Санкт Петербург.Той поясни, че това \"може да доведе до систематична криза, каквато светът не е виждал преди\".Световната икономика е изправена пред заплаха от спирала от протекционистки мерки, които могат да доведат до унищожителна криза, изтъкна той. Според него държавите трябва да открият начин за предотвратяване на подобно нещо и установяване на правила как икономиката трябва да работи., изложи той възгледите си.Той счита, че не е нужна търговска война, а пълноценен търговски мир.Путин обясни, че е опасно държавите да се откажат от Световната търговска организация, тъй като остава ключово звено в световната търговска система.Световната търговска организация не е идеална, но отказ от нея би означавало разрушаване на баланса, смята той.Руският лидер подчерта необходимостта от приемане на легитимни механизми за промени, които ще позволят избавяне от архаични норми.Путин заяви, цитиран от \"Ройтерс\", че е неприемливо САЩ да налагат правилата си извън границите си.\"Трябва да прекратим това, това е неприемливо\", възмути се той.Според него една от причините за опитите за сдържане на Русия е да не се допусне да развива отбранителните си технологии.", "date": "2018.05.25", "title": "Санкциите и търговските пречки могат да доведат до безпрецедентна световна криза, предупреди Путин"}
{"url": "https://news.bg/comments/udri-bay-valeri-taz-lotariya-ne-e-nash-ta.html", "text": "Измина повече от месец, откакто вицепремиерът Валери Симеонов за пръв път се обяви срещу рекламирането на хазарт. В парламента беше внесен законопроект, чиято цел е да забрани индиректната реклама на хазартни игри, както и да ограничи продажбата на талони само до лицензирани за това места. Двете най-големи парламентарни групи (ГЕРБ и БСП) обявиха подкрепа за проекта, от \"Воля\" също се изказаха благосклонно. Предстои разглеждане и гласуване, като междувременно Симеонов лансира и идея за облагане на самия хазартен бранш с 20% ДДС (пита се в задачата защо сега хазартът е с данъчни облекчения).Естествено, идеите на лидера на НФСБ срещнаха и съпротива. От КРИБ обявиха, че режимът у нас е сред най-рестриктивните в Европа и по-нататъшното му затягане ще бъде в полза само на нелегалния хазарт. Срещу инициативата скочиха и редица футболни клубове, начело със самия Български футболен съюз. От \"Национална лотария\" стартираха петиция за запазване на досегашния режим под надслов \"Не убивайте мечтите на хората!\". Като за капак наскоро пръкнали се сайтове за фалшиви новини започнаха да разпространяват клевети срещу Валери Симеонов (например, че се обявил за анулиране на пенсиите на онези граждани, чиито деца са емигрирали).Трябва ли обаче да се ограничи рекламата на хазарт и достъпа до хазартни игри? Еднозначно, категорично и безусловно - да! Безогледното рекламиране (направо, агресивно натрапване) на всякакви \"игри на късмета\" доведе до ситуация, която вече е заплаха за националната сигурност. Непълнолетни купуват безпроблемно талончета, семейства губят жилищата си заради хазарт, пандемията е заразила 3 милиона българи (мнозина от които социално слаби), 3 милиарда лева или 3% от БВП се разиграват по този начин, вместо да се инвестират в смислено потребление или да стимулират устойчиви икономически активности...От друга страна, хазартът у нас се оказва притегателна сила за туризъм (особено поради факта, че в близките до нас Турция и Израел е забранен). Приходите от този бранш, които се формират благодарение на чужди туристи, изобщо не са за подценяване и не бива с лека ръка да ги загубим. Въпросът е как да спрем някои негативни обществени процеси, без да засегнем хазартния туризъм?Що се отнася до рекламата, тук проблем няма. Туристите не ги вълнува дали по нашите улици и телевизионни канали се рекламира хазарт (възможностите са им рекламирани от туроператорите още в техните държави). Затова тук може да се действа здраво. Тотална забрана на рекламирането на хазарт, аналогична с тази на тютюнопушенето. С едно важно уточнение: какво всъщност е хазарт?В действителност, не всичко, което масово се мисли за хазартна игра, е такава. Хазартни игри са само онези, които се основават на случайност, късмет, шанс. От съвкупността на хазартните игри трябва да се изключат онези, в които има спортен елемент - залагания на футболни мачове, конни състезания, кучешки надбягвания и т.н. Тук случайността отстъпва на фактори като моментна спортна форма, атмосферни условия и др. - неща, които могат в някаква степен да бъдат предвидени, ако играчът следи внимателно игрите и разчита на някаква логика. Викторините, които се печелят благодарение на познания (тип \"Стани богат\") също не бива да се третират като хазартни игри, защото поощряват трупането на знания. Специален статут трябва да имат спортният тотализатор (с традиции още от комунизма) и държавната лотария (с традиции дори от монархията).Това, което трябва да бъде ударено, са истинските хазартни игри - рулетка, блек джак, покер автомати, ротативни машинки, бинго и разбира се, търкането на билетчета. За тях не само пълна забрана на рекламата, а и ограничаване на достъпа. Ето и едно предложение в тази посока.Всеки, който живее на територията на България и иска да играе такива игри, трябва да се сдобие със специално разрешително, издавано от държавна институция (НАП или Комисията по хазарта). За да получи този документ, съответният гражданин трябва да отговаря на следните условия:Ако отговаряш на всички тези условия - пилей си парите, щом ти е кеф. Ако не - сори. А ако пък междувременно си нарушил някое изискване, разрешителното се анулира. (Чуждите туристи могат да получават този документ при влизане в страната, без да бъдат проверявани.)Според експерти, по отношение на рекламата и достъпа до хазарт, България е в \"златната среда\" на ЕС - има и по-либерални, има и по-рестриктивни примери. Което означава, че спокойно може да се намери мегдан за по-твърди мерки.В Гърция например залите за хазартни игри се помещават само в туристически зони.В Австрия купуването на талони за хазартни игри е възможно само в определени пунктове (каквато е идеята и на Валери Симеонов - а не, както сега, талончета да се предоставят на най-видни места по касите на супермаркетите, и отгоре на всичко персоналът да е инструктиран активно да ги предлага).В Нидерландия целият хазартен бранш е под държавен монопол, а в игралните зали не се допускат лица с установена хазартна зависимост. (Впрочем, това поставя въпроса редно ли е да има частна собственост в хазарта - бизнес, който не изисква нито иновации, нито инвестиции отвъд стандартните разходи около заплати, машини и реклама, а прилича на кокошка, която снася златни яйца. Та, защо печалбата от този \"вечен бизнес\" да отива в ръцете на някой привилегирован, вместо да се инвестира за обществени нужди - образование, здравеопазване, инфраструктура, отбрана?)Изобщо, в много европейски държави, нито казината и бинго залите са \"на всяка крачка\", нито телевизионната реклама се лее като звуков фон.Един пример за по-либерален режим е този във Великобритания - и по отношение на телевизионна реклама, и като масовост и достъпност на игрите. Само че хазартът е част от националните традиции и народопсихологията на британските народи (особено на англичаните). А на българина това явление доскоро бе чуждо.. Сега обаче растат поколения, които се приучават, че житейски успех се постига не с труд и знания, а с търкане на талончета. От които печелят основно тези, които ги продават.Наясно съм, че на тези призиви някой ще отговори в стил \"какво дясно има в опитите за регулации и ограничения на даден бранш\"? И по принцип ще е прав, с едно уточнение: бизнесът не трябва да бъде ограничаван, когато се стреми да създаде просперитет. А този бизнес в момента създава нещо друго. Когато хората започват масово да се лишават от храна (или да си купуват заместители) за да търкат талончета - не ограничения, а направо бой през ръцете си трябва.Затова - удри, бай Валери, тая лотария не е наш'та! Удари и рекламата, удари и достъпа!", "date": "2018.05.25", "title": "Удри, бай Валери, таз лотария не е наш'та!"}
{"url": "https://news.bg/crime/trima-mladezhi-postradaha-pri-mele.html", "text": "Трима младежи са пострадали при масово сбиване край село Поликраище, община Горна Оряховица, област Велико Търново.Масовият бой станал на 23 май, сряда. Тогава в района на река Росица в селото група младежи празнували, а покрай тях преминала група младежка група.Между младежите възникнал спор, който прераснал в бой.При сбиването са пострадали трима младежи, от които един по-сериозно. Момчето е настанено в болницата във Велико Търново и е под лекарско наблюдение с комоцио. Няма опасност за живота на младежа, съобщи \"\".Другите двама пострадали са освободени за домашно лечение.По случая е образувано досъдебно производство. Криминалистите от Районното управление в Горна Оряховица работят по установяването на обстоятелствата, довели до масовия бой.", "date": "2018.05.25", "title": "Трима младежи пострадаха при меле"}
{"url": "https://news.bg/world/tramp-sreshtata-s-kim-chen-un-mozhe-i-da-se-sastoi-na-12-yuni.html", "text": "Президентът на САЩ Доналд Тръмп обяви, че все още е възможно да се проведе планираната среща с лидера на КНДР Ким Чен-ун в Сингапур на 12 юни, съобщава \"Ройтерс\".Вчера беше съобщено, че Тръмп отменя планираната среща със севернокорейския лидер. Днес пък написа в \"Туитър\", че е доволен от готовността на КНДР да продължат преговорите.\"\", каза държавният глава на САЩ пред репортери ден след отмяната на дългоочакваната среща на върха.", "date": "2018.05.25", "title": "Тръмп: Срещата с Ким Чен-ун може и да се състои на 12 юни"}
{"url": "https://news.bg/world/v-es-dogovoriha-promyana-na-pravilata-varhu-bankoviya-kapital.html", "text": "Финансовите министри на страните членки на ЕС постигнаха споразумение за реформиране на правилата на ЕС за изискванията към банковия капитал, съобщава \"Ройтерс\".Според осведомителната агенция това е голяма крачка към укрепване на финансовата стабилност на съюза.Споразумението е постигнато след 18-месечен разгорещен дебат сред 28-те страни членки как да се приложат новите световни правила върху банковия капитал, които преразглеждат финансовите регулации след глобалната криза през 2007-2009 г.\"Съветът на финансовите министри на ЕС договори общ подход за банковия пакет\", каза българският финансов министър Владислав Горанов, чиято страна е ротационен председател на ЕС, на среща на министрите в Брюксел.", "date": "2018.05.25", "title": "В ЕС договориха промяна на правилата върху банковия капитал"}
{"url": "https://news.bg/world/izrael-es-da-spre-finansiraneto-na-organizatsii-koito-ni-boykotirat.html", "text": "Израел призова ЕС да спре финансирането на повече от дузина европейски и палестински неправителствени организации, които според Тел Авив насърчават бойкота срещу Израел, информира АП.Еврейската държава твърди, че финансовата помощ е в нарушение на политиката на ЕС.Израелското министерство по стратегически въпроси публикува доклад, в който има списък с групи, които получават пари от ЕС и призовават за бойкот на Израел. Отбелязва се, че някои от групите имат връзки с екстремистки групировки, докато в същото време получават финансиране от ЕС.Докладът е пореден опит на Израел да се бори срещу световно движение, което призовава за бойкот, прекратяване на инвестициите и налагане на санкции заради отношението на еврейската страна към палестинците. Движението, известно като BDS, зове бизнеса, артисти и университети да прекратят отношенията си с Израел. В него участват хиляди доброволци.Поддръжници на движението казват, че тактиките са начин за ненасилие с цел насърчаване на палестинската кауза.\"Държавата Израел очаква ЕС да действа с пълна прозрачност и да разкрие обхвата на финансовата си помощ за организации, които имат връзки с терор и насърчават бойкот на Израел\", се подчертава в доклада и се призовава Брюксел да приложи политиката си на отхвърляне на бойкота срещу Израел и незабавно прекратяване финансирането на организациите, които насърчават антиизраелски бойкот.От ЕС обявиха, че блокът е уверен, че финансирането не отива за тероризъм или за бойкот.Израел съобщава, че неправителствените организации са получили 5 милиона евро през 2016 г.", "date": "2018.05.25", "title": "Израел: ЕС да спре финансирането на организации, които ни бойкотират"}
{"url": "https://news.bg/world/avstraliya-i-holandiya-ofitsialno-obviniha-rusiya-za-svaleniya-samolet-mh17.html", "text": "Австралия и Холандия официално обвиниха Русия, че е отговорна за сваления пътнически самолет MH17 в Източна Украйна през 2014 г., съобщава БиБиСи.Всички 298 души на борда на Боинг 777 загинаха при полета от Амстердам до Куала Лумпур. Той бе ударен от ракета от територията на сепаратистите в Украйна. Русия твърди, че нито едно от оръжията не е използвано.Вчера воденото от Холандия международно разследване заключи, че ракетата е на руските въоръжени сили.Москва отхвърля обвиненията.Решението на Холандия и Австралия беше обявено от холандския кабинет., обяви холандският външен министър Стеф Блок.Сега правителството предприема следващата стъпка с официалното подвеждане на Русия под отговорност, добави той.В съобщението се допълва, че подвеждането на държава под отговорност за нарушаване на международното право включва \"сложен съдебен процес\".Като първа стъпка двете държави са поискали от Русия да започнат преговори, но си запазват правото да повдигнат случая пред международен съд.\"\", се подчертава в съобщението.Холандският премиер Марк Рюте обяви, цитиран от \"Ройтерс\", че Русия е отговорна за разполагането на ракетната система, с която бе свален самолетът.", "date": "2018.05.25", "title": "Австралия и Холандия официално обвиниха Русия за сваления самолет МH17"}
{"url": "https://news.bg/economics/6-spad-pri-tovarniya-transport-za-parvoto-trimesechie-otchita-nsi.html", "text": "През първото тримесечие на 2018 г. в сравнение с предходното тримесечие има намаление на превозените стоки от товарния транспорт с 6.0%. При извършената дейност е регистрирано увеличение с 2.4%. Това показват предварителни сезонно изгладени данни на Националния статистически институт (НСИ).Превозените пътници и извършената работа от пътническия транспорт (сухопътен, воден и градски електротранспорт) намаляват съответно с 2.9 и 2.8% спрямо четвъртото тримесечие на 2017 година.По предварителни данни през първото тримесечие на 2018 г. в сравнение със съответното тримесечие на 2017 г. е отчетен спад както при превозените товари, така и при извършената работа от товарния сухопътен и воден транспорт.През първото тримесечие на 2018 г. превозените пътници и извършената работа от пътническия транспорт (сухопътен, воден и градски електротранспорт) намаляват съответно с 2.6% и 5.4% спрямо същия период на предходната година.През първото тримесечие на 2018 г. превозените товари от сухопътния транспорт са 27 455.8 хил. т, или с 5 989.5 хил. т по-малко спрямо съответното тримесечие на 2017 г., което основно се дължи на международните превози на автомобилния и железопътния транспорт.Извършената работа също намалява и достига 9 013.4 млн. тона км в резултат на по-малкото средно превозно разстояние при международните превози.Броят на превозените пътници от сухопътния транспорт през първото тримесечие на 2018 г. е 110 056.5 хил., или с 6.4% по-малко спрямо същия период на предходната година, което се дължи на по-малкия брой превозени пътници при вътрешните превози. При железопътния транспорт се наблюдава намаление с 19.1%, а при автобусния - с 5.8%.Същевременно и извършената работа намалява с 6.9% и достига 2 500.6 млн. пътниккилометра, което е резултат от регистрирания спад от 21.2% при железопътните превози в сравнение с първото тримесечие на 2017 година.Превозените товари от речния и морския транспорт през първото тримесечие на 2018 г. нарастват със 125.9 хил. т спрямо съответното тримесечие на 2017 г. в резултат на по-голямото количество превозени товари от речния транспорт. Извършената работа също се увеличава и достига 302.7 млн. ткм поради по-голямото разстояние, на което са били превозени товарите от морския транспорт.През първото тримесечие на 2018 г. при водния пътнически транспорт се наблюдава увеличение на превозените пътници с 4.8 хил. пътници, което се дължи на международните превози. При извършената работа е отчетен спад спрямо първото тримесечие на предходната година поради по-малкото средно превозно разстояние, на което са били превозени пътниците както от морския, така и от речния транспортПрез периода януари - март 2018 г. предприятията от градския електротранспорт (трамваен, тролейбусен и метро) общо са превозили 71 750.0 хил. пътници, или с 2 656 хил. пътници повече спрямо същия период на предходната година. Увеличение е регистрирано при всички видове електротранспорт, като то е най-голямо при трамвайните превози, отчитат от НСИ.Извършената работа, измерена в пътниккилометри, също нараства (с 6.3%) в резултат на по-голямото средно превозно разстояние, на което са били превозени пътниците от метрополитена.Според описанието на статистиката, Сухопътният товарен транспорт включва превоза на товари с превозни средства на железопътния и автомобилния транспорт с българска регистрация, както и преноса на продукти по тръбопроводната мрежа в страната.Сухопътният пътнически транспорт включва превоза на пътници с превозни средства на железопътния и автобусния транспорт с българска регистрация.Водният транспорт включва превоза на пътници и товари и извършената работа с морски и речни плавателни съдове с българска регистрация.Градският електротранспорт включва превозените пътници и извършената работа от тролейбусния транспорт в страната, трамвайния транспорт и метрото в София.Превозени товари (тонове) - измерва общото количество превозени товари срещу заплащане между два пункта (място на натоварване и място на разтоварване).Извършена работа при товарните превози (тонкилометри) - съответства на превоза на един тон товар на разстояние един километър.Превозени пътници (брой) - включва общо превозените пътници със съответния вид транспорт с платени билети между два пункта (място на качване и място на слизане).Извършена работа при пътническите превози (пътниккилометри) - съответства на превозването на един пътник на разстояние един километър.От април 2013 г. броят на превозените пътници при градските превози за област София (столица) се отчита съгласно нова методика, прилагана от \"Център за градска мобилност\" АД - София, съгласно която разпределението на превозените пътници от трамвайния, тролейбусния и автобусния транспорт и метрото се извършва на базата на анкетно проучване на градските пътувания. За осигуряване на съпоставимост тримесечните данни от 2012 г. са преизчислени съгласно новата методика.", "date": "2018.05.25", "title": "6% спад при товарния транспорт за първото тримесечие отчита НСИ"}
{"url": "https://news.bg/world/moskva-vaprosnata-raketa-za-mh17-e-utilizirana-sled-2011-g.html", "text": "Показаната от разследващия екип ракета за сваления пътнически самолет MH17 е утилизирана след 2011 г. Тази позиция изрази Министерството на отбраната на Русия, цитирано от местни медии.По-рано днес Холандия и Австралия официално обвиниха Русия, че стои зад свалянето на самолета. Вчера воденото от Холандия международно разследване заключи, че ракетата е на руските въоръжени сили.Руското военно министерство подчерта, че е анализирало разкритите от холандските разследващи видеоматериали за сваления пътнически самолет.Ведомството пояснява, че не са доставяни нови системи за противовъздушна отбрана на Украйна, която има около 20 батальона с ракетни системи \"Бук\" от 1991 г. Министерството допълва, че специалният номер на въпросната ракета, използвана срещу самолета, показва, че е произведена в Съветския съюз през 1986 г.Министерството също така обвини разследващите, че са скрили информация за датата и мястото на производство на двигателя на ракетата.Въпросната ракета, според министерството, подлежи на утилизация след 25 г. експлоатация.Москва смята, че разследващите са укрили произхода на ракетния двигател, тъй като може да е на украинските въоръжени сили.Руският външен министър Сергей Лавров заяви, цитиран от АФП, че Холандия не е представила \"факти\" в подкрепа на твърдението си, че Москва пряко стои зад атаката срещу самолета.", "date": "2018.05.25", "title": "Москва: Въпросната ракета за МH17 е утилизирана след 2011 г. "}
{"url": "https://news.bg/regions/darvo-padna-varhu-kola-v-plovdiv.html", "text": "Дърво падна върху автомобил в центъра на Пловдив, съобщи bTV. Инцидентът е станал тази сутрин на метри от Съдебната палата. Няма пострадали.Собственикът на колата обмисля да съди общината. По думите му, жители на квартала многократно са подавали сигнали за дървото, но без резултат.По информация на БНТ при падането на дървото с пострадали два автомобила. По време на инцидента е имало буря.Наскоро дървото е било подкастрено, за да се олекоти, съобщиха от общинското предприятие \"Паркове и градини\". Причина за падането на дървото е загниване на корените, което не се виждало.", "date": "2018.05.25", "title": "Дърво падна върху кола в Пловдив"}
{"url": "https://news.bg/world/sasht-za-parvi-pat-razpolozhiha-bezpilotni-samoleti-v-gartsiya-zaradi-zaplaha-ot-yug.html", "text": "Заплахи \"от юг\" накараха САЩ за първи път да разположат безпилотни самолети в Гърция, съобщава медията The Intercept.Като част от разширяването на операциите в Африка САЩ наскоро започнаха да използват безпилотни самолети, разположени на летище в Гърция.През миналия месец Вашингтон е дислоцирал безпилотници MQ-9 Reapers във военновъздушна база в Лариса, Източна Гърция, която се намира в близост до Егейско море. Те са разположени временно, тъй като ще бъдат прехвърлени на друго място, според представител на ВВС на САЩ в Европа и Африка. Безпилотните самолети не са снабдени с оръжия и предимно извършват разузнавателни и наблюдателни мисии.Представителят каза пред медията, че за първи път САЩ разполагат безпилотни самолети в Гърция.Не се разкриват подробности за мисиите. Обикновено MQ-9 Reapers са дислоцирани в Африка.Преди САЩ разполагаха безпилотни самолети в Италия и Тунис за операции в Либия.Според експерти вероятно дислоцираните в Гърция самолети са за осъществяване на операциите на САЩ в Либия, където от няколко години американците използват дрони за намаляване на заплахата от ислямисти и за поддръжка на местни бойци.САЩ са извършили най-малко девет въздушни удара в Либия от встъпването в длъжност на Доналд Тръмп.", "date": "2018.05.25", "title": "САЩ за първи път разположиха безпилотни самолети в Гърция заради „заплаха от юг”"}
{"url": "https://news.bg/crime/politseysko-kuche-otkri-blizo-200-kg-heroin-na-kapitan-andreevo.html", "text": "С помощта на обучено куче са заловени 191,220 кг хероин на ГКПП \"Капитан Андреево\". Наркотикът е открит в камион \"Скания\", с турска регистрация, превозващ теракол. Шофьорът е 61-годишен турски гражданин. Задържаното количество е в 95 пакета, а стойността е 12 млн. лева по цени на съдопроизводството. Наркотикът е надушен от митническото куче Ричи.Главният секретар на Министерство на вътрешните работи Младен Маринов, директорът на Агенция \"Митници\" Георги Костов и Дарина Славова, заместник-окръжен прокурор на Хасково изнесоха подробности на съвместен брифинг.Костов коментира, че случаят е от сутринта на 23 май. Задържаният Тир е с  документи за превоз на лепило теракол от Турция за Белгия в чували от 25 кг. При проверката с рентгенов апарат не е установено нищо съмнително, но при физическа инспекция, митническото куче се спира до една от фабрично запечатаните торбите. Тъй като плътността на товара - строително лепило и на наркотика са близки, укритието не е забелязано.Намерен е пакет с два килограма вещество, след което започва отваряне на всички торби, допълва Костов. Очаква се химична експертиза за чистотата на хероиновото вещество. Заслугата е на Ричи, който е мелез между кокер-шпаньол и бретон и е обучавана за търсене на трюфели, коментира директорът на Агенция \"Митници\". Маринов коментира, че операцията продължава, а разкриването е вследствие на добрата работата с партньорски служби, с които е изграден профилът.Зам.-окръжният прокурор Славова допълва, че са повдигнати обвинения и 61-годишният турски шофьор е задържан за 48 часа. За престъплението се предвижда наказание от 15 до 20 години лишаване от свобода и глоба в размер от 200 000 до 300 000 лева. ", "date": "2018.05.25", "title": "Полицейско куче откри близо 200 кг хероин на \"Капитан Андреево\""}
{"url": "https://news.bg/economics/nsi-19-9-po-golyam-oborot-pri-vodniya-transport-za-parvoto-trimesechie-na-2018-g.html", "text": "Общият индекс на оборота за сектор \"Транспорт, складиране и пощи\", изчислен от сезонно изгладени данни, се увеличава с 3.5% спрямо четвъртото тримесечие на 2017 година. Това гласят предварителни данни през първото тримесечие на 2018 г., обобщени от Националния статистически институт (НСИ).Ръст се наблюдава при всички дейности в сектора, като най-висок е при \"Воден транспорт\" - с 19.9%.Общият индекс на оборота за сектор \"Създаване и разпространение на информация и творчески продукти; Далекосъобщения\" нараства с 4.6% спрямо четвъртото тримесечие на 2017 година.Най-голямо увеличение е отчетено при \"Информационни услуги\" и \"Издателска дейност\" - съответно с 26.5% и 20.1%. Спад е регистриран единствено при дейност \"Далекосъобщения\" (4.4%).При други бизнес услуги има увеличение спрямо предходното тримесечие при повечето дейности, като то е най-голямо при \"Юридически дейности; Счетоводни и одиторски дейности, данъчни консултации; Консултантски дейности в областта на управлението\". Увеличението е с 38.0%.Най-съществено намаление е регистрирано при \"Дейности по наемане и предоставяне на работна сила\" - с 21.6%.През първото тримесечие на 2018 г. общият календарно изгладен индекс на оборота за сектор \"Транспорт, складиране и пощи\" нараства с 12.2% в сравнение със същото тримесечие на 2017 година. Увеличение се наблюдава при всички дейности, като най-значително е при \"Пощенски и куриерски услуги\" (18.3%) и \"Воден транспорт\" (16.2%).Общият календарно изгладен индекс на оборота за сектор \"Създаване и разпространение на информация и творчески продукти; Далекосъобщения\" е с 22.4% по-висок в сравнение с първото тримесечие на 2017 година. Нарастване на индекса на оборота има при почти всички дейности, като най-голям е ръстът при \"Информационни услуги\" - с 56.4%, \"Дейности в областта на информационните технологии\" - с 39.7%, и \"Производство на филми и телевизионни предавания,звукозаписване и издаване на музика\" - с 32.9%. Спад се наблюдава само при дейност \"Далекосъобщения\" (0.7%).При други бизнес услуги увеличение спрямо първото тримесечие на 2017 г. е регистрирано при всички дейности. Най-съществен е ръстът на \"Дейности по почистване\" - с 28.4%.Нарастването в сектор \"Юридически дейности; Счетоводни и одиторски дейности, данъчни консултации; Консултантски дейности в областта на управлението\" е с 26.6%.\"Туристическа агентска и операторска дейност; други дейности, свързани с пътувания и резервации\" - с 24.1%.От НСИ уточняват, че сезонното изглаждане е статистически метод за отстраняване на сезонния компонент на времевия ред и е особено подходящо за дългосрочни сравнения на данните.Календарното изглаждане представлява отстраняване на вариациите в тримесечните данни, дължащи се на различния брой календарни и работни дни в тримесечията, на националните празници, както и на наличието на екстремни стойности (например наличието на повече неработни дни през май може да допринесе за спад на оборота в някои дейности).", "date": "2018.05.25", "title": "НСИ: 19.9% по-голям оборот при водния транспорт за първото тримесечие на 2018 г."}
{"url": "https://news.bg/world/ungariya-shte-zashtiti-traditsionnoto-semeystvo-shte-spre-demografskiya-upadak-zakani-se-orban.html", "text": "Правителството на Унгария ще предприеме мерки за спиране и обръщане на тенденцията с демографския упадък в страната до 2030 г. Това съобщи министър-председателят на централноевропейската държава Виктор Орбан, цитиран от \"Ройтерс\".Орбан обвинява либералната демокрация за подкопаването на традиционните семейства.Според премиера ключовият въпрос е дали унгарската нация ще се запази \"биологично и в количество\". Орбан е категоричен, че правителството трябва да спре демографския упадък. Министър-председателят добави, че правителството ще приеме \"сериозен действащ план за семейна политика\", но той не разкри подробности.Либералната демокрация се провали и не спря имиграцията, не защити християнската култура и не укрепи традиционното семейство, изградено от мъж и жена, оплака се той.\"\", отбеляза Орбан пред държавно радио.Статистически данни показват, че населението на Унгария се топи от десетилетия. Откакто Орбан пое управлението на страната, населението намаля от 10 014 000 души на 9 771 000 през януари 2018 г.По думите му периодът до 2030 г. в Унгария и Европа трябва да бъде определен от съвременна концепция за християнска демокрация.\"\", отбеляза той.Премиерът на Унгария повтори, че правителството му ще внесе законодателство в парламента през следващата седмица, което предвижда налагане на наказания на неправителствени организации, обвинени в подпомагане и финансиране на нелегална имиграция.\"Трябва да санкционираме тези...които извършват такава дейност\", категоричен е Виктор Орбан.", "date": "2018.05.25", "title": "Унгария ще защити традиционното семейство, ще спре демографския упадък, закани се Орбан"}
{"url": "https://news.bg/economics/342-mln-lv-sa-neobsluzhenite-barzi-krediti-za-parvo-trimesechie-na-2018-g.html", "text": "342 млн. лв. са раздадени и необслужени бързи кредити само за първото тримесечие на 2018 година, съобщиха от Комитета за защита на потребителите.От неправителствената организация изтъкват, че се увеличават нефинансовите институции, които отпускат кредити с лихви, които понякога надхвърлят 40%.Схемата на нарастване на лихвата е обяснена по сложен и неразбираем за обикновените граждани начин. Също така потребителите са обект на агресивна реклама за бързи кредити, в която се отбелязва, че средствата се отпускат дори при лоша кредитна история. Това е поредният капан за граждани с ниски доходи и слаба финансова култура, коментират от Комитета.Те призовават хората да внимават какви бързи кредити взимат и при какви условия. Повечето от кредитите вече са в ръцете на колекторските фирми, които тормозят гражданите, обобщават от организацията.По официални данни на БНБ размерът на необслужваните бързи кредити вече достига 342,8 млн. лева към края на първото тримесечие на годината. За една година лошите заеми намаляват с 11,8% (45,8 млн. лева). В сравнение с края на декември 2017 година увеличението е с 0,1% (0,4 млн. лева) и прекъсват тренда на намаление, който имаха 13 тримесечия - от края на юни 2015 г.От Комитета призовават кандидатите за получаване на кредит да се запознаят подробно с условията и лихвите при тегленето на бързи кредити. Съветът е да избягват задлъжняване към нефинансови институции. Само за пет месеца от старта на кампанията за събиране на \"Сигнали срещу колекторските фирми\" са събрани вече над 150 сигнала на граждани. В голямата част става въпрос за погасени по давност сметки към мобилни оператори и именно малки потребителски и бързи кредити.", "date": "2018.05.25", "title": "342 млн. лв. са необслужените бързи кредити за първо тримесечие на 2018 г."}
{"url": "https://news.bg/world/v-irlandiya-glasuvat-na-referendum-za-abortite.html", "text": "В Ирландия започна гласуването на референдум за абортите, който може да се превърне във важно събитие по пътя към промяна на страната, която е една от най-консервативните в социално отношение в Европа, съобщава \"Ройтерс\".Социологически проучвания обаче показват, че избирателите ще отхвърлят една от най-големите забрани в света за прекратяване на бременността. Премиерът Лео Варадкар, който подкрепя промяната, нарече шанс, който се случва \"веднъж на поколение\".Избирателите в католическата държава ще бъдат попитани дали искат да се отмени забрана, която е заложена в конституцията с референдум преди 35 г. Забраната за аборт е частично отменена през 2013 г., но само за случаи, когато животът на майката е под опасност.Ирландия обаче се променя бързо. Страната узакони развода през 1995 г., а преди три години се превърна в първата държава в света, която одобри еднополовите бракове на референдум.Кампанията за \"Да\" твърди, че повече от 3 000 жени пътуват до Великобритания всяка година, за да направят аборт, а други незаконно поръчват лекарства в интернет.Правителството иска да отпаднат ограниченията за аборт до дванадесетата седмица от бременността.Социологическите проучвания разкриват, че водят тези, които желаят промяна на законодателството.Изборните секции отвориха врати в 06,00 часа по Гринуич и ще затворят в 21,00 часа по Гринуич. Първите резултати се очакват към 22,30 часа по Гринуич.Анализатори предвиждат избирателна активност като на референдума за еднополовите бракове, когато гласуваха 62%.", "date": "2018.05.25", "title": "В Ирландия гласуват на референдум за абортите"}
{"url": "https://news.bg/regions/grazhdanin-obvinyava-kmeta-na-varna-che-byaga-ot-problemi-s-izkustveni-protesti.html", "text": "През 2015 година във Варна бяха изградени 220 нови детски площадки. Една от тях се намира зад блок №13 в ж.к. \"Чайка\".Площадката е изградена така, че на практика е прилепена до самия блок №13. Непосредствената близост на площадката пречи на живущите в блока. За това алармира гражданинът Стоян Стоянов.По думите на Стоянов жителите на блок №13 настояват за преместването на площадката. В писмо до news.bg той обяснява, че жителите на блока са подали няколко жалби до местната управа, преди изграждането на площадката да започне. Това обаче остава без успех.В продължение на 3 години след изграждането на площадката жители на блока продължават да изпращат жалби до кмета на общината Иван Портних, а отговорът дошъл тази седмица. От общината организирали среща с жителите на блока на 23 май, на която присъствал зам.-кмета Тодор Иванов.В писмото си Стоянов обяснява, че на предишния ден, 22 май, от общината решили да оповестят срещата. На съседните блокове - №8, 11, 12 и 14, били залепени уведомления за предстоящата среща, което възмутило жителите на блок №13, защото тези блокове не са в непосредствена близост до площадката.Възмущението обаче нараснало. Когато започнала срещата с представители на общината, на площадката се появили деца, които носели плакат, протокол и подписка срещу \"Премахването на площадката\".\"Aко се изгради общински обект в непосредствена близост до Вас, знайте че е възможно г-н Портних да ви убеди в обществения интерес, чрез организирано докарване на живущи от околността, на които този обект не пречи, и противопоставянето им на Вас и вашите деца\", пише Стоянов.Според него протестът е организиран от общината. Гражданинът недоумява кой е казал на децата, че жителите на блок №13 искат площадката да бъде премахната, а не преместена.Според гражданина също така е невъзможно децата от съседните блокове, на които площадката всъщност не пречи, да се самоорганизират с плакат, протокол и подписка само за 24 часа след поставянето на уведомленията пред входовете. Пред тези блокове даже нямало залепени уведомления, допълва Стоянов.В тази връзка гражданинът пита кмета на Варна Иван Портних, този път в медиите:Уважаеми г-н Портних,- Кому е нужно при споделяне на проблеми на живущите, да се докарва агитка от малолетни които да скандират?- Как се чувстват нашите деца от бл. 13, които са по-малко на брой а площадката е под балконите им, и другите деца ги обвиняват, че искат да я премахнат?- Кому беше нужна истерия и конфронтацията между деца, родители и пенсионери, която се получи?- Защо доказвате правотата на площадката да е прилепена до бл. 13, с организирано докарване на граждани от съседни блокове (на които тя логично не пречи) и провокиране на напрежение?", "date": "2018.05.25", "title": "Гражданин обвинява кмета на Варна, че бяга от проблеми с изкуствени протести"}
{"url": "https://news.bg/politics/kakvo-stoi-zad-energiyniya-zavoy-na-balgariya.html", "text": "Посещението на българския президент Румен Радев, вклинен между срещите на руския президент Владимир Путин и германският канцлер Ангела Меркел и френският президент Еманюел Макрон, не предизвиква ентусиазъм сред московските анализатори. Въпросът не е само в различни политически и икономически категории на тези европейските политици, но и в разочарованието в действията на българската страна по въпросите за енергийно сътрудничество с Русия. В крайна сметка София погреба проекта за газопровода \"Южен поток\" през 2009 г., на който Москва възлагаше сериозни надежди, пише в своя статия \"Независимая газета\".Спомнете си колко чудесно започна всичко. Успешното посещение на Владимир Путин в България преди 10 години засили интереса към проекта \"Южен поток\". Беше подписано споразумение с България. Опонентите на проекта, както и сега, са Европейската комисия и Украйна. Първата се страхува от увеличаваща се зависимост от Русия, а втората, че ще се намали доставката на руски газ през украинска газопреносна система. В тези 10 години длъжностните лица в Брюксел се промениха и украинското ръководство се промени, но въпросът сякаш остава отворен.Едва сега, вместо \"Южен поток\", се появява \"Северен поток-2\". Машината на времето спря в полет, променени са само фигурите от събитията преди 10 години, и то не всички. В крайна сметка проектът \"Южен поток\" бе погребан от българския премиер Бойко Борисов и неговата партия ГЕРБ. Борисов дойде на власт през 2009 г., започна да се отказва от съвместни проекти с Русия, като обясни, че те заплашват българската природа, суверенитета и цивилизационния избор настраната. Въпреки че в действителност, според експерти от московския Карнеги център, България демонстрира европейската солидарност с надеждата, че ЕС в отговор ще помогне на проблемите им с газа.Няколко години Борисов обсъжда с европейските лидери газовият хъб \"Балкан\" - голям дистрибуционен център по българското крайбрежие, където би трябвало да се стича газ от всякакви доставчици. Идеята е наричана обещаваща, но България все още не е получила помощ за нейното изпълнение.И днес Борисов, заедно със своята партия, отново е начело на страната. Но неговият възглед за енергийното бъдеще се промени. В началото на 2017 г. България смени президента си, на мястото на твърдия евроатлантист Росен Плевнелиев застава благосклонния генерал Румен Радев. През пролетта на 2017 г. е актуализирано и правителството, министър-председателят Бойко Борисов и неговата партия ГЕРБ са на власт, но техни партньори в управляващата коалиция стават консервативни националисти, някои от тях дори признават Крим за руски.Разбира се, вътрешната политическа ситуация играе определена роля, но и това не е просто случайност. Не е случайна и промяната в курса по енергийните въпроси, а и не само по енергийните въпроси.България не подкрепи инициативата на Румъния в Черно море, за създаване на постоянна флотилия на НАТО и не отзова руски дипломати след опита за отравяне на Скрипал в Обединеното кралство. Закупуването на нови изтребители от съюзниците от НАТО е забавено, но са възобновени преговорите с Москва за ремонт на МиГ-овете.Вероятно можем да говорим за известното разочарование на българските политици в сътрудничество им с ЕС и НАТО. Както коментира московския Карнеги център и българското общество, и българският политически елит са разочаровани, че те честно и старателно следват всяко изискване на евро-атлантическата солидарност, режейки и връзките си с Русия, но не получават никакво възнаграждение от Запада за това свое отговорно поведение. Напротив, София остава сама, с прекъснати договори, международен арбитраж и изплащане на обезщетения.Когато през 2012 г., правителството на Борисов отказа съвместното изграждане на АЕЦ \"Белене\" с Русия, проектът вече беше в доста напреднал стадий, а очевидно в София очакваха американската \"Уетингхаус\" да им помогне с преместването на руските реактори в другата българска атомна електроцентрала - \"Козлодуй\". Американците обаче не проявиха особен интерес към проекта и двата реактора все още са проблем за българското правителство. През 2016 г. реакторите бяха готови и трябваше да бъдат взети от Русия срещу заплащане от 620 милиона евро. За всеки ден престой се начисляваха по 162 хил. евро.България се опита да продаде реакторите на Иран, но не се получи. В резултат на това, реакторите сега се съхраняват в България и не е съвсем ясно къде ще ги поставят, а съхранението е скъпо. Така и не срещнаха интерес от страна на Брюксел към проект за балканска АЕЦ, а и пари за това никой не им дава.Най-вероятно разочарованието е само част от всичко описано до момента. Основното е постепенната промяна в баланса на силите, пример за това са промените в американската политика по света. Русия повече или по-малко успешно се противопоставя на наложените санкции. Между Европа и Съединените щати има значително разделение за външната търговия и двата световни икономически центъра всъщност са на ръба на търговска война.С други думи, светът става многополюсен и при тези условия европейските политици започват да мислят повече за интересите на собствените си държави. Малко вероятно е това да доведе до срив в ЕС или НАТО, но както показва и визитата на Румен Радев - има центробежни тенденции.", "date": "2018.05.25", "title": "Какво стои зад енергийния завой на България?"}
{"url": "https://news.bg/world/kndr-varzala-tenekiya-na-amerikantsite-pri-podgotovkata-na-sreshtata-tramp-kim.html", "text": "Седмица преди Доналд Тръмп да обяви, че отменя дългоочакваната историческа среща с лидера на КНДР Ким Чен-ун, севернокорейската делегация \"вързала тенекия\" на американския екип. Двете делегации трябвало да проведат планирана среща в Сингапур.Информацията съобщава американското издание \"Дейли бийст\", което се позовава на високопоставен представител на администрацията на САЩ.От думите на заместник-помощника на президента на САЩ по азиатските въпроси Мат Потингър стана ясно, че случаят не е пряко свързан с решението на Тръмп да отмени срещата, но е оказал влияние.Потингър разкри, че Белият дом е изпратил екип в Сингапур, в който е бил и заместник на шефа на американската администрация, за да проведе среща със севернокорейците. Те трябвало да обсъдят логистиката на предстоящата среща.\"Там те чакаха три дни. Севернокорейците не се появиха. Нищо не ни казаха. Вързаха ни тенекия\", подчерта представителят.Мълчанието от страна на тоталитарната държава е продължило до отправените от представител на КНДР обвинения по адрес на Майк Пенс, че е \"политически глупак\".През последните шест дни САЩ направиха няколко опита да се свържат с КНДР и те не ни отговориха, добави Потингър.", "date": "2018.05.25", "title": "КНДР „вързала тенекия” на американците при подготовката на срещата Тръмп-Ким"}
{"url": "https://news.bg/world/amerikanski-medii-razkrivat-testove-na-ruski-s-500-prometey.html", "text": "Руската армия тихо извършва тест на ракети земя-въздух с новата система С-500 Прометей, съобщава CNBC, цитирайки анонимни източници \"пряко запознати с американското разузнаване, относно оръжейната програма\".По време на изпитанието, ракета е успяла успешно да порази цел на 482 км, което е с 80 км повече от всеки известен тест.Руското министерство на отбраната и разработващите оръжията, Алмаз-Антей, не са направили официални изявления за текущото състояние на програмата С-500 или за каквито и да било предполагаеми тестове, които са или не са проведени.С-500 Прометей е нова ракетна система \"земя-въздух\", която се очаква да бъде приета на въоръжение в руската армия до 2020 г.Макар в спецификациите на С-500 да остават класифицирани, публично достъпна информация показва, че тя ще бъде в състояние да прихване и да атакува различни цели, включително безпилотни, конвенционални, \"Стелт\" самолети и хиперзвукови оръжия.Комплексът ще използва направлявана ракета с разширен обхват 40N6, способна да прихваща цели до 250 км и дори да поразява цели на височина 96 км.", "date": "2018.05.25", "title": "Американски медии разкриват тестове на руски С-500 Прометей"}
{"url": "https://news.bg/int-economics/sauditska-arabiya-iska-uvelichenie-na-dobiva-na-neft.html", "text": "Саудитска Арабия иска постепенно да увеличи добива на нефт в рамките на ОПЕК+. Министърът на енергетиката на Саудитска Арабия Халид ал-Фалих заяви, че увеличеният добив на ОПЕК+ може да започне от второто полугодие, цитира \"Комерсант\".\"Увеличеният добив на нефт ще стане постепенно, за да се обезпечи отсъствието на шокове за пазара, и потенциално може да се случи през втората половина на тази година\", цитира \"Прайм\" министъра по време на изявление пред Петербургския международен икономически форум (ПМИФ).Министърът на енергетиката на Русия Александър Новак заяви, че руските нефтени компании поддържат позицията на ОПЕК+, свързани с достигане на баланс на нефтения пазар. По думите му, обемът на увеличение на добива на нефт в рамките на ОПЕК+ се обсъжда докато още е рано. Но ако решението бъде прието, то влиза в сила през третата четвърт на годината, заяви министърът.По-рано Reuters, позовавайки се на източник съобщи, че ОПЕК може да приеме решение за повишаване на добива на нефт. Също бе съобщено,че може да бъде изменена сделката на ОПЕК+ на фона на понижения добив от Венецуела.", "date": "2018.05.25", "title": "Саудитска Арабия иска увеличение на добива на нефт"}
{"url": "https://news.bg/world/kriza-v-ispaniya-vot-na-nedoverie-sled-osazhdaneto-na-upravlyavashtite-v-koruptsiya.html", "text": "Социалистите в Испания, най-голямата опозиционна партия в страната, внесе вот на недоверие срещу кабинета на премиера Мариано Рахой, след като консервативната Народна партия беше призната за виновна в корупция на мегадело, че се е облагодетелствала от незаконно финансиране, информира АФП.Предложението е внесено в долната камара на испанския парламент, каза говорител на социалистите пред агенцията.За да падне правителството, 176 депутати трябва да подкрепят искането на социалистите, което е трудна задача, тъй като опозиционните партии са дълбоко разделени.Часове след позицията на съда Алберт Ривера, лидер на \"Гражданите\" (\"Сиудаданос\"), които подкрепят Народната партия и помогнаха да се прокара Бюджет 2018, коментира, че решението на съда \"усложнява\" испанската политика, която вече е изправена пред голяма криза с въпроса за Каталуния.\"\", каза Ривера.\"Правителството на Испания е признато за виновно в корупция\", добави той.Лидерът на \"Подемос\" Пабло Иглесиас също призова за вот на недоверие срещу Рахой.Той подчерта, че ситуацията е \"много сериозна\" и че партията му е \"готова да подкрепи лидера на социалистите Педро Санчес, ако внесе вот на недоверие\".Междувременно от \"Гражданите\" обявиха, че са склонни да подкрепят вота на недоверие срещу Рахой, информира ForexLive. Партията отбеляза, че е готова да подкрепи гласуването, ако Рахой не свика предсрочни избори.", "date": "2018.05.25", "title": "Криза в Испания – вот на недоверие след осъждането на управляващите в корупция"}
{"url": "https://news.bg/world/papata-obeshta-pred-borisov-da-doyde-v-balgariya.html", "text": "Министър-председателят Бойко Борисов се срещна с папа Франциск в Апостолическия дворец във Ватикана. Преди аудиенцията с делегацията, водена от Борисов, премиерът лично се срещна на четири очи с главата на Римокатолическата църква.Борисов благодари на папа Франциск за топлия прием във Ватикана и за възможността за честването на делото на Светите братя Кирил и Методий.В хода на срещата Борисов връчи официална покана за посещение на главата на Римокатолическата църква в България.От своя страна папа Франциск прие поканата да посети в най-близко бъдеще нашата страна, но не посочи точно кога.\"В България от векове традиционно съжителстват различни култури, цивилизации и вероизповедания. Като държава от Балканите и в същото време член на Европейското семейство, ние работим неуморно - по време на председателството на Съвета на Европейския съюз и след него - за интеграцията на държавите и народите от Западните Балкани в Европейската общност, за мирен диалог и разбирателство между всички религии и етноси в тази част на Европа\", пише в поканата до папата.На срещата Борисов поднесе своите три подаръка към папа Франциск. Първият - копие на Четвероевангелието на цар Иван Александър, вторият - картина на българския художник Павел Митков, изобразяваща свети Иван Рилски като отшелник, и третият - разсад от 33 маслодайни рози от Розовата долина.От своя страна папата подари на Борисов плакет с разлистени клони, който е символ на мир и разрешаване на конфликти.Премиерът прие подаръка от Ватикана като оценка за работата си по европриобщаването на страните от Западните Балкани, пишат от пресслужбата на МС.В края на посещението си при папата Борисов представи и българската делегация на главата на Римокатолическата църква. След българската делегация при папата влезе делегацията от Македония.Преди аудиенцията българската делегация беше посрещната във Ватикана с военни почести. Бойко Борисов беше въведен в Апостолическия дворец от папски благородници и от Георг Гейнсвайн, личен секретар на папата и префект на папския дом.Посещението на премиера при папата е по случай 24 май - Деня българската просвета и култура и на славянската писменост. На традиционната аудиенция се отбелязва ролята на България за съхраняването и развитието на делото на Светите братя Кирил и Методий, обявени от Католическата църква в Рим за покровители на Европа.Началото на традицията се поставя през 1968 година, когато във Ватикана пристига първата българска делегация.Припомняме, това е втората аудиенция на Борисов като министър-председател при папа Франциск.  беше преди три години, на 23 май 2015 година. Тогава премиерът беше приет на 10-минутна аудиенция от папата в Апостолическия дворец \"Библиотечна зала\" във Ватикана.След аудиенцията министър-председателят се срещна и с държавния секретар на Ватикана Негово Високопреосвещенство кардинал Пиетро Паролини. Двамата изразиха задоволство от отличния двустранен политически диалог и изразиха желанието за задълбочаването му.В състава на делегацията в Рим, водена от премиера Бойко Борисов, са представители на вероизповеданията в България, на академичната общност и дейци на културата. На аудиенцията при папа Франциск присъстваха Западно и Средноевропейски митрополит на БПЦ Антоний, председателят на БАН акад. Юлиан Ревалски, ректорите на УНСС проф. Стати Статев и на ВТУ \"Св. Св. Кирил и Методий\" проф. Христо Бонджолов, директорът на Института по исторически изследвания към БАН доц. Даниел Вачков, директорът на Софийската филхармония Найден Тодоров и ръководителят на Националната школа по приложна математика Теодоси Теодосиев. Тяхното участие в аудиенцията е признание за постиженията им и е израз на значението, което българското правителство отдава на образованието, науката и културата.", "date": "2018.05.25", "title": "Папата обеща пред Борисов да дойде в България "}
{"url": "https://news.bg/world/izrael-udaril-baza-v-tsentralna-siriya.html", "text": "Израел е нанесъл удари по военна база в Централна Сирия тази нощ, в която са разположени сили на \"Хизбула\" и съюзници на сирийското правителство.Тази информация съобщава АП, позовавайки се на Сирийския център за наблюдение на човешките права.От центъра отбелязват, че не е ясно дали има жертви при бомбардировките над военновъздушната база \"Даба\" в централната провинция Хомс. Базата е разположена северно от град Ал Кусаир, който беше превзет от \"Хизбула\" през 2013 г.Късно вчера сирийската държавна медия обяви, че военна база в Централна Сирия е била подложена на атака от \"вражески\" огън. Допълва се, че сирийските сили за противовъздушна отбрана са отговорили.", "date": "2018.05.25", "title": "Израел ударил база в Централна Сирия"}
{"url": "https://news.bg/int-politics/amerikanski-novinarski-saytove-blokirat-ot-novite-gdpr-iziskvaniya-na-es.html", "text": "Американски новинарски сайтове са временно недостъпни в Европа след влизането в сила на новите правила на Европейския съюз за защита на данните - GDPR, съобщава БиБиСи.The Chicago Times и LA Times са сред публикувалите съобщения, че понастоящем са недостъпни в повечето европейски страни. Общият регламент за защита на данните предоставя на гражданите на ЕС повече права при използването на тяхната информация. Засегнати са сайтове за новини в медийните групи Tronc и Lee Enterprises. Сайтове на Tronc включват New York Daily News, Chicago Tribune, LA Times, Orlando Sentinel and Baltimore Sun.Съобщение на някои от сайтовете е: \"За съжаление, нашият уеб сайт в момента не е достъпен в повечето европейски страни. Ние сме ангажирани с този въпрос и се ангажирахме да разгледаме възможностите, които подкрепят пълната гама от цифрови предложения за европейския пазар\".Lee Enterprises издава 46 ежедневника в 21 държави. Тяхното съобщение е: \"Съжаляваме. Този сайт е временно недостъпен. Наясно сме, че се опитвате да получите достъп до този уебсайт от страна, принадлежаща към Европейското икономическо пространство (ЕИП), включително ЕС, който налага прилагането на Общия регламент за защита на данните (GDPR) и следователно не можем да ви предоставим достъп в този момент.\"CNN и New York Times не са сред засегнатите. The Washington Post and Time са сред тези, които изискват потребителите в ЕС да се съгласят с новите условия.Новият председател на Европейския съвет за защита на личните данни, Андреа Йелинек коментира, че \"ако има жалбоподателите, ще бъдем готови\".Ирландският регулатор на данните Хелън Диксън обяснява, че страната е готова да използва \"пълния набор от инструменти\" срещу несъответстващите компании.Както Facebook, така и Twitter имат седалища в ЕС в Ирландия. Новите правила идват на фона на нарастващите притеснения, как големите технологични компании като Google и Facebook събират и използват личната информация на хората.", "date": "2018.05.25", "title": "Американски новинарски сайтове блокират от новите GDPR изисквания на ЕС"}
{"url": "https://news.bg/int-politics/maduro-polozhi-kletva-za-nov-mandat-kato-prezident-na-venetsuela.html", "text": "Президентът на Венецуела Николас Мадуро положи клетва за втори мандат на поста след спорна победа на изборите за държавен глава, които се проведоха на 20 май, предадоха информационните агенции.Новият 6-годишен мандат на Мадуро ще започне официално на 10 януари.Според данните на избирателната комисия, той е спечелил около 70 процента от гласовете. Официално победата му беше обявена на 22 май.Преди изборите много от представителите на опозицията бяха отстранени от участие във вота, някои от тях дори бяха хвърлени в затвора.Част от активистите на опозицията все пак успяха да напуснат страната.Основният опозиционен алианс MUD бойкотира гласуването, а активността на избирателите беше под 50 процента.Редица страни от Латинска Америка не признаха резултатите от изборите и заявиха, че отзовават посланиците си от Венецуела.Същевременно САЩ разшириха санкциите срещу правителството в Каракас.Срещу Мадуро се отправят обвинения, че се опитва да унищожи демокрацията в страната.След продължилите месеци наред масови протести през 2017 г., при които загинаха 125 души, Мадуро де факто лиши от правомощия парламента, където опозицията има мнозинство.Венецуела преживява дълбока икономическа криза - в страната има остър недостиг на храни, медикаменти и стоки от първа необходимост.", "date": "2018.05.25", "title": "Мадуро положи клетва за нов мандат като президент на Венецуела"}
{"url": "https://news.bg/int-politics/putin-i-makron-obsadiha-siriya-i-atakata-sreshtu-mn17.html", "text": "Лидерите на Франция и Русия са обсъдили създаването на координационен механизъм за Сирия, който да позволи извеждането на страната от конфликта, предаде Дойче веле.Новината беше огласена от френския президент Еманюел Макрон пред журналисти, след срещата му с руския държавен глава Владимир Путин в рамките на Петербургския международен икономически форум.По думите на Макрон, механизмът трябва да бъде съгласуван между Франция, Германия, Великобритания, САЩ, Русия, Йордания, Саудитска Арабия, Иран и Турция. Той посочи, че участващите страни трябва да направят това в близките седмици.\"Трябва да говорим за ситуацията след войната. Целта е да бъде изградена стабилна Сирия.\" - коментира френският президент.Той подчерта, че от ключово значение за уреждането на сирийския конфликт е приемането на нова конституция, както и провеждането на избори с участието на всички сирийци, включително бежанците.Руският президент Владимир Путин заяви, че няма алтернатива на политическото решение за изход от конфликта. По думите му, трябва да се гледа оптимистично и да се търси решение с \"политически средства\".На пресконференцията след срещата между двамата президенти беше засегната и темата за сваления над Донбас малайзийски \"Боинг\". По-рано от международния разследващ екип съобщиха, че ракетата \"Бук\", с която е поразен самолетът, е принадлежала на 53-а зенитна ракетна бригада на руската армия, дислоцирана в Курск.Във връзка с това Путин заяви, че не е запознат с детайлите от заключението на международната следствена група и че Русия може да признае изводи по случая \"само при свое пълноценно участие в разследването\".Макрон от своя страна посочи, че е убеден в обективността на разследването по случая с малайзийския МН17.Към двамата държавни лидери беше зададен въпрос за украинския режисьор Олег Сенцов, осъден в Русия на 20 години лишаване от свобода по обвинение за подготовка на терористични актове. Сенцов вече 10 дни е в безсрочна гладна стачка.Путин заяви, че режисьорът е бил задържан \"за подготовка на терористични актове, а не за своята журналистическа дейност\", бъркайки Сенцов с украинския журналист в Роман Сущенко, който също беше арестуван в Русия. След това Путин смени темата с разказ за арест на руски журналист в Украйна, като попита защо френската преса не се интересува от това.По-рано участничките в групата \"Pussy Riot\" публикуваха във в. \"Le Monde\" обръщение към Макрон с молба да поиска от Путин освобождаването на Сенцов.Френският президент от своя страна заяви, че по време на срещата е обсъждано както ставащото със Сенцов, така и съдбата на руския режисьор Кирил Серебренников, който е под домашен арест, след като беше обвинен в разхищаване на държавни средства. На неудобния за Кремъл Серебренников не беше позволено да посети фестивала в Кан, където беше показан филмът му \"Лято\". След премиерата публиката аплодира на крака отсъстващия режисьор.", "date": "2018.05.25", "title": "Путин и Макрон обсъдиха Сирия и атаката срещу МН17"}
{"url": "https://news.bg/weather/slantse-dazhdove-i-buri-vazmozhni-sa-gradushki.html", "text": "Днес времето над страната ще бъде неустойчиво - със слънчеви часове, превалявания и бури.Преди обяд се очаква предимно слънчево време. В средата на деня отново ще се развие купеста и купесто-дъждовна облачност. В много райони ще има краткотрайни валежи и гръмотевични бури.Възможни са и градушки.Максималните температури в по-голямата част от страната ще са в интервала 25-30 градуса, малко по-високи в крайните югозападни райони. Нощните температури са между 13 и 16 градуса.Очаква се слаб до умерен вятър от изток и североизток.", "date": "2018.05.25", "title": "Слънце, дъждове и бури, възможни са градушки"}
{"url": "https://news.bg/press/za-parvi-pat-na-24-may-zaedno-s-makedoniya-ek-zabrani-na-gazprom-da-ni-iska-kompensatsii-za-yuzhen-potok-sofiyskata-voda-kato-gletcher.html", "text": "Отбелязването на празника на българската просвета и култура 24 май е сред водещите теми на всекидневниците.\"Председателят на Европейската комисия Жан-Клод Юнкер поздрави в профила си в \"Туитър\" българите по случай 24 май. \"Кирилицата е част от българската история и идентичност, но и част от културното наследство, което България оставя на Европа и света - пише Юнкер. - Историята на Светите братя Кирил и Методий показа колко дълбоко са вкоренени европейските ценности в българската идентичност. Това е история за единство и равноправие. С присъединяването на България към европейското семейство кирилицата също зае заслуженото място в сърцето на Европа.\" - в. \"Сега\".\"Заради демографската криза и имиграцията се безпокоим, че сме изчезващ народ, но не осъзнаваме, че истинската опасност е изчезващата духовност.\" Това заяви ректорът на Софийския университет проф. Анастас Герджиков по повод честванията на 24 май. \"Когато подготвях краткото си слово се колебаех дали темата, която съм избрал е актуална точно сега. Един комичен инцидент от тази сутрин показа, че съм бил напълно прав. Тази сутрин 50 български политици заобиколиха академичния съвет, наредиха се преди него на шествието и тържествено го поведоха. Това не е упрек към една партия, защото в тази група от 50 човека се включиха хора от всички цветове, което беше рядък нов партиен консенсус. Не става дума за нарушаване на протокола, а за една 100-годишна традиция, както ще чуете след малко, Вазов е нарекъл 11 май - даскалския празник, не празника на политиката. С известно утешение беше факта, че на връщане академичният съвет бе съпроводен по целия път с овациите на българите. Пожелавам на политиците и те да го чуят някой ден. 24 май е най-българският празник. Днес виждаме, че 11 май, а по-късно 24 май се е превърнал от даскалския празник, по думите на Вазов, в сънародно тържество, отдаващо нужното на светите братя и техните ученици, на писменноста, науката и културата, и на българската духовност. За тази духовност искам да си поговорим днес. Достойни наследници ли сме на апостолите и първонародните будители? Пазим ли свято традициите, носим ли духовността в сърцата си?\", заяви проф. Герджиков. \"Всяко дете знае имената на двамата братя и на техния ученик патрон на нашия университет - Св. Климент Охридски. Правим ли достатъчно България да запази духовността и да не се превърне в държава на духовната нищета. Ако досега поставях въпроса за българската книжовност, сега поставям въпроса за българската книжовност. Темата за духовността и човечността е изместена в световен мащаб от важни и спешни каузи като темата за бедността и глада. Хуманизъм и хуманност имат общ корен - те са присъщото за човека. Заради демографската криза и имиграцията се безпокоим, че сме изчезващ народ, но не осъзнаваме, че истинската опасност е изчезващата духовност. Ние не четем, не търсим духовно израстване, а единствено икономически просперитет. Не общуваме едни с други, не си помагаме. Егоизмът е изместил емпатията, а атеизмът вярата в доброто\", каза още Герджиков. \"Програмите на политическите партии са съзвучни с народните очаквания. Няма нито една партия, която да е превърнала в своя кауза духовното възраждане. Те ни обещават материален просперитет, развита инфраструктура и работа за всички. Това привидно отговаряне на очакванията на хората обаче може да се окаже недалновидна политическа стратегия, защото никой не може да живее дълго само с хляба. Стремежът към духовно израстване е дълбоко присъщ на човека и материалното може да замести липсата на духовно само временно. Това е и причината за периодичното възраждане на интереса към културата, комунизма и хуманността. Именно този неосъзнат глад за духовност превръща 24 май във всенароден обединяващ всички българи празник. Всяка политическа инициатива, основана на каузата и духовността, би обединила всички българи по същия начин и би имала много по-голям успех от надвикванията - кой ще ни обещае повече. Днес наред с традиционните пожелания ще ви пожелая да възродим духовността и човечността\", допълни Герджиков. \"За мен това е най-светлият празник на нас българите. Днес без образованието, знанието, културата и науката нямаше да бъдем, където сме сега - Да откриваме нови светове тайните на нашата планета, на нашето общество и да вървим напред\", каза проф. Христо Пимпирев, който също участва на честванията в Софийския университет.\" - в. \"24 часа\".\"Министър-председателите Бойко Борисов и Зоран Заев и водените от тях официални делегации почетоха съвместно делото на Светите братя Кирил и Методий в базиликата \"Санта Мария Маджоре\" в Рим. Тук през 867 г. папа Адриан II освещава славянската писменост и славянските книги. \"На паметната плоча на Св. св. Кирил и Методий, където са осветени нашите букви, се върнахме към дипломацията. За мен двамата братя са били дипломати\", отбеляза министър-председателят Борисов ролята на братята в дипломацията в този исторически момент, цитиран от пресцентъра на кабинета. Премиерът припомни аргументите, с които са убедили папа Адриан II в равенството на нашата писменост с тази на другите народи. Според него България и Република Македония показват, че празниците трябва да се отбелязват заедно, а не да са повод за раздори. Премиерът Зоран Заев заяви, че на днешния празник се потвърди истинското приятелство между България и Република Македония. Борисов и водената от него делегация поднесоха цветя и на паметника на патриарха на българската литература Иван Вазов в Рим. Монументът беше открит през 2010 г. от премиера на площад \"Торвалдсен\", в близост до парка \"Вила Боргезе\" и Музея за модерно и съвременно изкуство.\" - в. \"Дневник\".\"Българската и македонската делегации, водени от премиерите Бойко Борисов и Зоран Заев, участваха в официалния прием в българското посолство в Рим по случай Деня на българската просвета и култура и на славянската писменост. Българският министър-председател Борисов посочи, че след подписването на Договора за добросъседство, България и Република Македония са още по-близки като народи и работят активно по редица проекти. Зоран Заев определи отношенията между двата народа като приятелски и затова огромен принос има подписаният Договор за добросъседство миналата година в Скопие.\" - в. \"Труд\".\"Бойко Борисов и Зоран Заев показаха със своето рисъствие в Рим, че договорът за добросъседство не е само на хартия. Това заяви посланикът ни в Рим Марин Райков на приема в посолството. Благодаря на моя приятел Бойко Борисов за днешното съвместно честване, каза Заев. Вижте паметниците на Св. Св. Кирил и Методий с венците на България и Македония, колко хубаво стоят, не си пречат, каза Борисов. - Можем да направим много неща съвместно, Бог напред и ние след него, добави Борисов.\" - в. \"Стандарт\".Петъчните вестници съобщават също за мерките, наложени от Европейската комисия на \"Газпром\", включително забрана да иска компенсации от България за \"Южен поток\".\"Газпром\" не трябва да търси компенсации от партньорите си в България за прекратяването на работата по проекта \"Южен поток\". Това съобщава \"РИА Новости\" от Брюксел, позовавайки се на информация от Европейската комисия след приключването на над 6-годишното антимонополно разследване срещу руската газова компания. Решението \"Газпром\" да не търси компенсации за \"Южен поток\" е само едно от задълженията, които ЕК налага на руския газов гигант. \"Газпром\" постигна споразумение с Европейската комисия, благодарение на което избягна плащането на огромни глоби заради нарушения на европейското антимонополно законодателство. Така руската компания се задължава да продава природния газ на конкурентни цени на пазарите в страните от Централна и Източна Европа...\" - в. \"Стандарт\".\"ЕК задължи \"Газпром\" да продава на конкурентни цени и в Източна Европа Европейската комисия и \"Газпром\" се споразумяха за нови правила, при които руската компания ще продава природен газ на пазарите в Централна и Източна Европа. Оповестеното вчера от ЕК решение бе определено в официално изявление от \"Газпром\" като \"най-доброто за нормално функциониране на целия европейски газов пазар\". С него руският монополист се задължава \"да продава синьо гориво на конкурентни цени в страните от Централна и Източна Европа\". Едновременно с това той няма да иска от България обезщетение за спирането на проекта \"Южен поток\". С постигнатото споразумение \"Газпром\" си спестява милиардни глоби, които можеше да се наложи да плати заради обвиненията в монопол. Комисарят по въпросите на конкуренцията Маргрете Вестагер обясни вчера на специална пресконференция в Брюксел, че приетото от ЕК решение премахва създадените от \"Газпром\" препятствия за свободния пренос на газ в Централна и Източна Европа. Сега руската компания трябва да помогне за постигането на истински вътрешен енергиен пазар в Европа, като премахне всички наложени на клиентите й ограничения по отношение на препродажбата на синьо гориво през граница. \"Газпром\" е най-големият доставчик на природен газ в няколко държави от Централна и Източна Европа. През 2015 г. руският гигант бе обвинен за възпрепятстване на конкуренцията и за определяне на високи цени за България, Чешката република, Естония, Унгария, Латвия, Литва, Полша и Словакия. Тази стратегия вероятно е позволила на \"Газпром\" да налага по-високи цени на газа в пет от тези държави членки - България, Естония, Латвия, Литва и Полша, обяви тогава ЕК. Сега цените на газа за тези държави ще трябва да са съотносими с равнищата за Западна Европа и в разпределителните центрове за втечнен газ. Освен това \"Газпром\" не може да се възползва от каквито и да е предимства, свързани с газовата инфраструктура, които получава от клиентите си, като използва господстващата си пазарна позиция в доставките на газ. Компанията ще позволи потоците на газ да текат към и от части на Централна и Източна Европа, които все още са изолирани от другите държави членки поради липса на междусистемни връзки, а именно балтийските държави и България, гласи друга част от споразумението. Клаузите на споразумението ще действат в идните 8 години и са обвързващи по отношение на \"Газпром\". Това означава, че ако бъдат нарушени, ЕК може да наложи глоба в размер до 10% от световния оборот на дружеството, без да се налага да установява нарушение на антитръстовите правила на ЕС...\" - в. \"Сега\".\"Руският енергиен гигант \"Газпром\" сключи споразумение с Европейската комисия, съгласно което приема да реформира ценообразуването за клиентите си в Източна Европа и се отказва от доминиращото си положение в района. В замяна това еврокомисията няма да налага глоби на \"Газпром\", които можеше да достигнат 10% от световния годишен оборот, т.е. милиарди евро. Това е и краят на продължило 7 години разследване на това как работи Русия на тази част от единния пазар и дали това е в нарушение на общите правила за ЕС. Но ако \"Газпром\" наруши условията, глобата за милиарди евро може да бъде наложена. Засегнати източноевропейски страни обаче са недоволни, че \"Газпром\" избегна глобите, които иначе Брюксел налага в случаи, засягащи \"Гугъл\" например. Сред няколкото клаузи, засягащи България, е и това, че по отношение на закрития от Москва проект \"Южен поток\" ясно се посочва, че \"Газпром\" няма да се възползва от получените предимства и няма да иска обезщетения от българските партньори след прекратяването на проекта.. Това се прилага, без да се засяга въпросът дали това искане би било изобщо основателно... С днешното решение на комисията се слага край на тази практика на \"Газпром\". Освен това на \"Газпром\" се налага подробен набор от правила, които значително ще променят начина, по който дружеството извършва дейност на централно- и източноевропейските газови пазари: - Край на договорните бариери пред свободния пренос на газ: \"Газпром\" трябва да премахне всички наложени на клиентите си ограничения по отношение на препродажбата на газ през граница. - Задължение за улесняване на потоците на газ към изолираните пазари и от тях: \"Газпром\" ще позволи потоците на газ да текат към и от части на Централна и Източна Европа, които все още са изолирани от другите държави членки поради липса на междусистемни връзки, а именно балтийските държави и България. - Структуриран процес за осигуряване на конкурентни цени на газа: На съответните клиенти на \"Газпром\" се предоставя ефективен инструмент, с който да се гарантира, че тяхната цена на газа отразява равнището на цените в конкурентни западноевропейски пазари на газ, особено в разпределителните центрове за втечнен газ. - Без използване на господстващо положение при доставките на газ: \"Газпром\" не може да се възползва от каквито и да е предимства, свързани с газовата инфраструктура, които получава от клиентите си, като използва господстващата си пазарна позиция в доставките на газ. Всички тези задължения отговарят на изразените от комисията опасения по отношение на конкуренцията и постигат целите ѝ за осигуряване на свободен пренос на газ в Централна и Източна Европа на конкурентни цени. Поради това комисията реши да направи тези задължения (т.нар. ангажименти) правно обвързващи по отношение на \"Газпром\". \"Ройтерс\" посочва, че рамките на споразумението са били известни преди повече от година и са били финализирани в началото на 2018 г. Забавянето е било заради реакцията от осемте източноевропейски държави, които са настоявали за глоби заради милиардите евро, които са изгубили заради наложените им неизгодни договори. \"Това е жалко\", каза днес литовският премиер Саулиус Сквернелис. \"Но все пак е крачка напред.\" (...)\" - в. \"Дневник.В. \"24 часа\" продължава темата за чистотата на софийската вода: \"Водата в София, Таско, е като от глетчер в Швеция Качествата й по нищо не се различават от виенската, категорични са учени Чиста ли е софийската вода или е замърсена? Този въпрос бе зададен от депутата от БСП Таско Ерменков. Но колкото и невероятно да звучи, тя е сред най-добрите в Европа. Водата от \"Бели Искър\" по нищо не отстъпва на тази от глетчерите в скандинавските страни. \"Може да се сравнява единствено с тази, която пият във Виена. Много прилича на тази в Швеция, Норвегия и Дания, която идва от топенето на ледовете. Убедил съм се лично.\" Това заяви пред \"168 часа\" проф. Петър Калинков, преподавател от катедра \"Водоснабдяване, канализации и пречистване на водите\" в Университета по архитектура, строителство и геодезия. Цялата му научна дейност е концентрирана върху питейните води, пречистването им и техните качества. \"Водите ни са високопланински, тъй като в язовирите се формират главно от топенето на снегове и от дъждовете във водосбора - обясни Калинков. - Фактът, че са високопланински, предполага едно много добро качество. И в двата язовира водата е мека, което означава, че е с ниско съдържание на соли, с много добри характеристики, богата на кислород, няма почти никаква мътност, няма цвят, много близка до водата, с която се водоснабдява Виена. Нашата система е много сходна с тяхната, а водата в \"Бели Искър\" е едно към едно с тази в австрийската столица.\" Малко по-влошени са свойствата на тази от \"Искър\" заради по-ниското надморско равнище и по-голямата водосборна площ. \"Въпреки всичко трябва да се знае, че това е най-добрата вода от всички язовири за питейно водоснабдяване в България - категоричен е професорът. - И в двата язовира има програма за непрекъснат мониторинг на качествата на водата. \"Софийска вода\" по закон трябва да направи определен брой проби по всички показатели, но тя изследва много повече.\" Замърсена ли е водата? Ученият е констатирал, че единствените регистрирани замърсявания в двата язовира са по отношение на мътността. \"На цялата вода, която постъпва в тях, се прави ежедневен мониторинг - обясни професорът. - Постоянно се следят качествата й. За 5 години по отношение на мътност само веднъж е била с 1,3 нефелометрични единици, а според изискванията на наредбата е трябвало да е 1. Това дори не може да се регистрира с просто око.\" Според него периодично са установявани замърсявания от желязо, манган, фитопланктон и рядко на бактериологична основа - предимно в язовир \"Искър\". \"По отношение на манган, на желязо не са регистрирани нито веднъж стойности, които да са над допустимите - казва ученият. - Същото важи и за бактериологията - извършва се непрекъснато обеззаразяване.\"", "date": "2018.05.25", "title": "За първи път на 24 май – заедно с Македония, ЕК забрани на „Газпром“ да ни иска компенсации за „Южен поток“, софийската вода - като глетчер…"}
{"url": "https://news.bg/world/fbr-obezvredi-mrezha-ot-zombirani-ruteri-kontrolirani-ot-ruski-hakeri.html", "text": "ФБР обезвреди мрежа от 500 хиляди рутера, контролирани от руски хакери, предаде Би Би Си. Това е станало малко преди мрежата да бъде пусната в действие за извършване на злонамерени операции.Съобщава се, че руската хакерска група Fancy Bear е проникнала в рутерите, които са базирани в 54 страни.Разкритията са направени от експерти по компютърна сигурност от компанията Cisco Talos. Те са потвърдени от ФБР и от Службата за сигурност на Украйна.След като са заразили устройствата за доставка на интернет, хакерите са можели да източват данни на потребители и да ги използват за кибератаки.Това не се е случило заради навременното разкриване на мрежата - няколко дни преди активирането й.Главният обект, който е щял да бъде атакуван от армията от зомби-устройства, е инфраструктурата на Украйна.Разобличаването на мрежата от заразени рутери започва в началото на август 2017 г. Тогава агенти на ФБР информират жителка на Питсбърг, че домашният й рутер се управлява от злосторници и жената доброволно го е предала на властите за проверка, пише американското издание \"The Daily Beast\" с позоваване на съдебни материали.Междувременно компанията Cisco Talos води свое разследване. Засега не е уточнено как хакерите са избирали жертвите си, но е изяснена пълната картина на заразяването.", "date": "2018.05.25", "title": "ФБР обезвреди мрежа от зомбирани рутери, контролирани от руски хакери"}
{"url": "https://news.bg/int-politics/sasht-vreme-e-rusiya-da-spre-da-lazhe-za-svalyaneto-na-mh17.html", "text": "САЩ имат пълно доверие в резултатите от разследването на международния екип по казуса със сваления над Донбас \"Боинг\", изпълняващ полет MH17 на Малайзийските авиолинии, съобщи Държавният департамент.Резултатите от разследването бяха огласени вчера от холандската прокуратура.В изявление на говорителката на Държавния департамент Хедър Нойърт, се напомня, че ракетата, поразила самолета, е на 53-а противовъздушна бригада на Руската федерация, базирана в Курск.Тя посочва, че огласената информация потвърждава данните, с които американската страна е разполагала преди това: \"MH17 е свален от руска ракета земя-въздух \"Бук\", изстреляна от контролирана от Русия територия в Източна Украйна, от сили, командвани от Русия\".\"Време е Русия да престане лъже и да обясни ролята си в катастрофата.\" - посочва Нойърт.Американската страна призовава Русия да уважи резолюция 2166 от 2014 г. на Съвета за сигурност на ООН.", "date": "2018.05.25", "title": "САЩ: Време е Русия да спре да лъже за свалянето на MH17"}
{"url": "https://news.bg/int-politics/severna-koreya-e-gotova-da-pregovarya-sas-sasht-vapreki-otmyanata-na-sreshtata.html", "text": "Северна Корея е готова да преговаря със САЩ, въпреки отмяната на срещата между Доналд Тръмп и Ким Чен Ун, предадоха информационните агенции.Припомняме, вчера Тръмп отмени срещата, която трябваше да се състои на 12 юни в Сингапур, след като севернокорейският заместник-министър на външните работи Чоу Сан Хаи нападна вицепрезидента на САЩ Майк Пенс, упреквайки го в невежество и глупост.Днес първият заместник-министър на външните работи на Северна Корея - Ким Ге Гуан, заяви, че властите в Пхенян са отворени за решаване на проблемите.Той допълва, че правителството определя решението за отмяната на срещата като \"извънредно тъжно\".По думите му, Пхенян има готовност да преговаря за решаване на проблемите \"по всяко време и във всякакъв формат\", предаде \"Ройтерс\".", "date": "2018.05.25", "title": "Северна Корея е готова да преговаря със САЩ, въпреки отмяната на срещата"}
{"url": "https://news.bg/politics/reglamentat-za-zashtita-na-lichnite-danni-v-es-vliza-v-sila.html", "text": "Регламентът за защита на личните данни във всички страни от Европейския съюз влиза в сила от днес. Целта на новия документ е увеличение на правата на потребителите по отношение на техните лични данни, уведомиха от ЕК.Всеки доставчик на услуги ще бъде задължен да предоставя на клиентите си достъп до подадените от тях данни, както и право на промяната им или пълното им заличаване. Регламентът предвижда специални технически и организационни мерки, които доставчиците на тези услуги трябва да осигурят, за да ги предлагат на европейските граждани и съответно да обработват личните им данни според изискванията на новата регулация.Регламентът ще се прилага и по отношение на дружества и лица, които са извън територията на ЕС, но в търговската си дейност обработват лични данни на европейски граждани.Прилагането и спазването на регламента ще бъде отговорност на национални регулатори. Предвижда се и централен орган, който ще се нарича Европейски борд за защита на информацията. Неговата цел е да подпомага еднаквото прилагане на регламента във всяка държава и да действа като форум за регулаторите, а при спорове да издава задължителни решения. По предварителна информация обаче, много от националните регулатори не са подготвени за прилагането на тази мярка.Пред БНР евродепутатът Емил Радев заяви че в случай на нарушения ще се налагат глоби.\"Санкциите са страшно големи вече. При нарушение на регламента от страна компаниите може да им бъде наложена санкция до 20 милиона евро, с максимален размер от 4% от годишния световен оборот на корпорацията. Например, това за \"Фейсбук\" би означавало стотици милиони евро санкции\".Целта на регламента е да не се събират личните данни без наше съгласие. \"Чувствителните лични данни въобще няма да се обработват, защото регламентът забранява да се обработват лични данни, разкриващи расов или етнически произход, политически възгледи, религиозни или философски убеждения, членство в синдикални организации. Забранява се обработването на генетични данни, биометрични данни, данни за здравословното състояние или за сексуалния живот или ориентация на физическото лице, освен ако не са на лице определени условия, точно описани в регламента\", каза Емил Радев.Новият регламент за защита на личните данни беше приет през 2016 година и членките на ЕС имаха достатъчно време да предприемат необходимите мерки, да направят информационна кампания. Това не се случи на доста места, в това число и България, допълни евродепутатът.В специално изявление заместник-председателят на ЕК , отговарящ за цифровия единен пазар Андрус Ансип заяви: \"Неприкосновеността на личния живот на европейските граждани ще бъде по-добре защитена, а предприятията ще ползват един и същ набор от правила в целия ЕС. Надеждните правила за защита на данните са базата за функционирането на единния цифров пазар и за процъфтяването на интернет икономиката. Новите правила гарантират, че гражданите могат да имат доверие в начина, по който данните им се използват, и че ЕС може да се възползва максимално от възможностите, предлагани от основаната на данни икономика\".Комисарят по въпросите на правосъдието, потребителите и равнопоставеността между половете Вера Йоурова добави, че личните данни са златото на 21-ви век. \"Ние оставяме данните си на практика с всяка направена стъпка, особено в цифровия свят. Що се отнася до личните данни днес, хората са изложени като в аквариум. Защитата на данните е основно право в ЕС\", каза Йоурова.ЕК отпусна 1,7 милиона евро за съфинансиране на обучението на специалисти в областта на защитата на данните. Още 2 милиона евро бяха отпуснати, за да се помогне на националните органи за защита на данните да достигат до предприятията, по-специално МСП, и физическите лица.", "date": "2018.05.25", "title": "Регламентът за защита на личните данни в ЕС влиза в сила"}
{"url": "https://news.bg/regions/poroi-i-gradushki-nad-stranata-navrah-24-may.html", "text": "Градушки се изсипаха в четвъртък над няколко населени места в страната.В Панагюрище имаше порой и градушка, съобщи БНР. Има информация за наводнени обществени и жилищни сгради. По информация на местни жители е унищожена почти цялата реколта от кайсии, ягоди и ябълки.В Ловеч градушката беше придружена от пороен дъжд. За около час над града паднаха 15 литра на квадратен метър. Няма пострадали хора.Екипи на гражданската защита са изтегляли закъсали автомобили и са отводнявали най-засегнатите пътни участъци.В Пловдив пороен дъжд остави хиляди домакинства без вода в четвъртък следобед. Причината е токов удар, който е изключил две помпени станции. За половин час над града под тепетата са се излели 24 литра на квадратен метър дъжд.", "date": "2018.05.25", "title": "Порои и градушки над страната навръх 24 май"}
{"url": "https://news.bg/finance/balgariya-po-skoro-v-evrozonata-nastoyavat-ikonomisti.html", "text": "Експертът Емил Хърсев обвини Европа в лицемерие след поредния доклад на ЕК, че страната ни отговаря на критериите за членство в Еврозоната. Всички Маахстрихтски критерии са покрити, подчерта той пред БНТ.Валутният курс е най-стабилното нещо у нас, по мнението му. Това с чакалнята е пълна дивотия, анализира Хърсев. Що за идиот трябва да си, че да видиш, че двайсет години валутния курс не мърда, ядоса се той за констатациите на Брюксел.Нашето присъединяване ще е с валутния курс към еврото - теза, която поддържаме поне десет години. Влизането в ERM 2 нищо няма да ни донесе, това е старт на присъединяването, подчерта Емил Хърсев.Това трябва да се случи , колкото може по-бързо, смята той. Тези подробни доклади трябва да се разглеждат от икономисти какво се случва във всяка страна, посочи и Лъчезар Богданов.Като си в клуба нарушаваш, като не си в клуба те гледат под лупа, анализира той състоянието на Еврозоната. Правилата трябва да се спазват. Богданов също е на мнение, че трябва да започне присъединяването ни към клуба на богатите.", "date": "2018.05.25", "title": "България по-скоро в Еврозоната, настояват икономисти"}
{"url": "https://news.bg/crime/katadzhiya-zaloven-s-podkup-ot-50-leva.html", "text": "Служител на КАТ \"Пътна полиция\" София е заловен с 50 лв. подкуп. Пред bTV говорителят на главния прокурор Румяна Арнаудова информира, че случаят ще бъде докладван на Софийска градска прокуратура.Служителят, прибрал подкупа, изтъкнал пред водача, че му спестява спиране на автомобила от движение заради непреминат технически преглед. Вместо това съставил акт за неправилно паркиране. Случаят е заснет с любителско видео.\"Тези данни, които са събрани от органите на МВР сочат за извършено престъпление подкуп. Класическата корупция, за която говорим напоследък. Считаме, че данните, които са събрани са достатъчни за образуване на досъдебно производство\", заяви Арнаудова.Тя поясни, че досъдебното производство ще се ръководи от СГП.По-късно главният секретар на МВР Младен Маринов заяви, че от вчера е сигнализирана Дирекция \"Вътрешна сигурност\". Установено е мястото, времето и служителят. Уведомена е прокуратурата и е заведено досъдебно производство. В СДВР е образувано и дисциплинарно производство за търсене отговорност от пътния полицай.\"Имаме сериозни резултати в пресичането на тези корупционни практики и призоваваме гражданите да сигнализират на тел.112\", допълни Маринов.", "date": "2018.05.25", "title": "Катаджия заловен с подкуп от 50 лева"}
{"url": "https://news.bg/world/dvama-vzriviha-bomba-v-restorant-v-kanadskiya-grad-misisaga.html", "text": "Взрив е избухнал в ресторант в канадския град Мисисага близо до Торонто, предаде Би Би Си.По данни на полицията, най-малко 15 души са ранени.Съобщава се за двама заподозрени, които са влезли в ресторант \"Bombay Bhel\" и са задействали самоделно взривно устройство.Част от ранените са хоспитализирани в Мисисага, а трима от тях, които са в критично състояние, са транспортирани до клиника в Торонто.Заподозрените са избягали веднага след експлозията.Полицията апелира гражданите да окажат съдействие на разследването.", "date": "2018.05.25", "title": "Двама взривиха бомба в ресторант в канадския град Мисисага"}
{"url": "https://news.bg/crime/marin-markovski-ivancheva-e-nevinna-do-vlizane-na-prisadata.html", "text": "\"До влизането на присъдата в сила арестуваният кмет на столичния район \"Младост\" Десислава Иванчева е невинна. Магистратите не могат да я отстранят, докато няма присъда. До момента, за да облекчи ръководството от общината, тя си пускаше молби за отпуск. Тази жена си гори за работата\". Това заяви в ефира на Нова телевизия адвокатът на арестуваната кметица на столичния район \"Младост\" Марин Марковски.По думите на Марковски не се знае дали майката на Иванчева е носила подписани от нея документи от ареста в общината в \"Младост\".Защитникът на Иванчева е категоричен, че тази дейност на кметицата не е била извършвана в нарушение на закона, защото тя все още не е била отстранена от длъжност.\"Това е един коварен ход на прокуратурата. Те казват, че искат отстраняването й, защото с действията си от ареста въздейства на свидетели\", изтъкна Марковски и добави, че тя няма нужда колегите й да я защитават, защото нея истината я защитава\", коментира още Марковски.Адвокатът посочи, че ще обсъди с подзащитната си дали да се обжалва решението на съда.\"Тя може да поиска сама да се оттегли\", каза още Марковски.Припомняме, Десислава Иванчева беше избрана убедително за кмет на столичния район \"Младост\" като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха близо 10 часа, което предизвика вълна от възмущение относно начина, по който тя е задържана. Излязоха и твърдения на сподвижници на кметицата, че по нея не са открити следи от белязани пари с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата Иван Гешев на брифинг даде подробности по случая. Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.На 18 април се състоя и . Пред сградата на Съдебната плата протестиращите заявиха, че пряката демокрация е била задушена, защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това и. Малко по-късно обаче от пресцентъра на прокуратурата съобщиха, че не е разпоредена и не се извършва каквато и да е проверка на действията на наблюдаващите прокурори и разследващите органи по досъдебното производство, по което обвиняема е кметицата.На 20 април спецпрокуратурата поиска постоянен арест за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ парите са били подхвърлени в автомобила.В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, да останат в ареста.На 21 април председателят на Комисията за незаконно придобито имущество (КОНПИ) Пламен Георгиев заяви, че арестът на Иванчева е бил редовен, както законът задължава.На 26 април Специализираният съд взе окончателно решение да остави за постоянно в ареста тримата задържани. Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че кметицата не е докосвала парите. Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева, смята той.", "date": "2018.05.25", "title": "Марин Марковски: Иванчева е невинна до влизане на присъдата"}
{"url": "https://news.bg/tourism/s-blizo-200-hil-se-uvelichavat-chuzhdestrannite-turisti-ot-nachaloto-na-godinata.html", "text": "Чуждестранните туристи, посетили България от началото на година са 1 млн. души, докато през същия период на 2017 г., туристите посетили България са 880 000 души. Това обяви по НоваТВ Константин Занков от Института за анализи и оценки в туризма.По думите му България става все по-популярна дестинация, която буди все по-голям интерес в туристи от Европа.\"Очакванията са за близо 200 000 души повече в сравнение с миналата година. Наблюдава се отлив на руски туристи\", коментира той и добави, че българите вече пътуват много по-често през годината, за по-кратък период.Занков поясни, че в този смисъл на думата те избират да почиват и в България, и в чужбина. Гърция определено е лидер на пазара, следвана от Турция.", "date": "2018.05.25", "title": "С близо 200 хил. се увеличават чуждестранните туристи от началото на годината"}
{"url": "https://news.bg/society/s-ilinden-v-imeto-si-makedoniya-nyama-da-reshi-problemite-smyata-istorik.html", "text": "Времето, когато България трябваше да се намеси в спора за името на Македония като трета страна, е минало и Гърция успя да наложи монопол. Това заяви в ефира на БТВ историкът македонист Спас Ташев.Според Ташев предложеният вариант \"Илинденска Македония\" няма да реши проблемите по няколко причини.\"Една от тях е, че в посланието на македонския премиер Зоран Заев има идеята за трите Илиндена, които включват битката при Херонея (338 г. пр.н.е.) и антифашисткото събрание за народно освобождение на Македония от 1944 г., проправило пътя на Титовия комунизъм\", изтъкна той.Ташев посочи като друга причина, че Илинденското въстание от 1903 г. избухва и на територии, които днес са в Гърция.По думите на Ташев, общото честване на 24 май от български и македонски официални представители в Рим е историческо, като и в двете делегации е имало църковни дейци и това е стъпка към задълбочаване на диалога.\"Българската православна църква би могла да изпрати представител на годишнината на Охридската архиепископия, без да влиза в конфликт с останалите църкви отново ако е като част от делегация на държавен представител\", отбеляза историкът.", "date": "2018.05.25", "title": "С Илинден в името си, Македония няма да реши проблемите, смята историк"}
{"url": "https://news.bg/politics/zaharieva-putin-i-borisov-shte-govoryat-za-energetika.html", "text": "България има съвсем друго възприятие. Така външният министър Екатерина Захариева отчете успехите на дипломацията ни и ефектите от Българското председателство на Европейския съвет. Стоим много добре на европейската и световна сцена, каза тя пред БНТ.Няма по-голяма реклама за България, смята първият ни дипломат. Затова е нужно обединение на политиците, за да се представи държавата пред партньорите си.Преди около два месеца Борисов се е чул с руския президент Владимир Путин. Тази среща не е по спешност, отчете външният министър.Основно Путин и Борисов ще говорят за енергетика. Иран трябва да спазва ядреното споразумение, категорична е Захариева за иранската ядрена сделка. По сделката Русия, Китай и ЕС на едно мнение, подчерта тя.В ефира на БНТ вицепремиерът и министър на външните работи Екатерина Захариева също увери, че срещата на премиера в Москва е подготвяна отдавна. Самата Захариева участва в среща на страните от Г-20 в Буенос Айрес.Министър Захариева потвърди датата на срещите - 30-ти май. Темите са енергийните проекти и икономически въпроси. По думите й за България е много важно да получава директно доставките, а не да плаща за транзит на газ.По време на среща ще бъде обсъден и туризмът. Захариева припомни, че  също са се срещнали и са обсъдили запазване на ядрената сделка с Иран - \"нещо, което също вълнува България\", коменитира Захариева.Тя бе категорична, че Иран трябва да спазва сделката и ясният план за ядрено разоръжаване. Това е първото условие на ЕС, ако Иран изпълнява ангажиментите си по този план - ЕС ще изпълнява също ангажиментите си по споразумението коментира Захариева.По думите й по отношение на  са на едно и също мнение.Министър Захариева припомни, че са основателни притесненията на САЩ за балистичната програма, но не мислим, че ако приключим това споразумение, ще имаме по-силна позиция при разговорите.САЩ са стратегическият партньор на ЕС. Продължават разговорите в тази посока, увери Захариева. До края на месеца трябва да стане ясно дали САЩ ще изключи ЕС от списъка на държавите, които се облагат с мито вносът на алуминий и стомана. Позицията на ЕС е, че не може да преговаря с вдигнати до стената ръце и иска изключване на страните от ЕС от този списък, за да започнат разговорите за задълбочаване на търговията с LNG.България ще домакинства срещата. Важни теми ще са селското стопанство 16 плюс 1 между лидерите от Централна, Източна Европа и Китай стопанство, земеделието. Срещата е в началото на юли.Министър Захариева се е срещнала с китайския си колега по време на срещата на Г-20. Тя заяви, че са разговаряли и те са много щастливи, че България ще е домакин на тази среща. Китайският й колега е изказал съболезнования за неуспешната мисия по издирването на Боян Петров.Китай имат интерес от участие в големите инфраструктурни проекти, коментира Захариева. Два дни преди срещата Г-20 китайският премиер пристига в страната ни на четиридневна визит. Той идва с делегация от 700 души. \"Китайски инвеститори проявяват интерес към АЕЦ Белене - така, че това ще е една от важните теми\", коментира Захариева.Относно  - министър Захариева коментира, че остава в миналото времето, когато българската делегация и македонската са се изчаквали по ъглите - кой пръв да се поклони пред папата.Относно предложението за името на Македония - Илинденска Македония - Захариева коментира, че й се иска да го приеме като израз на желание на Македонската страна да покаже, че имаме обща история и общо минало. Министър Захариева коментира, че има пет предложения за името, които съвсем не са лоши и се надява да бъде избран някой от тях.Дипломат №1 е доволна, че противоречието между България и Македония е преодоляно. Като добър знак тя вижда общата визита при папата на премиера Бойко Борисов и македонския му колега Зоран Заев.", "date": "2018.05.25", "title": "Захариева: Путин и Борисов ще говорят за енергетика"}
{"url": "https://news.bg/society/6-nagradi-askeer-za-narodniya-teatar-vasil-mihaylov-s-priz-za-tsyalostno-tvorchestvo.html", "text": "Академия \"Аскеер\" отличи като най-добро представление за тази година постановката на Народния театър \"NеоДачници\" - по \"Дачници\" от Максим Горки, а Голямата награда за цялостен принос към театралното изкуство беше присъдена на Васил Михайлов.Церемонията по връчване на призовете \"Аскеер\" се състоя тази вечер в театър \"Българска армия\".Спектакълът \"NеоДачници\" спечели още една награда - за режисурата на Иван Пантелеев.В кръга на вниманието на академията попаднаха 100 представления, 58 от които са столични премиери, а 42 спектакъла са представени от театри от други градове. Ако се добави и категорията за съвременна българска драматургия, оценените спектакли през годината са 118.Журито определи носителите на наградите в 12-те категории с тайно гласуване.През тази година те се присъждат за 28-и път.За водеща женска роля беше отличена Мария Стефанова за ролята на А в \"Три високи жени\" от Едуард Олби в Народния театър \"Иван Вазов\".Статуетката за водеща мъжка роля отиде при Захари Бахаров за ролята на Бай Славе в постановката на Театър 199 \"Чамкория\".За поддържаща мъжка роля беше награден Малин Кръстев за ролята на Дани Тейлър в \"Зимата на нашето недоволство\" на Малък градски театър \"Зад канала\".Приза за поддържаща женска роля спечели Ана Пападопулу за ролята на Бърди в \"Лисичета\" от Лилиан Хелман - постановка на Народния театър \"Иван Вазов\".Наградата за изгряваща звезда спечели Веселин Петров за ролите на Труфалдино и Панталоне в \"Кралят Елен\" на театър \"Азарян\".За съвременна българска драматургия беше отличена пиесата \"Цветът на дълбоките води\" от Оля Стоянова, постановка на Народния театър \"Иван Вазов\".\"Аскеер\" за сценография получи Марина Райчинова за \"Франкенщайн\" на театър \"София\".Призът за костюмография е присъден на Нина Пашова за \"Калигула\" и \"Три високи жени\" на Народния театър \"Иван Вазов\"Наградата за театрална музика беше спечелена от Петър Дундаков за \"Франкенщайн\" на театър \"София\".", "date": "2018.05.25", "title": "6 награди „Аскеер“ за Народния театър, Васил Михайлов – с приз за цялостно творчество"}
{"url": "https://news.bg/world/v-malayziya-otkriha-28-miliona-dolara-v-broy-svarzvat-gi-s-bivshiya-premier.html", "text": "Малайзийската полиция е открила 28,6 милиона долара и над 400 луксозни чанти в няколко апартамента като част от операция в държавен фонд, основан от бившия премиер Наджиб Разак, съобщава \"Ройтерс\".Домът на Разак, апартаменти на негов син и дъщеря са сред десетките имоти, претърсвани от 18 май, коментира на пресконференция Амар Сингх, ръководител на отдела за икономически и търговски престъпления.След загубата в изборите на 9 май  Наджиб Разак има забрана да напуска страната, издадена от новото правителство, което подновява разследване за милиарди долари, които липсват от 1Malaysia Development Berhad (1MDB).В празен апартамент полицаи откриват 35 торби пълни с пари. \"Ние седнахме заедно с банкови служители, за да съберем сумите и да изчислим общата сума на иззетите пари\", обяснява Сингх.Сингх допълва, че празният апартамент в Pavillion Residences в квартал Букут Бинтанг в Куала Лумпур не принадлежи на никой от членовете на семейството на бившия премиер, но отказва да посочи собственика. Полицията е открила 284 кутии и чанти в апартамента, а още 150 са иззети от дома на дъщерята на Разак, Нораян Нажва.Сингх обяснява, че повечето от чантите са Hermes. \"Разговаряхме с Hermes, ще направим снимки и ще ги изпратим в Париж, за да проверим тяхната автентичност и стойност\", допълва Сингх. Нораян, по-известна като Джина, е омъжена за племенника на президента на Казахстан Нурсултан Назарбаев от три години. Сингх не коментира какво е намерено в дома на сина на Разак, Ашман.Експерти оценяват бижутата, часовниците и другите луксозни предмети, иззети по време на акцията.Разак, който ръководи Малайзия почти десетилетие, отрича всяко обвинение, а преди три години обяснява, че 680 милиона долара, прехвърлени в неговата сметка, са дарения от неназован саудитски представител на кралската фамилия.Новото правителство обещава да изпълни всички плащания по дълга, произтичащи от 1MDB. Изчисляват, че държавните гаранции покриват 1 млрд. долара от дълга на 1MDB в края на 2017 г. \"Ще ги изплатим, въпреки че не сме доволни от 1MDB, трябва да спазваме международните си задължения. Мисля, че това ще успокои пазарите и че това правителство знае какво прави\", коментира финансовият министър Лим Гуан Енг.", "date": "2018.05.25", "title": "В Малайзия откриха 28 милиона долара в брой, свързват ги с бившия премиер"}
{"url": "https://news.bg/crime/kat-ustanovi-blizo-2-hil-patni-narusheniya-na-kamioni-i-avtobusi.html", "text": "Пътна полиция e проверила 5311 товарни автомобила и 1679 автобуса в рамките на операция по линия на TISPOL - Европейската мрежа на службите на Пътна полиция. Акцията се проведе от 14 до 20 май и са проверявани основно камиони и автобуси. Установени са общо 1666 нарушения.На 44 от проверените моторни превозни средства е наложена забрана да продължат движението си. За сравнение - в предишното издание на операцията, проведено през месец февруари тази година, проверените товарни автомобили са били по-малко, а именно 3673. Тогава са констатирани 834 нарушения, а на 14 МПС е наложена забрана да продължат движението си.При автобусите общия брой проверени превозни средства е 1679 и са установени общо 310 нарушения. За сравнение, при проверките през месец февруари, броят на проверените возила е бил - 1095, но нарушенията са били значително по-малко - 194.Наблюдава се увеличение на нарушенията по почти всички показатели, но няма нито един случай на управление след употреба на наркотични вещества или техни аналози.В операцията, освен представители на Пътна полиция, участват служители на Криминална и Икономическа полиция, и на Изпълнителна агенция \"Автомобилна администрация\".", "date": "2018.05.25", "title": "КАТ установи близо 2 хил. пътни нарушения на камиони и автобуси"}
{"url": "https://news.bg/economics/pochti-90-ot-bolnichnite-v-noi-za-2017-g-sa-postapili-digitalno.html", "text": "Почти 90% от приетите в Националния осигурителен институт (НОИ) и всичките му териториални поделения болнични за 2017 г. са подадени по електронен път, съобщиха от НОИ.Според справката в за 2017 г. от осигурители и самоосигуряващи се лица са приети общо 3 297 692 основни документи за изплащане на парични обезщетения. Най-голям е делът на постъпилите данни по електронен път - 2 292 452 или 89,5% от всички подадени документи. На електронен носител в териториалните поделения е приета 8,9% от информацията, а на хартиен носител - 1,6%. Спрямо 2016 г. има увеличение с 3,3% на приетите през интернет данни, което е за сметка на другите начини за подаване.През 2017 г. най-голям е броят на представените данни в ТП на НОИ София-град - над 32% от всички документи са насочени именно към тази структура на института. Процесът в това териториално поделение е почти изцяло електронизиран - 92,2% от данните към него са подадени по електронен път. Сходен е този показател в други три ТП на НОИ: Ловеч (92,4%); Пловдив (91,7%) и Варна (91,1%).Документите за изплащане на паричните обезщетения и помощи от държавното обществено осигуряване (ДОО) от осигурителите и самоосигуряващите се лица, са подадени по електронен път.Това показва справка от Интегрираната система за електронен обмен на документи и данни, която се администрира от осигурителната институция. Тази система съдържа работодателската част от документацията, която се подава към НОИ след издаването на болничните листове или след подаване на заявления за майчинство, и на базата на която се преценява правото на парично обезщетение.Електронизацията на подаването на работодателската част на документацията е вторият етап от дигитализацията на процеса по изплащане на паричните обезщетения и помощи от ДОО. Тя е внедрена в средата на 2015 г. и функционира от началото на 2016 г., като чрез нея се постигна значително съкращаване на реалните срокове за плащане.", "date": "2018.05.25", "title": "Почти 90% от болничните в НОИ за 2017 г. са постъпили дигитално"}
{"url": "https://news.bg/int-politics/iran-iska-evropeytsite-da-predstavyat-ikonomicheski-paket-do-kraya-na-may.html", "text": "Иран иска европейските страни да предоставят пакет от икономически мерки до края на месеца, за да компенсират оттеглянето на САЩ от ядреното споразумението със световните сили, съобщава \"Ройтерс\".\"Очакваме пакетът да ни бъде предоставен до края на май\", заяви ирански представител преди разговорите във Виена с Великобритания, Китай, Франция, Германия и Русия. Той допълва, че Техеран ще реши в следващите няколко седмици дали да остане в споразумението.Страните, които остават в ядрената сделка с Иран, се срещат днес за първи път, откакто Тръмп напусна споразуменито, но дипломатите виждат ограничени възможности за спасяването му след като Вашингтон обеща да бъде по-строг от всякога в Техеран.Официалните наблюдатели на ООН по ядрената сделка съобщават, че Иран все още спазва условията на сделката въпреки изтеглянето на САЩ, но може да бъде по-бърз и активен при позволения за внезапни проверки.\"Аз лично не съм оптимист, но ... Опитвам се да направя всичко възможно да стигнем до заключение\", коментира иранският официален представител.Той допълва, че европейските мерки трябва до голяма степен да гарантират, че износът на петрол ще остане същият и международната система SWIFT ще продължи да работи в Иран.", "date": "2018.05.25", "title": "Иран иска европейците да представят икономически пакет до края на май "}
{"url": "https://news.bg/crime/arestuvaha-dva-konya-izostaveni-ot-brakonieri-v-berkovitsa.html", "text": "Два коня, две каруци и моторен трион заедно с незаконно добитата дървесина са задържали горски от Берковица. Инспекторите са служители на Регионалната дирекция по горите (РДГ) и на Държавно горско стопанство, информираха от РДГ-Берковица.Съвместната проверка е била навръх Деня на писмеността - 24 май в землището на град Берковица, в местността Кашаница. Тя е установила, че се извършва незаконна сеч.Нарушителите са четирима души от ромски произход, които се скрили в ромския квартал. При бягството си бракониерите оставили натоварените с дървесина каруци и моторния трион, с който секли дървета.Конете са транспортирани в база за съхранение. Работата по случая продължава.", "date": "2018.05.25", "title": "Арестуваха два коня, изоставени от бракониери в Берковица"}
