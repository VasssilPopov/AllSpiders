{"url": "https://news.bg/world/pleneniyat-v-donbas-rusnak-prizna-che-e-deystvasht-voenen.html", "text": "Плененият в Източна Украйна Виктор Агеев призна, че е руски военен и договорът му с руските въоръжени сили към момента е актуален, предаде Би Би Си.Агеев беше заловен в Луганска област в края на юни.В интервю за украинския телевизионен канал \"1+1\" той заяви, че през март 2017 г. е подписал договор в Ростовска област и че е зачислен към войнска част №65246, разположена в Новочеркаск.Москва отрече, че Виктор Агеев е действащ руски военен с обяснението, че е преминал в запаса и не е сключвал договор за кадрови войник.Майка му, както и негови приятели обаче заявиха пред Би Би Си наскоро след пленяването му, че след срочната си служба той е останал в армията с договор от март 2017 г.Двама души, които са служили заедно с него, потвърдиха, че войнската част, към която е зачислен, е №65246.Украинската прокуратура е повдигнала обвинения за участие в сепаратистките сили срещу 84 чужденци, 64 от които са руснаци.", "date": "2017.07.10", "title": "Плененият в Донбас руснак призна, че е действащ военен"}
{"url": "https://news.bg/energy/tarsim-strategicheski-chasten-investitor-za-aets-belene.html", "text": "България продължава да търси стратегически частен инвеститор за АЕЦ \"Белене\". Това стана ясно по време на срещата на премиера Борисов с министъра на енергетиката на Руската федерация Александър Новак в рамките на Световния петролен конгрес, който се провежда в Истанбул.Борисов и Новак обсъдиха постигнатия прогрес в отношенията между България и Русия в сектора енергетика. Според Борисов двете страни могат да продължат да обсъждат възможностите за ползотворно сътрудничество, след като миналата година с общи усилия беше разрешен казусът с арбитражното решение за АЕЦ \"Белене\".Относно АЕЦ \"Козлодуй\" Борисов изрази увереност за успешното завършване на дейностите по удължаване живота на  на ядрената централа.Премиерът обърна и специално внимание на инвестициите, направени в газопреносната система у нас. Той наблегна на концепцията за изграждане на  като част от енергийната сигурност в региона на Централна и Югоизточна Европа.Двамата коментираха и , която беше подписана в началото на юни тази година от българския енергиен министър Теменужка Петкова и председателя на Управителния съвет на \"Газпром\" Алексей Милер. Съгласно картата страните ще разгледат възможността за разширяване на газопреносната инфраструктура на територията на България при отчитане на правилата на ЕС.", "date": "2017.07.10", "title": "Търсим стратегически частен инвеститор за АЕЦ \"Белене\""}
{"url": "https://news.bg/crime/globa-ot-5-hil-leva-za-upravitel-vnesal-2-5-mln-leva-zabraveni-danatsi.html", "text": "От Софийската градска прокуратура (СГП) глобиха с 5 хил. лева собственика и управител на \"Хенди тел\" ЕООД, съобщиха от прокуратурата.Административното наказание е наложено на Николай Филипов за спестени данъци. Те са за периода от 01 май 2007 г. до 31 март 2010 г. Тогава той като едноличен собственик, управител и представляващ търговско дружество лично и чрез счетоводители, е избегнал установяване и плащане на данъчни задължения на обща стойност 2 464 491,87 лева.В хода на досъдебното производство Филипов е внесъл в Републиканския бюджет на държавата необявеното и неплатено данъчно задължение, определено по Ревизионния акт - с общ размер 2 464 491,87 лева.Заради внесената сума в размер на 2 464 491,87 лева Филипов е освободен от наказателна отговорност и му е наложено административно наказание \"глоба\" в размер на 5 000 лева. Решението на съда подлежи на обжалване.", "date": "2017.07.10", "title": "Глоба от 5 хил. лева за управител, внесъл 2,5 млн. лева \"забравени\" данъци"}
{"url": "https://news.bg/disasters/255-dushi-sa-uspeli-da-izbyagat-ot-pozhara-v-grenfell-tower.html", "text": "Разследващите органи в Лондон съобщават, че в небостъргача \"Grenfell Tower\", който се запали в средата на месец юни, със сигурност е имало поне 350 души.Припомняме,  в Западен Лондон, който избухна на 14 юни, взе живота на най-малко 80 души. Беше установено, че пожарът е тръгнал от  и не е бил предизвикан умишлено.По последни данни от горящия небостъргач са избягали 255 души. В момента на инцидента 14 души не са били в домовете си, съобщи британския вестник \"Индипендънт\".32 от жертвите в трагедията са били успешно идентифицирани от разследващите органи. По думите на някои детективи щетите от огнената стихия са толкова катастрофални, че някои от телата може и никога да не бъдат разпознати.", "date": "2017.07.10", "title": "255 души са успели да избягат от пожара в \"Grenfell Tower\""}
{"url": "https://news.bg/regions/protestite-v-asenovgrad-spirat-za-dve-sedmitsi.html", "text": "За две седмици гражданите на Асеновград спират с протестите. Това каза Иво Величков, член на Инициативния комитет в Асеновград след проведена среща с вицепремиера Валери Симеонов.\"Срещата беше конструктивна, поеха се конкретни ангажименти\", заяви Величков. Ангажиментите са свързани със , за охрана на спортистите, тормозени от ромите, забрана за къпане във фонтаните и спиране на всякакви незаконни действия в центъра на Асеновград.\"Основното ни искане е свързано със сигурността\", коментира Величков. \"Поеха ангажимента да се обръща внимание на всички сигнали, които се изпращат за лични заплахи на етническа основа\", каза още той.Сроковете за изпълнение на исканията са въпросните две седмици. \"След две седмици ще имаме среща с вицепремиера Валери Симеонов. За две седмици спираме протестите, за да видим резултатите\", допълни Величков.Йордан Тодоров от Инициативния комитет в Асеновград, потвърди, че са доволни от срещата. \"Има непрекъснато лични заплахи към организаторите на протеста - анонимни, по-конкретни, на етническа основа. Тези заплахи ще бъдат давани като сигнали директно в кабинета на вицепремиера Валери Симеонов. Ще има засилено полицейско присъствие докато е необходимо\", заяви Тодоров.Очаква се по-късно днес в Асеновград по инициатива на кмета Емил Караиванов да се проведе кръгла маса. На нея ще присъства и вицепремиерът Валери Симеонов.", "date": "2017.07.10", "title": "Протестите в Асеновград спират за две седмици"}
{"url": "https://news.bg/euronews/stanishev-protiv-ogranicheniyata-kohezionnostta-nay-vazhna.html", "text": "Ограниченията и политиката на затягане на коланите е старомодна, заяви Сергей Станишев на конференция за бъдещето на кохезионната политика в Брюксел.Президентът на ПЕС смята, че ограниченията унищожават обществата в ЕС. Най-явното проявление на солидарността като основна ценност на ЕС е в кохезионната политика на Европейския съюз, подчерта Станишев. Кохезионната политика на ЕС е насочена към преодоляване на различията между регионите в Евросъюза.Станишев припомни, че преди 30 години бюджетът на Европейския съюз за кохезионна политика е бил 10 млрд. евро годишно по настоящи цени, а към момента всички региони на ЕС са покрити от кохезионната политика, разпределят се 50 млрд. евро всяка година.\"Кохезионната политика е циментът, който ще заздрави фундамента на ЕС, затова битката за запазването й е наистина тежка\", изтъкна в речта си еврокомисаря по регионална политика Корина Крецу. За следващия програмен период имаме дори още по- високи цели - над 300 000 нови проекти и 850 000 км нови пътища, посочи Крецу. Тя благодари на президента на ПЕС за политическата подкрепа в Европейския парламент.Тези пари се инвестират в училища, болници, обществен транспорт, достъп до чиста вода, пречистване на въздуха, модернизиране на пътни артерии, напомни Станишев.Само за предходния финансов период по програмите по кохезионната политика са били подпомогнати 60 000 научни проекта, създадени са един милион работни места, 120 000 нови предприятия са получили подкрепа и финансиране, както и над 400 000 малки и средни фирми, а 6 милиона души пият по-качествена вода.Всяко евро, вложено в кохезионната политика, се връща трикратно в БВП на ЕС, подчертава Станишев.За Източна и Южна Европа кохезионната политика е най-видимата част от Европейския съюз, смята президентът на ПЕС. Той изтъкна, че когато хората в едно населено място видят ремонтираното по тази линия училище, те конкретно разбират солидарността между европейските държави.Станишев изтъкна колко важна е битката за запазване на кохезионната политика за периода след 2020 г. за социалистите в ЕС. Те искат запазването на грантовия механизъм по кохезионната политика, а не проектния принцип.Станишев се обяви категорично против намаляването на бюджета за кохезионна политика в следващия програмен период.", "date": "2017.07.10", "title": "Станишев против ограниченията - кохезионността най-важна"}
{"url": "https://news.bg/crime/ot-gdbop-nyamalo-da-podslushvat-masovo-grazhdanite.html", "text": "От Главната дирекция за борба с организираната престъпност опровергават информацията, че със закупен нов софтуер може да подслушват масово гражданите.Припомняме, по-рано излезе информация, че дирекцията е обявила и приключила обществена поръчка за софтуер, който да може да извлича данни от различни мобилни устройства. Това става ясно от съобщение на интернет-страницата на службата.Пред БНР източници от ГДБОП опровергаха появилите се информации, че е възможно масово подслушване на граждани.С тази програма могат да бъдат свалени данните от над десет хиляди вида мобилни устройства. Сред тях различни модели телефони, таблети и музикални плеъри.Търгът е обявен в началото на годината и е приключен преди десетина дни. За продукта са платени близо 18 хил. лв. без ДДС. Парите идват по линия на Норвежкия финансов механизъм по проекта \"Съвместни усилия за борба с трансграничната организирана престъпност\".От специализираната дирекция обясниха, че става дума за анализ на данни от устройства, иззети като веществени доказателства, които са под физическия контрол на спецполицаите.Става дума най-често за мобилни телефони и други устройства на членове на организирани престъпни групи, които често се откриват при различни операции на антимафиотите.", "date": "2017.07.10", "title": "От ГДБОП нямало да подслушват масово гражданите"}
{"url": "https://news.bg/columnists/putin-i-tramp-ocharovani-edin-ot-drug.html", "text": "Форумът Г-20 в Хамбург и предшествалата го среща на \"Трите морета\" във Варшава (с участието и на българския президент Румен Радев) определиха приоритетите на световните лидери за дълго време напред. Както се очакваше, руският и американският президенти преливаха от любезности един към друг и изразиха взаимното си очарованост и задоволство от срещата. Което не им попречи да останат на досегашните си позиции по ред ключови въпроси.Реално погледнато напредък има най-вече по сирийския конфликт. Ако примирието в Южна Сирия се спазва, има шанс за разбирателство и по конфликтите в Либия и Кюрдистан. Колкото и това да не се харесва на Реджеп Тайип Ердоган. Той не може да си позволи да се скара и с Путин, и с Тръмп едновременно. Затова ще преглътне инициативите на президента на Иракски Кюрдистан Масуд Барзани и на сирийските кюрдски лидери. Още повече, че отвътре го притиска светската опозиция в лицето на кемалистката Народно-републиканска партия.В центъра на диалога между Москва и Вашингтон обаче този път беше Варшава (независимо, че отсъстваше от официалното комюнике в Хамбург). Нито един американски президент не може безнаказано да подобрява отношенията с Русия за сметка на Полша - няма да му го простят избирателите от полски произход. Тук трябва да се има предвид, че етническите поляци в САЩ са примерно два пъти повече от руснаците. И заемат ключови позиции в бизнеса и политиката. Затова програмата на Доналд Тръмп беше така наредена, че преди да се срещне в Хамбург с Владимир Путин, той официално посети Варшава и на площад \"Крашински\" изказа възхищението си от борбения дух и чувството за история на поляците. Така управляващите от \"Право и справедливост\" получиха ценна подкрепа от единия световен лидер във вечната борба с другия. Тук за пореден път ще цитирам починалия на 08.03.2017г. варненски военен историк Мирослав Йовински: \"Ако не беше вековният руско-полски конфликт, ислямът щеше да бъде екзотична секта на Арабския полуостров\". Виждаме, че конфликтът пак се разгаря.На 22.06.2017г. полският Сейм прие спорно решение, свързано с паметниците от времето на социализма, предизвиквайки буря от негодувание в руската Държавна дума. От Москва вече се чуват призиви за скъсване на дипломатическите отношения и за търговско-икономически санкции. От своя страна поляците не отстъпват, напомняйки че съветските войници и офицери са загивали на полска територия не само в сражения с немския Вермахт, но и с полската \"Армия Крайова\".Обаче приемането на решението точно на 22 юни си беше откровено предизвикателство от полска страна. Най-вероятно с цел \"подгряване на публиката\" преди форума на \"Трите морета\". Там за пореден път проличаха амбициите на Варшава за еднолично лидерство в Източна Европа. Имайки предвид, че в рамките на Вишеградската четворка и на другите бивши съветски и социалистически републики няма кой да го оспори, е разбираем стремежът на полските управляващи към консолидация на региона под тяхното крило. А ако някой се дърпа, по подобие на украинците, му се заявява ясно: \"С Бандера няма да влезете в Европа!\", както каза във Варшава полският външен министър Витолд Вашчиковски.Докато Западна Европа се бори с имигрантите и войнстващите анархисти и ислямисти, бившите социалистически държави сравнително успешно се изолират от бежанската вълна и не дават много възможности на екстремисти от всякакъв род да създават хаос.През следващите месеци ще стане ясно къде и кога Доналд Тръмп е бил по-искрен: по време на размяната на любезности с Владимир Путин или на площад \"Крашински\"? Все пак има достатъчно данни, че за него са приоритет отношенията на Вашингтон с Москва. Истината е, че ако двамата световни лидери продължат да намират общ език, светът ще стане по-безопасен.Факт е, че откакто беше избран за президент, Доналд Тръмп се старае да не се меси много в Украйна и в другите бивши съветски републики (освен прибалтийските). От друга страна, Владимир Путин явно е прежалил бившите членки на СИВ и Варшавския договор. В Москва, от началото на новото хилядолетие досега, реагират емоционално единствено на отдалечаването на славянските православни държави. Между другото, балканската политика на Кремъл търпи критика за изненадващите поражения в някои малки и традиционно свързани с Русия страни: Сърбия, Черна гора, нашата Македония. Кой знае защо, на Нови Арбат (в руското външно министерство) бяха много изненадани от влизането на Подгорица в НАТО и идването на власт на Александър Вучич в Белград и Зоран Заев в Скопие. Макар че тези промени отдавна бяха назрели и тенденцията към тях се виждаше с просто око. Русия постепенно губи Балканите.По тази причина Доналд Тръмп не бърза и се старае да не пришпорва геополитическата ориентация на източните европейци. Защото в случая най-опасно за отношенията между Вашингтон и Москва би било евентуално пренебрегване на руските интереси. Тогава ще се усили вътрешният натиск към Кремъл за по-твърда и безкомпромисна външна политика.Тя щеше да бъде факт, ако изборите бяха спечелени от Хилари Клинтън. Без да се впускаме в разсъждения относно евентуалната руска намеса в тях, ще подчертаем следния факт: Путин отдавна беше определил новия руски посланик в САЩ - армейски генерал Анатолий Антонов.Ако обаче беше победила Клинтън, той щеше да замине за Вашингтон от поста заместник-министър на отбраната. А след победата на Тръмп, Путин го преназначи на поста заместник-министър на външните работи. На езика на дипломацията, това е ясен знак за желание за затопляне на отношенията. И за разпределяне на сферите на интереси в Европа и света.500-те ранени полицаи в Хамбург, неспиращите ислямистки атаки в Европа, САЩ и Русия са нагледен пример за общите приоритети пред цивилизования свят. Тяхното постигане е възможно единствено, ако е налице руско-американско разбирателство. За него могат да бъдат пожертвани и интересите на някои регионални сили като Полша, Турция, Япония (чийто премиер Шиндзо Абе беше принуден дълго да чака в Хамбург за срещата с Владимир Путин).Въпросът е доколко максимализмът на регионалните лидери ще отстъпи пред реализма? Посланието на двамата големи е ясно: \"срещата беше невероятна\", \"очарован съм от него\".", "date": "2017.07.10", "title": "Путин и Тръмп очаровани един от друг"}
{"url": "https://news.bg/world/voynik-ot-armiyata-na-sasht-ubi-zhena-si-i-politsay-v-grad-tereza.html", "text": "Войник от армията на САЩ е убил жена си и полицай в град Тереза, намиращ се в щата Ню Йорк, съобщава АП.Полицаят, който е бил застрелян, се е отзовал на сигнал за престрелка около 8 часа местно време. 36-годишният Джоул Дейвис е застрелян, докато се приближавал до дома, за който бил депозиран сигналът.Извършителят на деянието - сержант Джъстин Уолтърс се е предал. Той е обвинен в извършването на две убийства според местните власти - това на 27-годишната си съпругата си и на полицай Дейвис.Уолтърс прострелял и друга жена, която живеела в дома на извършителя и съпругата му. Тя се намира в добро състояние - нараняванията ѝ не са животозастрашаващи.", "date": "2017.07.10", "title": "Войник от армията на САЩ уби жена си и полицай в град Тереза"}
{"url": "https://news.bg/society/barzo-spravedlivo-i-efektivno-nakazanie-za-biyachite-na-lekari-iska-gildiyata.html", "text": "Посегателствата върху лекари да бъдат наказвани възможно най-бързо, справедливо и ефективно. За това настояват от Националното сдружение на общопрактикуващите лекари в България в декларация. Тя е изпратена до здравния министър Николай Петров и до председателя на комисията по здравеопазване в парламента Даниела Дариткова.\"Ние, общопрактикуващите лекари от Република България, ангажирани дълготрайно със здравето на нацията и получаващи ежедневно доверието на всички български граждани категорично осъждаме насилието над лекари и медицински специалисти, последен пример за което е нападението над д-р .Настояваме законите да се прилагат с цялата им тежест и такива посегателства да бъдат наказвани възможно най-бързо, справедливо и ефективно\" гласи текстът на декларацията.Повод за документа е нападението над акушерка от мъж, чието бебе е изродила минути преди това. Агресорът настоявал да получи плацентата на своята рожба без да се интересува за състоянието на детето и на съпругата си.Призоваваме всички институции за създаването на обществена нетърпимост към проявите на насилие и недопускане на подобни прояви в бъдеще, се казва в декларацията на личните лекари.", "date": "2017.07.10", "title": "Бързо, справедливо и ефективно наказание за биячите на лекари, иска гилдията"}
{"url": "https://news.bg/regions/globiha-kontsesionera-na-plazh-nestinarka.html", "text": "След като имаше сигнали за нередности на плажа \"Нестинарка\", Комисията за защита на потребителите е наложила глоба на стопанина на плажа, съобщи Нова телевизия. Глобата е за това, че концесионерът искал по 5 лева от плажуващите за шалте, а обявената в договора цена за чадър и шезлонг била по 36 стотинки.По този начин сянката на плажа \"Нестинарка\", които беше обявен за най-евтината плажна ивица на Черноморието, всъщност не е излизала толкова евтина.Припомняме, в петък, 7 юли, министърът на туризма Николина Ангелкова обясни, че след подаден сигнал за нередности на плажа \"Нестинарка\", ивицата е била проверена. По думите на Ангелкова в хода на проверката инспекторите не са установили нередности. Тогава се оказало, че шалтета към шезлонгите няма.Ангелкова обясни още, че цените за чадърите и шезлонгите са регламентирани в договорите за концесия и възлизат на 0,36 лв. за един брой чадъри и за един брой шезлонг. \"Оттам нататък всички допълнителни услуги, които се предлагат на плажа се определят на цени, съобразно усмотрението на концесионера\", допълни тя.Въпреки това Комисията за защита на потребителите е констатирала нарушение на плажа. В отговор на това от Министерството на туризма обяснили, че екстрите, предлагани на плажа, всъщност не са забранени, но не са и условие, за да се ползва евтиния чадър и шезлонг, т.е. екстрите не са задължителни.", "date": "2017.07.10", "title": "Глобиха концесионера на плаж \"Нестинарка\""}
{"url": "https://news.bg/regions/s-12-sm-za-den-e-spadnalo-nivoto-na-yazovir-zhrebchevo.html", "text": "Само за ден с 12 см е спаднало нивото на язовир \"Жребчево\", съобщи пред БНР управителят на \"Напоителни системи\" - Сливен инж. Пламен Иванов. От максимум 400 милиона кубични метра вода в язовира са останали 166 милиона.Само днес нивото на язовира се е понижило с 12 сантиметра, каза инженер Иванов. Той коментира, че спадът е притеснителен, защото напоителният сезон все още не е започнал.\"Ние сме притеснени от гледна точка, че язовир \"Жребчево\" е многогодишен изравнител и той не трябва да обезпечи вода само за този поливен сезон. Ако се повтори една такава средно суха година като тази, това неимоверно ще доведе по-сериозни последствия\", заяви инж. Иванов.Поливният сезон не е застрашен, уверява инж. Пламен Иванов.", "date": "2017.07.10", "title": "С 12 см за ден е спаднало нивото на язовир Жребчево"}
{"url": "https://news.bg/int-politics/putin-e-demagog-koyto-falshifitsira-istoriyata.html", "text": "Германският публицист Манфред Квиринг работи в Москва като кореспондент на различни медии в продължение на близо три десетилетия - от 1982 до 2010 година. И като отличен познавач на Русия не спира да повтаря, че за агресивната руска политика през последните години са виновни не руснаците, а \"управляващата клика начело с президента Путин\". Сега на пазара излезе новата книга на Квиринг \"Руският свят на Путин. Как Кремъл разединява Европа\", а една от главите е озаглавена \"Приказка за демократа Путин\". В нея авторът припомня как навремето бившият германски канцлер Герхард Шрьодер нарече Путин \"кристално чист демократ\". Днес повечето европейци възприемат тези думи иронично, но все още има хора, които поради незнание или по някаква друга причина наивно вярват, че ако Западът не беше унижавал Русия и беше общувал с Путин като с равен, той щеше да води днес съвсем друга политика - и щеше да си остане демократ. \"Но Путин \", подчертава германският публицист.Путин и историятаПрез 1994 година Путин (тогава още зам.-кмет на родния си град Санкт Петербург) участва в конференция, организирана от германската фондация \"Кьорбер\", на която твърди, че Русия \"доброволно е отстъпила гигантски територии\" от бившите съветски републики. В това число и такива, които \"исторически винаги са принадлежали към Русия\". Сред тях Путин назовава Крим, Северен Казахстан и Калининградската област. \"Още тук виждаме демагога, който фалшифицира историята\", отбелязва в тази връзка Квиринг. И напомня, че Крим е присъединен към Руската империя едва през 1783 година, а Кьонигсберг (днешен Калининград) никога не е бил част от руската територия, освен в един кратък отрязък от време между 1758 и 1762 година. Чак след Втората световна война Калининград е включен към територията на СССР.Участниците в конференцията на фондация \"Кьорбер\" дават сериозен отпор на Путин. Един от германските историци говори за \"азиатската традиция\", а друг - за \"навика на хегемониалното владичество\". Но тогава те разговарят просто с един чиновник от Санкт Петербург, който е почти непознат не само на Запад, но и в самата Русия. Сега е друго: Путин е могъщият президент на Русия и вече не само говори, но и действа. \"Днес е нарушен принципът за неприкосновеност на границите на суверенни държави. Нарушени са нормите за решаване на спорни политически въпроси\", пише германският журналист и продължава: \"Москва анексира Крим, води война в Източна Украйна, разпалва и други кризисни огнища\".Митове и истиниПутин и неговите пропагандатори оправдават тези действия с разширяването на НАТО. И твърдят, че Русия била принудена да се защитава, защото Западът не бил изпълнил обещанието НАТО да не се разширява на изток. В книгата си Манфред Квиринг се спира подробно на тази, по неговите думи, \"историческа фалшификация\", като посвещава няколко глави на уж неизпълненото обещание, дадено на Горбачов в замяна на обединението на Германия. Квиринг твърди, че и това не отговаря на истината - и го доказва, цитирайки самия Горбачов, който в интервю за \"Ди Цайт\" през 2014 казва дословно следното: \"Това действително е мит\". Квиринг предлага и други доказателства, като например изявление на държавния секретар на САЩ Джеймс Бейкър, но думите на Горбачов звучат в случая определено най-авторитетно.В книгата си Квиринг се спира обстойно и на щекотливата тема за ролята на Руската православна църква (РПЦ). Авторът определя отношението на руснаците към религията като \"специфично\" и \"парадоксално\", като отново предлага конкретни данни. Според допитванията , 66 процента от руснаците се самоопределят като православни християни, но само 32 процента от тях заявяват, че вярват в Бог. Кръстят се автоматично, палят свещи на църковните празници, но не остават в черквата за богослужението, пише Квиринг.Авторът разказва всичко това, за да обясни на германския читател, че независимо от степента на религиозност, тоест - от вярата в Бог, православието и националността се възприемат в Русия до голяма степен като едно цяло. В същото време, твърди Квиринг, РПЦ играе важната роля на \"религиозен инструмент на путиновата власт\". Според висшите църковни сановници, разговорът за спазване на човешките права е богохулство, а срещу западната концепция за либералните ценности трябва да се води борба, тъй като тя не само не подхожда на Русия, но и е изцяло чужда на руския народ. И Кремъл с охота прави именно това. Така всяка критика срещу режима и неговото отношение към човешките права води до ответното обвинение в русофобия, която едва ли не се приравнява с геноцид над руския народ.\"Реалистичен поглед\"В книгата си Квиринг разказва още много неща: за мафията и корупцията в Русия, за войната в Грузия, , а и за това как десните екстремисти на Запад станаха най-добри приятели на Кремъл. Все тъжни констатации, след които обаче Квиринг не дава отговор на много съществени въпроси. Например - има ли изход от тази ситуация? Как Русия да се върне към демокрацията? И как да се измъкне от блатото на корупцията, от петролната зависимост, от всемогъществото на тайните служби, от агресивния стремеж към хегемония в постсъветското пространство? Да, авторът не отговаря на всички тези въпроси, но и не си поставя такава задача. Защото не е нито пророк, нито гадател. Целта му е друга, както става ясно още в предговора: \"да хвърли реалистичен поглед върху основните черти на путинова Русия\". И това безспорно му се удава.", "date": "2017.07.10", "title": "\"Путин е демагог, който фалшифицира историята\""}
{"url": "https://news.bg/crime/finlandski-haker-zadarzhan-v-balgariya.html", "text": "Съдът във Варна задържа за 40 дни гражданин на Финландия и Кот Д`Ивоар. Мъжът е издирван от Република Того.По искане на Окръжната прокуратура във Варна състав на Окръжния съд във Варна задържа за срок до 40 дни Абдуле К. От получени от Върховната касационна прокуратура материали става ясно, че съдебните власти в Република Того издирват 37-годишния мъж.Абдуле е издирвам за участие в организирана престъпна група, извършвала компютърни престъпления, както и престъпления против личността и собствеността.", "date": "2017.07.10", "title": "Финландски хакер задържан в България"}
{"url": "https://news.bg/regions/zavisheni-niva-na-arsen-ima-vav-vodata-na-tri-montanski-sela.html", "text": "С водоноски карат вода на жителите на три монтански села в юлските жеги. Причината е, че са регистрирани , Громшин и Кобиляк, съобщи bTV.Все още се уточнява дали има опасност за населението. Най-високи стойности са регистрирани на 22 юни, когато са превишили с над два пъти допустимите норми от 10 микрограма на литър. Оттогава досега стойностите варират между 11 и 15 микрограма на литър.Помпената станция се намира в село Кобиляк. Тя захранва трите села, в които има 1000 жители, и ползва собствен водоизточник.Проблемът с водата е бил много сериозен около 30 юни, когато нормите на арсен са били надвишени два пъти. Това съобщи кметът на община Бойчиновци Светлин Сретениев, на чиято територия се намират трите села.От няколко дни изследванията показват, че арсенът е 12-13 пункта микрограма на литър. Заедно с проф. Калинков от Университета за архитектура и строителство се търси причината за замърсяването, както и алтернативен водоизточник за населението, добави кметът. Той обясни, че от ВиК-Монтана са подсигурили водоноски в трите села от 10 дни.Със заповед на кмета е забранено използването на водата от водопроводите за питейни нужди. Тя може да бъде използвана само за домакински нужди.Срокът е до края на юли. До тогава от ВиК, според предписанието на Регионалната здравна инспекция, трябва да установят източника на замърсяване.Потърсено е съдействие от Университета по архитектура, строителство и геодезия, от специалисти от БАН, както и от Басейнова дирекция.", "date": "2017.07.10", "title": "Завишени нива на арсен има във водата на три монтански села"}
{"url": "https://news.bg/crime/ot-sabranite-danni-zavisi-dali-shte-ima-osadeni-za-falita-na-ktb-obyasni-tsacheva.html", "text": "Дали ще видим осъдени за фалита на КТБ, зависи от събраните данни в съдебната зала. Това заяви министърът на правосъдието Цецка Цачева в студиото на \"Още от деня\" на БНТ по повод изявлението на главния прокурор, че до 20 юли ще бъде внесен обвинителен акт за фалита на КТБ.Относно исканата промяна за защита на гражданите от огромните такси на Частните съдебни изпълнители, в 44-то народно събрание се приема пакет от законопроекти за гарантиране правата на длъжниците. Особен интерес са промените в ГПК, от 4 законопроекта трябва да се приеме общ доклад. Парламентът намира точния тон на работа по тези въпроси, заяви Цачева.Електронното правосъдие ще гарантира и правата на длъжниците, каза още правосъдният министър. Задължения от 100-200 лева не бива да се превръщат в такива от по 600-900 лв.Правосъдният министър призна, че когато се издават документи има несъразмерност между таксата за услугата и таксата на самите банки. Според нея, тези процедури трябва да се улеснят, за да се намали административната тежест между гражданите. Това може да се случи с вътрешна свързаност между отделните институции, допълни Цецка Цачева.", "date": "2017.07.10", "title": "От събраните данни зависи дали ще има осъдени за фалита на КТБ, обясни Цачева"}
{"url": "https://news.bg/world/mey-tarsi-pomosht-ot-opozitsiyata-za-plana-za-brekzit.html", "text": "Премиерът на Великобритания Тереза Мей ще призове опозицията да ѝ помогне за укрепването на правителството на малцинството, тъй като страната трябва да е стабилна в процеса на водене на преговори за излизане от Европейския съюз, съобщи АП.По първоначална информация Мей ще призове опозицията с реч утре, 11 юли.Молбата на премиерът на Великобритания идва почти една година след като тя встъпи в длъжност като министър-председател и малко повече от месец от предсрочните изборите в страната от 8 юни, когато Мей изгуби абсолютното си мнозинство в парламента.Припомняме, напоследък все повече се обсъжда вариантът,  в който Великобритания няма да напусне Европейския съюз.Според проучване на Лондонското училище по икономика и политически науки хората, които са пожелали напускането на ЕС значително са намалели.  са посочили, че желаят да запазят европейското си гражданство и да могат свободно да пътуват, живеят, работят и учат в рамките на ЕС.Освен общественото проучване подобно мнение изрази и Джеймс Чапман, бивш помощник на министъра за Брекзит на Великобритания Дейвид Дейвис. По думите му твърдата и \"абсолютистична\" позиция на Мей е \"заклала\" възможностите на Дейвис за воденето на нормални преговори с Брюксел.В началото на месеца \"The guardian\" информира, че високопоставен източник от обкръжението на Мей е предупредил бизнес кръговете, че съществува възможността Великобритания да се откаже от преговорите за Brexit. Това било предизвикано от разходите по излизането на Обединеното кралство, които възлизали на 100 милиарда евро и които Мей категорично заяви, че няма да бъдат изплатени.Вчера, 9 юли, бившият министър на бизнеса и ветеран в британската политика Винсънт Кейбъл също тълкува, че . По думите му основните политически партии са твърде много разединени по въпроса, особено след като консерваторите загубиха мнозинството си на предсрочните избори.", "date": "2017.07.10", "title": "Мей търси помощ от опозицията за плана за Брекзит"}
{"url": "https://news.bg/crime/3-godini-zatvor-za-granichen-politsay-ubil-kolegi-v-katastrofa.html", "text": "Граничният полицаи Емил Ангелов получи окончателна присъда от 3 години затвор от Сливенския окръжен съд за катастрофа на АМ \"Тракия\".Върховният касационен съд потвърди присъдата на Бургаския апелативен съд, с която на Ангелов е наложено наказание от три години \"лишаване от свобода\", което той трябва да изтърпи при първоначален \"общ\" режим.Той няма да има право да шофира за срок от четири години и в момента е в Затвора в Бобов дол.Припомняме, че май 2015 г. осъденият катастрофира с бус на РД \"Гранична полиция\" - Кюстендил в района на Нова Загора. Ангелов прави нарушения по пътя и се блъска в товарен автомобил \"Камаз\". При катастрофата загиват двама негови колеги - Венцислав Доганов (46 г.) и Йордан Ашиков (35 г.) - които се возили в служебната кола, а трети е тежко ранен. Всички пътници в колата били от Кюстендил и се връщали в града след 14-дневна командировка на границата в Болярово и Елхово.", "date": "2017.07.10", "title": "3 години затвор за граничен полицай, убил колеги в катастрофа"}
{"url": "https://news.bg/int-politics/v-turtsiya-arestuvaha-ucheni-zaradi-vrazki-s-gyulen.html", "text": "Официалната турска информационна агенция обяви, че турската полиция е задържала 42-ма души, включително учени и преподаватели, за предполагаеми връзки с живеещия в изгнание в САЩ мюсюлмански проповедник Фетхуллах Гюлен, по-малко от седмица преди годишнината от неуспешния преврат през миналата година.Анадолската агенция уточнява, че операциите на полицията са насочени към хора, работещи в университетите \"Боазичи\" и \"Медениет\". Известният учен и критик на управляващите Корай Калискан и 19 професори от медицинското училище на \"Медениет\" са сред задържаните.Турция обвинява Фетхуллах Гюлен за организирането на пуча и арестува повече от 50 хил. души за предполагаеми връзки с терористични групировки. Гюлен отрича обвиненията.Според Анадолската агенция заподозрените са разследвани за използването на приложение за кодирани мобилни съобщения и комуникация с нелегални \"имами\" в мрежата на Гюлен.Уточнява се, че заповеди за арест са били издадени срещу още 30 души.", "date": "2017.07.10", "title": "В Турция арестуваха учени заради връзки с Гюлен"}
{"url": "https://news.bg/bulgaria/padna-chast-ot-pokriva-na-smolyanskiya-hotel-sokolitsa.html", "text": "Рухна част от покрива на емблематичния хотел \"Соколица\" в Смолян след поредните обилни дъждове, предаде Би Ти Ви. Очевидци разказват, че първо се е чул силен шум, след което са полетели отломки от покрива на хотела.Няма пострадали хора и коли.Сигналът за рухването е получен в местната пожарна малко след 18:30 ч. На място е направен оглед от служители на МВР. Те ще препоръчат хотелът да бъде огледан и от специална комисия.Сградата не се поддържа от години. Покривът е обрасъл с дървета, а част от облицовката му е отлепена.Преди години той бе продаден на местен бизнесмен, но заради непогасени вноски по кредита той бе взет от банка, чиято собственост е в момента.", "date": "2017.07.10", "title": "Падна част от покрива на смолянския хотел „Соколица”"}
{"url": "https://news.bg/society/pozhiznenite-premii-za-sastezatelite-se-opredelyat-v-ns-yasen-kralev.html", "text": "Само парламентът може да реши кои са тези спортисти, които са достойни да получават ежемесечните пожизнени премии до края на живота си. Това каза министърът на спорта Красен Кралев по време на пресконференция, на която представи становището на Министерство на младежта и спорта за исканите доживотни месечни премии на параолимпийски медалисти.Те са завоювали медали от \"Международните игри за глухи\", \"Международните тихи игри\" и \"Световните игри за глухи\". Кралев бе категоричен, че законът е неточен и трябва да се прецизира.Така от 1-ви януари 2013 г. към разпоредбите в Закона за физическото възпитание и спорта, според който медалистите от Олимпийски игри имат право на доживотни месечни премии, механично се добавят и състезателите от Дефлимпикс. Така изрично законодателят е споменал, че право на премии имат състезателите от Дефлимпикс след 2001 г.\"За този период има петима спортисти, които са получавали ежемесечни доживотни премии за класиранията си. Ангел Кремов - 3 450 лв., Илиян Кирилов - 2484 лв. Пламен Иванов 2 346 лв., уточни Кралев. Премията се формира въз основа на броя медалите.Кралев коментира, че са получили искане да бъдат включени допълнително състезатели в минал период.До момента са получени 51 декларации, като се очаквали още 10. Така поисканите премии варират от 5 934 лв. до 1104 лв - пожизнена ежемесечна премия. 17 от исканията са за пожизнена ежемесечна премия в размер на 1240 лв., други 12 от исканията за - 1104 лв.Кралев бе категоричен, че в законодателството не са предвидени други аналогични състезания - параолимпиади или световни първенства.Той уточни, че когато награждаваме олимпийски медалисти - това става на база официални протоколи, предоставени от Българския олимпийски комитет. По думите му копия от протоколи за предишен период за лицата подали декларации не са предоставени до момента.\"Ние нямаме официална документация, която да удостоверява статуса на тези спортисти. Формулировката, записана в закона\", коментира Кралев и изтъкна нейната изначална погрешност като посочи, че олимпийски медалисти от Дефлимпикс няма и нямало как и да има. \"Олимпийските медалисти са само от олимпийските игри\", категоричен бе Кралев.Предстои проектозаконът за физическото възпитание и спорта да премине процедура по оценка на въздействието в Министерски съвет и да бъде внесен в Народното събрание.", "date": "2017.07.10", "title": "Пожизнените премии за състезателите се определят в НС, ясен Кралев"}
{"url": "https://news.bg/world/erdogan-irak-tryabva-da-izbegne-kyurdski-referendum.html", "text": "Президентът на Турция Реджеп Ердоган заяви, че е все по-важно съседен Ирак да остане единна страна и поясни, че заплануваният в държавата кюрдски референдум не трябва да се провежда, съобщава Ройтерс.Припомняме, кюрдските власти в Северен Ирак обявиха, че ще проведат референдум за независимост на 25 септември. Миналата седмица лидерът на кюрдското регионално правителство заяви в интервю за осведомителната агенция, че няма връщане назад по пътя към създаване на независима кюрдска държава.\"\", каза Ердоган на конференция за енергетиката в Истанбул.\"Те трябва да се въздържат от едностранни стъпки, такива като референдум за независимост\", добави той.", "date": "2017.07.10", "title": "Ердоган: Ирак трябва да избегне кюрдски референдум"}
{"url": "https://news.bg/crime/petar-paunov-prizova-vakafskite-imoti-da-ne-se-otdelyat-ot-darzhavata.html", "text": "Кюстендилският кмет Петър Паунов призова представителите на мюсюлманското изповедание да оттеглят заявените си неоснователни претенции към имущество на българската държава. \"Няма да позволим \", обърна се Петър Паунов към Мюсюлманското изповедание.Повод за тревогата на кмета на Община Кюстендил - Петър Паунов, е, че във вторник в Софийския градски съд започва поредното дело по иск за установяване на правоприемство между Мюсюлманското изповедание и вероизповедните общини и Българската държава.Кметът призова Мюсюлманското изповедание да оттегли искането си. В противен случай, на следващото съдебно заседание, отново хиляди български граждани ще бъдат принудени да заявят възмущението си от провокацията. Паунов беше категоричен, че Община Кюстендил няма намерение да става част от напрежението, което се опитва да бъде създадено в много части на Република България.\"Точно затова, съвсем спокойно, призоваваме всички неоснователни и . Вече два състава на Българската правосъдна система, включително Върховен касационен съд, ясно заявиха със своите актове, че не е налице правоприемство между Мюсюлманското изповедание и мюсюлманските вероизповедни общини. Опитвате незаконно да си присвоите имущество на българската държава и българския народ и отправяте посегателство върху националната история, култура и идентичност, което няма да позволим\", заяви в заключение Петър Паунов.Припомняме, основата на спора за правоприемството между мюсюлманското изповедание и  са вакъфските имоти. Джамии и имоти на мюсюлманското вероизповедание от времето на турското робство на територията на България, са обект на претенции.", "date": "2017.07.10", "title": "Петър Паунов призова вакъфските имоти да не се отделят от държавата"}
{"url": "https://news.bg/education/4-medala-za-uchenitsite-ni-na-balkaniadata-po-informatika.html", "text": "Националният отбор по информатика на България спечели 4 медала на 25-то издание на Балканиада по информатика, която се проведе от 2 до 8 юли в Кишинев, Молдова.Радослав Димитров, ученик в 10 клас в математическата гимназия \"Акад. Кирил Попов\" в град Пловдив, е спечелил златен медал на състезанието. Сребърен медал е спечелил ученикът Енчо Мишинев, който е в 12 клас в математическата гимназия \"Атанас Радев\" в град Ямбол. Останалите два медала за България са бронзови. Те са спечелени от Виктор Терзиев - ученик в 11 клас в СМГ \"Паисий Хилендарски\", София и Петър Няголов - ученик в 10 клас в ПМГ \"Баба Тонка\", град Русе.Ръководители на националния ни отбор по информатика са главен асистент Емил Келеведжиев от Института по математика и информатика на БАН и Павлин Пеев, който е преподавател по информатика в ППМГ \"Гео Милев\" в Стара Загора.В състезанието са участвали отбори от 12 страни като в неофициалното отборно класиране нашият отбор заема второ място след отбора Румъния.", "date": "2017.07.10", "title": "4 медала за учениците ни на Балканиадата по информатика"}
{"url": "https://news.bg/bulgaria/npo-ta-se-trevozhat-che-ot-lokalen-sluchay-asenovgrad-stava-natsionalen.html", "text": "\"Ако нямаше външна намеса, ние щяхме да се разберем\", заяви докторът по философия от Асеновград Асен Колев по повод побоя от роми над деца и треньори от отбора по кану-каяк.Той определи ситуацията като \"инцидент между група роми и група деца\". \"Този инцидент много бързо се забрави и се превърна в междуетнически и то със сериозни измерения\", допълни още Колев, визирайки последващите протести в града.Намесата, по думите му, идвала от рокери и футболни фенове. Никога не е имало проблем в Асеновград от 100 години насам и има разбирателство между етносите, заяви Асен Колев.\"Още същия ден полицията задържа виновниците, но след това за мен е необяснима страхотната организация и тревожната ситуация, която се създаде в града\", коментира Колев.Припомняме, , цигани нападнаха първо момичета, които тренират кану-каяк в езерото \"40-те извора\", а след това инцидентът прерастна в масово сбиване. По-късно .Събитията предизвикаха бурни реакции в града.  срещу . Протестните действия продължават, като днес се очаква отново да има протест. На 6 юли, четвъртък,  Окръжният съд в Пловдив реши да  от деветимата задържани за побоя над гребците в Асеновград. Двама от задържаните бяха освободени срещу парична гаранция от съответно 1 000 и 3 000 лева.Председателят на центъра за междуетнически диалог и толерантност \"Амалипе\" Деян Колев определи случая в Асеновград като тревожна тенденция. По думите му, всяко лято частен случай с локално значение се превръща в национален етнически скандал и даде за пример случилото се през изминалите години в Катуница, Гърмен, Орландовци и др.Той допълни, че асеновградският квартал \"Лозница\" никога не е бил споменаван като фрапиращо ромско гето и няма имиджа на квартал като \"Столипиново\".Участниците в дискусията, която се проведе в БТА, се обединиха около тезата, че етническата бариера може да бъде прескочена единствено чрез образование.", "date": "2017.07.10", "title": "НПО-та се тревожат, че от локален случай Асеновград става национален"}
{"url": "https://news.bg/world/v-izrael-razpitaha-shestima-dushi-svarzani-s-orazheyna-sdelka-s-germaniya.html", "text": "Израелската полиция съобщи, че е разпитала шестима души днес по подозрение в корупция във връзка с оръжеен договор с Германия за 2 милиарда долара, информира Ройтерс.Сключеното през 2016 г. споразумение е проверявано, след като стана известно, че личният адвокат на премиера Бенямин Нетаняху също е представлявал местен служител на германския конгломерат ThyssenKrupp Marine Systems, който трябва да предостави подводници.Шестимата души, които са разпитани заради подозрения в подкуп, измама и данъчни присвоявания, включват чиновници и частни лица, поясни говорител на полицията.Германските власти също извършват проверка на споразумението.През юни списание \"Шпигел\" писа, че Националният съвет за сигурност на Германия е одобрил продажбата на три подводници на Израел. В договора има клауза, която позволява спиране на сделката, ако се докажат корупционни практики.Правосъдното министерство на Израел заяви през ноември, че Нетаняху не е заподозрян в разследването на договора от 2016 г. за изграждане на три подводници от страна на ThyssenKrupp и за споразумение от 2015 г. с компанията за закупуване на четири патрулни кораба за израелските ВМС.Израелският Канал 10 информира миналата година, че израелският посредник на ThyssenKrupp Marine Systems е използвал личния адвокат на премиера Давид Шимрон.Самият адвокат отрича да е нарушил законите и пояснява, че никога не е обсъждал сделката с премиера, за да се избегне конфликт на интереси. Нетаняху напълно застава зад адвоката си, който е далечен роднина.Нетаняху е разследван по други два случая.", "date": "2017.07.10", "title": "В Израел разпитаха шестима души, свързани с оръжейна сделка с Германия"}
{"url": "https://news.bg/regions/momcheto-prebito-ot-romi-v-byala-ostava-v-tezhko-sastoyanie.html", "text": "Жители на русенския град Бяла излязоха на протест срещу агресията. Причина за протеста е от събота, 8 юли, когато 18-годишно момче пострада при сбиване с група цигани.Припомняме, 18-годишният младеж е в кома от събота. Той е понесъл тежък удар по главата. Инцидентът е станал след сбиване с група роми, докато младежът се е прибирал от дискотека. По случая беше задържан 32-годишен мъж, който е ударил младежа. Мъжът е задържан за срок до 72 часа. Срещу него вече е повдигнато обвинение.Снощи в Бяла отново имаше протести. По време на недоволството събралите се поискаха справедливи наказания за групата цигани, участвала в побоя.Д-р Йосиф Новаков от неврохирургията в Университетската болница в Русе съобщи пред БНР, че състоянието на пострадалия Алекс Ангелов продължава да бъде тежко. По думите му критичният срок за здравето на младежа не е преминал. 18-годишният Алекс има много сериозна фрактура - счупване на основата на черепа. Състоянието на младежа се наблюдава непрекъснато.", "date": "2017.07.10", "title": "Момчето, пребито от роми в Бяла, остава в тежко състояние"}
{"url": "https://news.bg/crime/ktb-vliza-v-sada-do-20-yuli-obeshta-tsatsarov.html", "text": "До 10 дни ще бъде внесен обвинителният акт за фалита на КТБ. Това ще се случи в Специализирания наказателен съд, съобщи главният прокурор Сотир Цацаров пред БНТ днес.Цацаров не е изненадан от втората стенограма за КТБ, но според него това засяга съдбите на много хора.Цацаров изтъкна, че няма нужда да се лъжем за това, че фалитът на КТБ представлява \"една голяма пирамида, която е била подхранвана финансово, която е била подхранвана лично, и която в крайна сметка е служила и за определени политически цели\"Главният прокурор допълни, че на четирима депутати с доброволно снет имунитет ще бъдат повдигнати обвинения тази седмица - това са народния представител ", "date": "2017.07.10", "title": "КТБ влиза в съда до 20 юли, обеща Цацаров"}
{"url": "https://news.bg/energy/jaldaram-i-borisov-pogovoriha-za-energetika.html", "text": "Развитието на газопреносна инфраструктура, обхващаща повече държави на Балканите и в Европа, ще гарантира по-голяма енергийна сигурност на континента. Това стана ясно от срещата на премиерите на България и Турция Бойко Борисов и Бинали Йълдъръм, която се проведе в рамките на 22-я Световен петролен конгрес в Истанбул.Йълдъръм и Борисов посочиха, че добрите политически и икономически връзки между България и Турция определят важното значение на двустранното сътрудничество в енергийната сфера за транзита на енергийни ресурси.По време на срещата премиера Борисов подчерта, че изграждането на междусистемна газова връзка между България и Турция била \"голяма стъпка напред\". Той обясни и че българската държава ще се обяви в подкрепа на за развитието на Южния газов коридор.По време на срещата участие взе още министърът на енергетиката и природните ресурси в Турция - Берат Албайрак.", "date": "2017.07.10", "title": " Йълдъръм и Борисов поговориха за енергетика"}
{"url": "https://news.bg/tourism/nezakonna-targoviya-na-varnenskiya-plazh-kabakum.html", "text": "Заведенията на плаж \"Кабакум-централен\" край Варна извършват незаконна търговска дейност, установиха проверки. Министърът на туризма Николина Ангелкова, която днес се включи в инспекциите на място, заяви, че вече е сезирана Община Варна и местният строителен контрол.Три са заведенията, за които става ясно, че установяват незаконна търговка дейност.Ангелкова припомни, че през 2016 г. е прекратен договорът с бившия наемател на плажа заради изключително многото нарушения. Нов наемател е избран, но той още не стопанисва ивицата, тъй като търгът се обжалва от един от участниците.Към момента плаж \"Кабакум-централен\" има статут на неохраняем. \"В този случай е редно там да не се извършва никаква търговска дейност\", отсече министърът на туризма.След сигнал, че заведенията работят, министерството е сезирало органите за незабавно събаряне или да се спре доставката на ток и вода, за да няма търговска дейност. Това трябва да се случи в седемдневен срок, уверява министър Ангелкова. Когато приключат съдебните процедури, ще се пристъпи към сключване на договор с новия наемател.Министър Ангелкова припомни, че проверките за спазването на договорите за наем и концесия на морските плажове продължават и ще са 0 и по цялото Черноморие.От проверката само преди дни на плаж \"Обзор-мотела\" стана ясно, че съседен на плажа имот е засипан с пясък, като на него е сложена табела \"частен имот\" и \"частен плаж\" и не се допускат външни посетители.Относно казусът с плаж \"Нестинарка\", Ангелкова акцентира, че в договорите за наем и концесия задължителни са обявените цени на чадъри и шезлонги, но няма забрана стопанинът на плажа да може да предлага допълнителни плажни принадлежности и изрично условие обаче е, да се принадлежностите да не са задължителни за потребителя.Министерството на туризма е поискало вече поставянето на специални табелки с цени за допълнителните услуги и информация, че те не са задължителни.", "date": "2017.07.10", "title": "Незаконна търговия на варненския плаж \"Кабакум\""}
{"url": "https://news.bg/int-politics/ukrayna-obeshta-da-se-reformira-do-2020-a-i-da-vleze-v-nato.html", "text": "Украйна и НАТО ще започнат обсъждания на пътна карта за присъединяване на Украйна в западния военен алианс, като Киев обещава да осъществи реформите и да изпълни критериите до 2020 г. Това обяви украинският президент Петро Порошенко, цитиран от \"Ройтерс\".Говорейки заедно с Порошенко по време на посещението си в украинската столица, генералният секретар на НАТО Йенс Столтенберг изтъкна, че алиансът е предоставил ново оборудване, за да бъдат разкрити извършителите на кибератаката, ударила Украйна през юни и разпростряла се в световен мащаб.\"Украйна ясно определи политическото си бъдеще и бъдещето в сферата на сигурността\", коментира Порошенко пред журналисти.\"Днес ние ясно заявихме, че ще започнем обсъждане на екшън план за членство и нашите предложения за такава дискусия бяха приети с удоволствие\", допълни украинският държавен глава.В конфликт с Русия и сражавайки се с подкрепяните от Кремъл сепаратисти в Източна Украйна, Украйна прие през юни закон, поставяйки като приоритет членството в НАТО като външнополитическа цел.Лидерите на НАТО се разбраха на среща на върха през 2008 г., че Украйна един ден ще стане член на алианса, а страната вече допринася с военни сили за мисиите на НАТО, включително в Афганистан.Официалният план за членство в НАТО за Украйна ще означава да се постигнат целите по политическите, икономическите и военните реформи, като националните планове се представят ежегодно, за да се покаже напредъкът.Ала налице са още по-големи бариери. Правилата на НАТО гласят, че желаещите членство трябва \"да разрешат международните си спорове с мирни средства\", което означава, че Украйна ще трябва да разреши конфликта в Донбас, при който досега бяха убити повече от 10 хил. души.Срещата между Порошенко и Столтенберг се осъществи ден след като американският държавен секретар Рекс Тилърсън посети Киев и каза, че Русия трябва да предприеме първия ход в овладяването на насилието в Източна Украйна.", "date": "2017.07.10", "title": "Украйна обеща да се реформира до 2020-а и да влезе в НАТО"}
{"url": "https://news.bg/world/amerikansko-ruskata-sdelka-da-obhvane-tsyala-siriya-predlaga-iran.html", "text": "Частичното спиране на огъня в Югозападна Сирия, съгласувано между САЩ и Русия, трябва да обхване цялата арабска държава. Това заяви говорител на иранското външно министерство, цитиран от Ройтерс.След първата среща между лидерите на САЩ и Русия Доналд Тръмп и Владимир Путин в кулоарите на Г-20 в Хамбург бе съобщено, че Русия, САЩ и Йордания са сключили споразумение за спиране на огъня в Югозападна Сирия от неделя.\"\", каза Бахрам Касеми, цитиран от агенция \"Тасним\"., добави той.", "date": "2017.07.10", "title": "Американско-руската сделка да обхване цяла Сирия, предлага Иран"}
{"url": "https://news.bg/int-politics/makron-vze-vrah-nad-premiera-namalyava-danatsite-prez-2018-a.html", "text": "Франция ще продължи с намалението на данъците, както обеща новият президент Еманюел Макрон. Това обяви източник от френското финансово министерство, въпреки предупрежденията на Сметната палата за дупка в бюджета в размер на 8 млрд. евро, съобщава \"Ройтерс\".Макрон настоял на правителствено заседание в неделя, плановете за намаляването на данъците на богатите и премахването на местните данъци върху имуществото за 80 процента от плащащите ги, да влязат в сила през 2018 г., посочил източник от министерството, потвърждавайки по-ранни информации във френските медии.Намесата на президента идва само дни, след като неговият премиер Едуар Филип предложи данъчните съкращения да бъдат отложени за 2019 г., тъй като Франция се опитва да ограничи бюджетния си дефицит.В тревожен доклад миналия месец от Сметната палата изтъкнаха, че бюджетният дефицит, оставен от правителството на бившия президент Франсоа Оланд, ще доведе до дефицит от 3,2 процента от БВП тази година в сравнение с прогнозата на правителството на Оланд от 2,8 процента.Макрон обеща да изпълни целта на ЕС от максимум 3 процента бюджетен дефицит през 2017 г. Неговите обещания да намали местните данъци върху имуществото и да бъде ограничен обхватът на данъка върху богатството до имуществото могат да окажат натиск върху приходите през следващите години.Френски бизнес лидери настръхнаха срещу предложеното отлагане, предупреждавайки, че страната се нуждае от спешни действия по данъчната реформа, за да възстанови конкурентоспособността си.", "date": "2017.07.10", "title": "Макрон взе връх над премиера, намалява данъците през 2018-а"}
{"url": "https://news.bg/crime/stopanskata-kamara-skochi-sreshtu-uvelichenieto-na-sadebnite-taksi.html", "text": "Българската стопанска камара иска обществено обсъждане на законопроектът за промени в Административнопроцесуалния кодекс (АПК).По повод намеренията на правителството за ограничаване на административната тежест и увеличаването на съдебните такси чрез проекта за промени в АПК, в писмо до председателите на Народното събрание и на Министерския съвет - Димитър Главчев и Бойко Борисов БСК посочват, че разнопосочните действия на законодателната и изпълнителната власт накърняват общественото доверие в институциите и държавността. Поради това законопроектът за промените в АПК трябва да бъдат изтеглени от вносителите си.Въпреки решението за бързи и конкретни действия за ограничаването на бюрократичния натиск чрез въвеждане на електронни публични услуги, съкращаващи значително времето и цената за тяхното администриране, Народното събрание е приело на първо четене промени в Административнопроцесуалния кодекс (АПК), водещи до драстично увеличение на съдебните такси. Според БСК тези действия противоречат на решението за ограничаването на административната тежест, възпрепятстват достъпа до правосъдие и ограничават възможностите за съдебна защита срещу незаконни актове и действия на администрацията.Като примери БСК посочват, че с промените се предвижда таксата по касационно обжалване и отмяна на влезли в сила решения за гражданите да се увеличи 18 пъти - от 5 на 90 лв., а за неправителствените организации - 90 пъти - от 5 на 450 лв. Предвижда се същата такса за търговските дружества да се увеличи 9 пъти - от 50 на 450 лв.Многократно увеличение на съдебните такси се предвижда и в сферата на обществените поръчки и концесиите. Според БСК обществените поръчки и концесиите се характеризират с висок материален интерес, а увеличението на таксите ще доведе до ограничаване на съдебния контрол и нарастване на корупционния риск.Според БСК законопроектът за промени в Административнопроцесуалния кодекс трябва да мине през обществено обсъждане, тъй като засяга основни конституционни права като правото на достъп до правосъдие и отговорността на администрацията за незаконни действия и актове.", "date": "2017.07.10", "title": "Стопанската камара скочи срещу увеличението на съдебните такси"}
{"url": "https://news.bg/world/zdravno-neosigurenite-v-sasht-mogat-da-nababnat-s-2-miliona-dushi-tazi-godina.html", "text": "Броят на здравно неосигурените в САЩ може да нарасне с около 2 милиона души тази година. Това става ясно от ново голямо проучване, цитирано от АП.Здравеопазването е една от най-спорните области в момента, тъй като републиканците се опитват да изпълнят предизборното обещание на американския президент Доналд Тръмп за отмяна на реформата на Барак Обама. Но някои законодатели от Републиканската партия предупредиха, че могат да се провалят при прокарването на новата реформа в Конгреса заради липса на достатъчно гласове.Публикуваното днес проучване на Gallup-Sharecare Well-Being Index показва, че процентът на здравно неосигурените в САЩ се е увеличил с 11,7 на сто през второто тримесечие на тази година в сравнение с рекордно ниския процент от 10,9 на сто в края на миналата година.Макар че има малка разлика, промяната е статистически значима, според авторите на изследването.Въпреки че \"Обамакеър\" остава политически разединяващ, реформата на бившия президент Барак Обама е помогнала за намаляване на броя на неосигурените до исторически ниски нива, след като около 20 милиона са получили здравно осигуряване.Лидерът на мнозинството Мич Макконъл от Републиканската партия, разглеждан като основен стратег в прокарването на новата здравна реформа на републиканците, изглежда не е осигурил достатъчно гласове за прокарване на законопроекта в Сената. Той може да си позволи да изгуби само двама от 52-мата републикански сенатори.Бюджетната служба към Конгреса е изчислила, че най-малко 22 милиона ще останат без здравни осигуровки, ако републиканците прокарат реформата.Според проучването близо 2 милиона души ще изгубят здравните си осигуровки тази година.Проучването е проведено в периода 1 април - 30 юни и в него са участвали 45 087 души.", "date": "2017.07.10", "title": "Здравно неосигурените в САЩ могат да набъбнат с 2 милиона души тази година"}
{"url": "https://news.bg/int-politics/vaglishtnite-elektrotsentrali-nay-golemiyat-zamarsitel-v-evropa.html", "text": "Европейският съюз обяви, че електроцентралите, захранвани с въглища, са най-големият замърсител на Стария континент, като Великобритания е сред най-големите замърсители, съобщава \"Асошиейтед прес\".Европейската енергийна агенция посочва, че половината от електроцентралите, отговорни за най-големите емисии замърсяване на водата и въздуха, са били във Великобритания - общо 14. Германия е на второ място със седем централи, следвана от Франция и Полша, всяка от тях с пет.Агенцията, която публикува доклада си в неделя, прави преглед на данните за емисиите от 35 хил. промишлени предприятия през 2015 г., включително електроцентрали, нефтохимически рафинерии и металообработващи предприятия от 28-те страни членки на Европейския съюз, както и Исландия, Лихтенщайн, Норвегия, Швейцария и Сърбия.От агенцията обаче добавят, че е бил постигнат \"добър напредък\" в ЕС към постигане на целите му в областта на енергийната и климатичната политика за 2020 и 2030 г.", "date": "2017.07.10", "title": "Въглищните електроцентрали - най-големият замърсител в Европа"}
{"url": "https://news.bg/regions/sedem-na-sad-po-deloto-za-srutvaneto-na-hotela-kray-varna.html", "text": "След 2-годишно разследване Окръжната прокуратура във Варна е обвинила седем души в причиняване на смъртта на четиримата загинали поради немарливо изпълнение на работния процес.Внесеното обвинение е срещу отговорните за смъртта на работниците Борислав Стефанов, Манол Манолов, Тодор Тодоров и Йосиф Стефанов, участвали в събарянето на хотел \"Вероника\" в курорта \"Слънчев ден\" край Варна.Строителният надзорник Валентин П. от фирма \"Инекс консулт\" ООД бил консултант, изпълняващ строителния надзор и координатор по здравословни и безопасни условия на труд по договор, сключен между \"Инекс консулт\" ООД като изпълнител и \"Международен панаир Пловдив\" АД като възложител. От същата фирма подсъдима е и експертката по строителен надзор Виолета Д.Подсъдими са и инспекторът по здраве и безопасност в \"Планекс\" ООД и координатор по здравословните и безопасни условия на труд Валентин Т., техническият ръководител на обекта Мехнур М., Пламен Н. от фирма \"Бултранспорт груп\" ЕООД, подизпълнител на обекта, който бил координатор по здравословни и безопасни условията на труд и отговорник на обект \"Вероника\", управителят на \"Дигинг\" ЕООД Георги Г. като фактически подизпълнител на \"Бултранспорт груп\" ЕООД и Йовко Р., който бил координатор по здравословните и безопасни условията на труд, наел работниците за разчистване на останките от съборения хотел \"Мираж\".Анализът на доказателствата сочи, че била дадена положителна оценка за строежа без основание и в конфликт с длъжноститет на подсъдимите. От събраната по случая информация става ясно, че не били изрично посочени подлежащите на премахване конструктивни елементи на хотела и как това ще се отрази на останалите елементи с носещи функции. Липсвал и проект за временното подпиране на съществуващата.Всичко това е заедно с хаотично премахване на конструктивни елементи с багери и ръчно подсичане на носещи колони на партера на хотела е довело до загуба на устойчивостта на строителната конструкция. В резултат хотел \"Вероника\" се срутил върху работниците.Подсъдимите са допуснали на строителната площадка работниците, които не били специално инструктирани и обучени за процеса.Ако подсъдимите бъдат признати за виновни, предвиденото наказание в закона е лишаване от свобода от 3 до 10 години. Припомняме, че на 8 април 2015 г. 11-етажният хотел \"Вероника\" се срути върху четирима работници, които загинаха на място. В деня на инцидента свидетел дочул разговор между двама работници, че подсъдимият Георги и синът му ще вкарват къртачи, за да изкъртят колоните. Техническият ръководител Мехнур М., забранил устно използването им. Георги Г. обаче обещал на работниците бонус от 5000 лева за тези, които ръчно влязат с къртачи да срежат колоните на първия етаж на хотел \"Вероника\". Георги се изкачил по склона над хотела, за да гледа работата и да сигнализира, ако сградата започне да пада, той заявил, че подобна сграда се срутва поне за половин час, през който работниците ще имат възможност да напуснат.Отишлите в хотела работници започнали да къртят бетона около носещите колони. След като арматурата била оголена, един от тях започнал да я реже. В този момент сградата рухнала и затрупала четиримата работници.", "date": "2017.07.10", "title": "Седем на съд по делото за срутването на хотела край Варна"}
{"url": "https://news.bg/world/az-kazah-na-ivanka-da-sedne-na-myastoto-mi-na-g-20-zashtiti-tramp-dashterya-si.html", "text": "Президентът на САЩ Доналд Тръмп защити дъщеря си Иванка в \"Туитър\".В събота журналисти и политици нападнаха Иванка Тръмп, след като стана ясно, че е седнала на мястото на баща си, нареждайки се до лидерите на Германия, Китай, Русия и други държави, по време на заседание за развитието на Африка на Г-20 в Хамбург.\"Когато напуснах конферентната зала за кратки срещи с Япония и други държави, помолих Иванка да седне на мястото. Много стандартно. Ангела М. се съгласи\", написа Доналд Тръмп в социалната мрежа.Той след това коментира семейство Клинтън.\"\", добави той.", "date": "2017.07.10", "title": "Аз казах на Иванка да седне на мястото ми на Г-20, защити Тръмп дъщеря си"}
{"url": "https://news.bg/finance/smetnata-palata-otchita-provaleni-invitro-protseduri-zaradi-zabavyane.html", "text": "Разходите за инвитро в Центъра за асистирана репродукция остават същите, въпреки увеличения брой процедурите. Това показва проверка на Сметната палата в Центъра за периода от 01 януари 2014 г. до 30 юни 2016 година. Има сключени договори с болници, които не отговарят на регламентираните критерии за успеваемост.От Сметната палата са дали 12 препоръки на директора на Центъра и 8 препоръки на министъра на здравеопазването, информираха от одитния орган.7 598 процедури инвитро са направени там за одитния период. Стойността на процедурите е 29 351 016 лева. В резултат са родени 2 171 деца. Това показва одит на Центъра, направен от Сметната палата за този период.Успеваемостта по показател \"родени деца\" за България е 28 на сто, с което страната ни се доближава до успешните европейски практики (Австрия 27,4 на сто), показват документите на отчета.В мотивите за финансовата проверка се казва, че темата е обществено значима, тъй като след 1990 г. демографското развитие на страната е с отрицателен естествен прираст на населението.В края на 2015 г. населението на България е намаляло в сравнение с 2014 г. с над 48 хил. души, а през 2050 г. се очаква да намалее до около 5,8 млн. души по прогнози на НСИ.Коефициентът на общата раждаемост през 2015 г. е 9.2% и е по-малък от общия коефициент на раждаемост за ЕС.За оптимизиране на демографския прираст е необходимо да се акцентира и върху профилактиката, диагностиката и лечението на стерилитета. Асистираната репродукция са диагностични и лечебни методи, чрез които се цели преодоляване на безплодието.В Центъра за асистирана репродукция организират и финансово подпомагат гражданите за дейности по асистирана репродукция в българските болници. Относителният дял на извършените процедури, финансирани от Центъра за периода 2014 г. - 2015 г., е 35 % от всички извършени процедури по асистирана репродукция.В резултат на одита са направени следните основни изводи и заключения:Планираните средства за финансиране на дейностите по асистирана репродукция за одитирания период са постоянна величина - около 12 млн. лв. и са незначителни спрямо планираните разходи по бюджета на МЗ, - те са около 3 % за целия период на одита.През 2015 г. издадените заповеди за финансиране са с 364 повече от тези през 2014 г., с което е постигнато преизпълнение с 26,9 на сто. Въпреки, че издадените заповеди за финансиране се увеличават, планираните разходи за дейности по асистирана репродукция остават постоянна величина, което е индикатор за необосновано планиране на бюджетните средства, предназначени за подпомагане на процедури по асистирана репродукция, на фона на обществените потребности и стратегическите национални приоритети.Недостигът на финансов ресурс води до удължаване на периода от подаване на заявлението до получаване на заповед за финансиране на процедура по асистирана репродукция и достига до 11 месеца през 2016 г. Заради забавянето се намалява ефективността на дейността, поради намаляване на вероятността за успех на осъществената процедура по асистирана репродукция.Утвърдени са правила и критерии за прием, разглеждане и издаване на заповед за финансиране на извършените дейности по асистирана репродукция за заявленията, като е осигурена равнопоставеност при разглеждане на случаите.В Центъра за асистирана репродукция няма разработен и установен ефективен механизъм за проследяване на резултата от извършените процедури по асистирана репродукция.Финансирането на дейностите за тях се извършва въз основа на договори между директора на Центъра за асистирана репродукция и лечебните заведения. Допуснато е договаряне с болници, които не отговарят на регламентираните критерии за успеваемост.Сериозен проблем е, че към фактурата за окончателно плащане на дадена процедура, лечебните заведения не прилагат цялата медицинска документация, а само епикриза и протокол. Само едно лечебно заведение е приложило и то непълна медицинска документация. Проверени са над 1000 фактури. Но въпреки липсата на необходимите документи Центърът не е спрял плащанията. Неизискването и непредставянето на медицинската документация към фактурите за окончателно плащане създава риск да бъдат платени дейности, които не са изпълнени или са направени в намален обем. Затова одитният доклад е изпратен на Агенцията за държавна финансова инспекция.Лечебните заведения, които извършват дейности по асистирана репродукция, финансирани от Центъра, освен от него, се контролират съвместно от Министерството на здравеопазването, Изпълнителната агенция по трансплантация. За одитирания период не са извършвани съвместни проверки.На национално ниво не са извършвани анализи в областта на асистираната репродукция от Министерството на здравеопазването.Недостатъчното и несвоевременно финансиране на процедурите по асистирана репродукция оказва негативно влияние върху ефективността на дейността на Центъра за асистирана репродукция. Това намалява шансовете за успех на извършените дейности и броя на родените деца, допълниха от Сметната палата.", "date": "2017.07.10", "title": "Сметната палата отчита провалени инвитро процедури заради забавяне"}
{"url": "https://news.bg/crime/tsatsarov-iska-distsiplinarno-uvolnenie-na-plevenski-prokuror.html", "text": "Главният прокурор Сотир Цацаров предложи на Прокурорската колегия на Висшия съдебен съвет (ВСС) да уволни дисциплинарно , съобщиха от прокуратурата. Поводът е предаване от 14 май 2017г, излъчено в ефира на телевизия с национален обхват. Към момента прокурор Захариев е привлечен като обвиняем за изнудване на лекар и е под домашен арест. е допуснал нарушения на Кодекса за етично поведение на българските магистрати, накърняващи сериозно престижа на Съдебната власт, се казва в документите, внесени от Цацаров.Цацаров е разпоредил проверка от отдел \"Инспекторат\" във ВКП заради данни за извършено дисциплинарно нарушение от прокурор Захариев. Проверката е установила, че преди да встъпи в длъжност, като младши прокурор в районна прокуратура Левски през 1997 г., прокурор Димитър Захариев е бил учредител, едноличен собственик на капитала и управител на \"СИДИЕМ\" ЕООД - Плевен. Основният  дейност.На 12 юни 2014 г. прокурор Димитър Захариев е определен за наблюдаващ прокурор по разследване за убийство на германски гражданин. По този повод той се запознал със съпругата на починалия. На 22 април 2015 г. Захариев прекратил това наказателно производство, а около месец-два по-късно, той предложил на съпругата на убития тя да изкупи дяловете на съдружника на баща му в \"Петромакс\" ООД. Последната отказала с аргумента, че ако ще се влагат пари, по-добре да се създаде нова охранителна фирма.В изпълнение на уговореното на 14 май 2015 г. съпругата на починалия учредила \"Хард Секюрити 2000\" ЕООД, със седалище в гр. Плевен и основен предмет на дейност - охранителна дейност. След учредяването на дружеството, по настояване на прокурор Димитър Захариев за управител на това дружество бил назначен негови близък приятел. Прокурор Захариев участвал неформално в дейността на дружеството - контролирал управителя, който трябвало да съгласува действията си с него, а работните срещи по съществените за дружеството въпроси се провеждали с негово участие.Освен това, възползвайки се от контактите си, прокурор Захариев се ангажирал активно с набирането на клиенти, като заедно с управителя посетил 40-50 обекта.В края на 2015 г. - януари 2016 г. прокурор Димитър Захариев довел във фирмата , първоначално като клиент, а след това уведомил управителя, че Балбузанов ще набира клиенти срещу комисионна. В Плевен Балбузанов е известен с прякора Куката.Въпреки изразеното от управителя несъгласие, Балбузанов започнал да посещава често офиса на фирмата и да се включва в работните срещи.Документирано е посещение на прокурор Димитър Захариев заедно с Камен Балбузанов в завод \"Вапцаров\", охраняван от \"Експрес Секюрити 2000\" ЕООД. Целта на посещението била да се предложат услугите на \"Хард Секюрити 2000\"ЕООД като охранителна фирма. Заедно с Балбузанов, Захариев е посетил със същата цел и други обекти, охранявани от \"Експрес Секюрити 2000\"ЕООД.В документите, предоставени от главния прокурор, се казва, че фактите безусловно показват действия и поведение, с което е Захариев е нарушил принципа на почтеност и благоприличие. Поведението е неуместно и непристойно и е уронило не само личния му авторитет, но и съществено е накърнило престижа на съдебната власт.Тези действия представляват дисциплинарно нарушение според Закона за съдебната власт.Припомняме, че на 21 юли 2015 г., главният прокурор внесе предложение за временно отстраняване на Димитър Захариев от длъжност \"прокурор\" при Окръжна прокуратура - гр. Плевен. То бе във връзка с повдигнато обвинение от Специализирано звено \"Антикорупция\"- СГП за опит за принуда спрямо свидетел по наказателно производство и за държане на огнестрелни оръжия и боеприпаси, без да е взел необходимите мерки за сигурност. На 23 юли 2015 г. ВСС го отстрани от длъжност.На 26 април 2016 г. главният прокурор внесе във ВСС искане за освобождаване на Димитър Захариев от длъжността \"прокурор\" при Окръжна прокуратура - Плевен заради несъвместимост, тъй като упражнява търговска дейност.На 25 март 2016 г. във фирменото досие на \"ХАРД СЕКЮРИТИ 2000\" ООД е отразено, че Димитър Захариев е вписан като съдружник в посоченото дружество с размер на дялово участие 2000 лв. (40 % от капитала).На 15 юни 2016 г. ВСС отлагат за следващо заседание разглеждането на предложението на главния прокурор.На 27 юли 2016 г. Прокурорската колегия на ВСС не приема предложението на главния прокурор за освобождаване на Димитър Захариев от длъжността \"прокурор\" в Окръжна прокуратура Плевен.На 29 декември 2016 г. СЗ\"Антикорупция\" - СГП внесе обвинителен акт срещу Димитър Захариев и е направено искане от прокурора до съда за отстраняване от длъжност по реда на НПК.На 14 февруари 2017 г. СГС остави без уважение искането на СЗА, тъй като обвинението му не е във връзка с работата му, както и че досъдебното производство е приключило и той не може да влияе на свидетелите.На 17 февруари 2017 г. От \"Антикорупция \"протестират определението на СГС, но Апелативен съд - София потвърди определението на СГС.По разследване на Специализираната прокурора, на 06 юни 2017 г. Димитър Захариев е привлечен като обвиняем за участие в организирана престъпна група, създадена с користна цел и за изнудване на лекар. С определение на Специализирания наказателен съд, Димитър Захариев е с мярка за неотклонение \"Домашен арест\".", "date": "2017.07.10", "title": "Цацаров иска дисциплинарно уволнение за прокурора на Куката"}
{"url": "https://news.bg/economics/vnosat-v-balgariya-ostava-mnogo-po-visok-ot-iznosa.html", "text": "Според статистика на НСИ износът на България за ЕС през периода януари - април тази година отново е по-малко от вноса. Същото се отнася и за търговията на държавата с трети страни в периода от началото на годината до май 2017 г.През периода януари - април 2017 г. износът на България за ЕС се увеличава с 8.6% спрямо същия период на 2016 г. и е в размер на 10 418.6 млн. лв. Основни търговски партньори на България са Германия, Италия, Румъния, Гърция, Франция и Белгия, които формират 68.7% от износа за държавите - членки на ЕС.През април 2017 г. износът за ЕС намалява с 1.3% спрямо същия месец на предходната година и е в размер на 2 503.4 млн. лева.При износа на България за ЕС, разпределен, през периода януари - април 2017 г. в сравнение със същия период на предходната година най-голям ръст е отбелязан в сектора \"Артикули, класифицирани главно според вида на материала\" (29.9%), а най-голям спад се наблюдава в сектор \"Безалкохолни и алкохолни напитки и тютюн\" (20.1%).Вносът на България от ЕС през периода януари - април 2017 г. се увеличава с 11.3% спрямо същия период на 2016 г. и е на стойност 11 758.5 млн. лв. Най-голям е стойностният обем на стоките, внесени от Германия, Румъния, Италия, Испания и Гърция.През април 2017 г. вносът на България от държавите - членки на ЕС, нараства с 10.8% спрямо същия месец на предходната година и е в размер на 2 985.5 млн. лева.При вноса от ЕС, разпределен, през януари - април 2017 г. в сравнение със същия период на 2016 г. най-голямо процентно увеличение е отчетено в сектор \"Минерални горива, масла и подобни продукти\" (77.5%). Намаление се наблюдава единствено в сектор \"Безалкохолни и алкохолни напитки и тютюн\" (4.7%).Външнотърговското салдо на България с ЕС за периода януари - април 2017 г. е отрицателно и е на стойност 1 339.9 млн. лв.Търговията на държавата ни с трети страни през периода януари-май 2017 г. сочи, че износът на България се увеличава с 26.0% в сравнение със съответния период на предходната година и е на стойност 7 244.4 млн. лв. Основни търговски партньори на България са Турция, Китай, Руската федерация, Египет, Сърбия и бившата югославска република Македония - те формират 51.5% от износа за трети страни.През май 2017 г. износът на България за трети страни нараства с 42.0% спрямо същия месец на предходната година.За износът на България за трети страни през първите пет месеца на 2017 г. в сравнение със същия период на 2016 г. най-голям ръст е отбелязан в секторите \"Артикули, класифицирани главно според вида на материала\" (49.8%) и \"Разнообразни готови продукти, н.д.\" (41.5%) Най-голям спад се наблюдава в сектор \"Мазнини, масла и восъци от животински и растителен произход\" (10.8%).Вносът на България от трети страни през периода до май т.г. се увеличава с 34.8% в сравнение със предходната година и е на стойност 8 647.9 млн. лв. Най-голям е стойностният обем на стоките, внесени от Руската федерация, Турция, Китай и Сърбия.През май 2017 г. вносът на България от трети страни нараства с 22.1% спрямо същия месец на предходната година и е в размер на 1 777.4 млрд. лeвa.При вноса от трети страни спрямо същия период на 2016 г. най-голямо процентно увеличение е отчетено в секторите \"Необработени (сурови) материали, негодни за консумация (изкл. горивата)\" (85.7%) и \"Минерални горива, масла и подобни продукти\" (54.0%). Спад не се наблюдава в нито един сектор.Външнотърговското салдо на България с трети страни през периода януари - май 2017 г. е отрицателно и е в размер на 1 403.5 млн. лева.През периода януари - май 2017 г. от България са изнесени за ЕС и трети държави стоки общо на стойност 20 522.5 млн. лв. и в сравнение със предходната година износът се увеличава с 15.7%.През май 2017 г. общият износ възлиза на 4 450.7 млрд. лв. и нараства с 26.5% спрямо същия месец на предходната година.През периода януари - май 2017 г. в страната са внесени стоки общо на стойност 23 558.2 млн. лв, или с 20.1% повече спрямо същия период на 2016 година.През май 2017 г. общият внос се увеличава с 20.7% спрямо същия месец на предходната година и възлиза на 4 929.2 млрд. лева.Общото външнотърговско салдо е отрицателно през периода януари - май 2017 г. и е на стойност 3 035.7 млн. лева. През май 2017 г. общото външнотърговско салдо е отрицателно и е на стойност 478.5 млн. лева.", "date": "2017.07.10", "title": "Вносът в България остава много по-висок от износа"}
{"url": "https://news.bg/politics/prezidentat-zove-da-ne-se-izpolzva-gneva-na-horata-politicheski.html", "text": "Гневът на хората е справедлив, но той не трябва да се използва в никакъв случай за политически цели, защото това лесно може да доведе до етническо напрежение, което е изключително опасно.Така президентът Румен Радев коментира серията от протести на български граждани в , ,  срещу циганския произвол. Румен Радев направи своя коментар, след участието си в конференцията на тема: \"Отбранителна и аерокосмическа индустрия и изследвания\", която се провежда днес и утре под неговия патронаж.Държавният глава бе категоричен, че има спешни, краткосрочни мерки от страна на органите на реда, които следва да овладеят положението и да не се допускат следващи провокации.\"Дългосрочните мерки ги знаем и те вече не са с писане на безкрайни стратегии за интеграция, а с реални действия по отношение на социално включване, на образование, на ефективни социални политики\", каза още държавният глава.", "date": "2017.07.10", "title": "Президентът зове да не се използва гнева на хората политически"}
{"url": "https://news.bg/world/sasht-otmeniha-zabranata-za-laptopi-i-na-kuveytskite-i-jordanskite-aviolinii.html", "text": "Кралските авиолинии на Йордания, както и Кувейтските авиолинии обявиха, че забраната за носене на електронни устройства като ръчен багаж на полети за САЩ е била отменена, съобщават световните осведомителни агенции.През миналата седмица САЩ решиха да отменят забраната за авиокомпаниите Emirates, Etihad Airways, Turkish Airlines и Qatar Airways, след като авикомпаниите изпълниха всички изисквания, определени от вътрешното министерство на САЩ.Забраната на електронни устройства за полети от осем страни от Близкия изток беше въведена през март заради потенциални терористични заплахи, според американските власти.", "date": "2017.07.10", "title": "САЩ отмениха забраната за лаптопи и на Кувейтските и Йорданските авиолинии"}
{"url": "https://news.bg/world/rusiya-obvini-bryuksel-che-otkrito-sabotira-severen-potok-2.html", "text": "Министърът на енергетиката на Русия Александър Новак нарече \"откровен саботаж\" действията на Европейската комисия за \"Северен поток-2\" заради намесата на изпълнителния орган на ЕС в търговски преговори, съобщава ТАСС.По-рано е съобщено, че Европейската комисия е подготвила проект мандат за водене на преговори с Русия за тръбата. Според ЕК не само \"Газпром\", но и други руски компании трябва да участват в енергийния проект., каза той пред журналисти.", "date": "2017.07.10", "title": "Русия обвини Брюксел, че открито саботира „Северен поток-2”"}
{"url": "https://news.bg/crime/sadyat-bivsh-prepodavatel-ot-su-iztezaval-dvama-s-kamshik.html", "text": "Районната прокуратура в София внесе в съда обвинителен акт срещу бившия преподавател в СУ \"Св. Климент Охридски\" Чавдар Стоянов. Обвиненията срещу бившия преподавател е за извършени от него престъпления против личността. Първото деяние - опит за принуда, а второто - осъществени действия на полово удовлетворение с лице от същия пол.Припомняме, в края на 2015 г. срещу същия преподавател Чавдар Стоянов имаше множество оплаквания от студенти в СУ, които тогава твърдяха, че преподавателят им отправял неприлични предложения. Студентите се оплакваха от това, че асистентът по право Чавдар Стоянов привиквал момчетата в кабинета си и ги карал да правят лицеви опори. Те задължително трябвало да са голи до кръста.Според разследването по случая в края на 2015 година единият от пострадалите си търсил работа, когато негов познати го свързал с преподавателя. Двамата се уговорили за среща, където пострадалият Г. И. разбрал, че Стоянов си търси личен охранител. По време на разговора преподавателят заявил, че е бисексуален, както и че работи като прокурор и лектор в СУ \"Св. Климент Охридски\". Стоянов предупредил Г. И. да не закъснява за работя, защото наказанието било \"бой с камшик\".Двамата се срещнали отново в столично заведение, когато Стоянов опитал да хване бедрото на пострадалия, а впоследствие и да го прегърне. Тогава Г. И. решил, че няма да работи за Стоянов и не се явил на уговорената следваща дата.Когато Г. И. не се явил на срещата, обвиняемият първо му се обадил и го заплашил, че ще го бие с камшик, а впоследствие изпратил на жертвата и СМС, в който се посочвало, че ще го набеди пред прокуратурата на Р. България, че е извършил престъпление, че го е нападнал и ще има трима свидетели.Вторият случай е от 2012 г., когато Стоянов бил пуснал обява, че си търси охранител. С него се свързал пострадалият К. Л. Двамата се уговорили за среща, на която Стоянов настоял да отидат в апартамент.Там подсъдимият накарал пострадалия К. Л. да направи 50 лицеви опори, но преди това да се съблече гол до кръста. Свидетелят решил, че това е част от интервюто за работата и започнал да прави лицевите опори. Тогава обаче Стоянов му казал да си свали и панталона.Докато пострадалият правел лицевите опори, подсъдимият извадил камшик и с него започнал да нанася силни удари по голия гръб на жертвата. Тъй като изпитвал силна болка, К. Л. помолил подсъдимия да спре, но последният започнал да нанася още по-силни удари. Междувременно преподавателят Стоянов започнал да самозадоволява сексуалните си нужди, продължавайки да удря пострадалия.За първото престъпление (опит за принуда) законът предвижда наказание \"лишаване от свобода\" до 6 години, а за второто (осъществени действия на полово удовлетворение с лице от същия пол) наказанието е от 2 до 8 години затвор.Предстои делото да бъде насрочено от Софийски районен съд.", "date": "2017.07.10", "title": "Съдят бивш преподавател от СУ, изтезавал двама с камшик"}
{"url": "https://news.bg/economics/borisov-predstavi-proekta-za-hab-balkan-v-istanbul.html", "text": "На 22-ия Световен петролен конгрес, който се провежда в Истанбул, премиерът Бойко Борисов постави като акцент в изказването си пред форума значението на развитието на газовата инфраструктура за диверсифициране на източниците и маршрутите на енергийните доставки и представи проекта за европейски газов хъб \"Балкан\".Борисов промотира възможностите на България в газопреносната система, през която годишно минават 16.7 млрд. куб. м. газ.\"Водещо за нашето бъдеще е изграждането на газов хъб \"Балкан\", който ще даде възможност за диверсификация в преноса и търговията с газ в целия регион\", каза премиерът на България в речта си на форума.Преди форума министър-председателят Бойко Борисов участва в работна среща с президентите на Турция Реджеп Ердоган, на Азербайджан Илхам Алиев, на Сърбия Александър Вучич и с премиера на Албания Еди Рама, посветена на енергийните проекти в региона.", "date": "2017.07.10", "title": "Борисов представи проекта за хъб \"Балкан\" в Истанбул"}
{"url": "https://news.bg/health/meditsi-blokiraha-krastovishte-zaradi-neplateni-zaplati.html", "text": "Заради неизплатени заплати медиците от пловдивската многопрофилна  обявиха гражданско неподчинение. За около 10 минути блокираха кръговото кръстовище на Централната гара в Пловдив. Освен непреведеното възнаграждение хората с бели престилки протестират и заради  след сливането му с другата общинска болница, предаде БНР.\"Единственото, което искаме, е  и със самочувствието и достойнството на нормални хора, които сме учили\", заявяват протестиращите медици.Искаме , искаме тя да работи, екипите да са спокойни, заявиха работещите в болница \"Св. Мина\".\"Няма сигурност - сливане, отливане, това ще съкращават - онова. Имало голяма администрация, ама няма да е само администрация. Ние протестираме и затова, и за парите. Не можем да живеем без пари, искаме си парите, искаме болницата да работи\".Управителят няма как да плати следваща заплата, отчитат и самите протестиращи. Медиците настояват за спешна среща с кмета на Пловдив Иван Тотев и с представители на Общинския съвет.Припомняме, подобно е положението и в други болници. Четири месеца лекарите и медицинските сестри от болницата в Ловеч не са получавали заплати. В същото време болницата е изправена пред фалит, а средства за спасението ѝ няма.Работещите там признават, че нямат консумативи, няма и лекарства. Аптеката е затворена, защото няма магистър-фармацевт. От Троян отказвали да пращат консумативи, защото болницата е нередовен платец.", "date": "2017.07.10", "title": "Медици блокираха кръстовище заради неплатени заплати "}
{"url": "https://news.bg/politics/advokat-problemat-ne-sa-tsiganite-a-che-mvr-i-prokuraturata-ne-se-boryat-s-prestapnostta.html", "text": "Адвокат Николай Хаджигенов и бившият депутат от Патриотичния фронт Димитър Байрактаров коментираха след протестите в Асеновград, Смолян и Бяла от последните дни, че протестите били организирани.\"Това, което виждаме, има всички белези на активно мероприятие. Не е нужно дори да се правят организации. Важно е обектът да бъде добре подбран\", коментира Димитър Байрактаров пред Нова телевизия.Според него по-важен е въпросът какви са решенията, за да не се стига до тези напрежения, като това, срещу което всички трябвало да протестираме, е липсата на адекватни решения вече няколко десетилетия.От своя страна адвокат Николай Хаджигенов подчерта, че проблемът не са ромите, другите малцинства или интеграцията.\"Проблемът е, че у нас никой не се бори с престъпността. Описаните случаи в Асеновград и Бяла всъщност са престъпления. Нито МВР, нито прокуратурата ги разследва и съответно не ги наказват\", смята той.По думите му, трябва да се протестира не с плакати и шествия, а с камъни по жълтите павета и пред Министерския съвет.", "date": "2017.07.10", "title": "Адвокат: Проблемът не са циганите, а че МВР и прокуратурата не се борят с престъпността"}
{"url": "https://news.bg/bulgaria/plevneliev-da-ne-se-obazhda-nepodgotven-za-makedoniya-sryaza-go-parvanov.html", "text": "Няма по-важна, по-национална тема от общата ни история.Това заяви пред БНТ президентът на България Георги Първанов в периода 2002-2012 г., който коментира предстоящото подписване на договора за приятелство с Македония в началото на август.Според него визитата на македонския премиер Зоран Заев у нас е добра новина за двете страни.Знаците са нещо положително, окуражително, обнадеждаващо, един пробив в позитивния смисъл на думата, смята той.Първанов поясни, че чува коментари, които го насочват, че най-вероятно договорът ще повтори декларацията от 1999 г. (Съвместна декларация от 22 февруари 1999 - б.р.).По думите му подпомагането на Македония в пътя й към НАТО и ЕС е предпоставка за стабилност в региона., поясни той.Бившият държавен глава отново повтори, че основните проблеми са свързани с общата история и език, като според него най-важното е да се сложи край на деленето на историята.Ние имаме благоприятна обстановка, която може и да не се създаде през следващите 20 г., изтъкна той, но подчерта, че е скептик дали договорът ще реши проблема.Първанов е убеден, че проблемите няма да бъдат решени с един договор, тъй като са необходими обществено-политически консенсус и друга медийна среда.Бившият президент на България не пропусна да атакува и Росен Плевнелиев.Плевнелиев да не се обажда неподготвен, не бих му препоръчвал да го прави. Той за пет години не намери начин да отскочи до Македония. Ние имахме с президента Борис Трайковски по 10-15 срещи на година, официални, работни, изтъкна той.По думите му у нас има спящи клетки по темата, които не се обаждат активно, защото са близко до властта.Трябва да се търси решението на въпроса с историята. Трябва да се намери решение за езика, вярва Първанов.Той обясни, че критерият е това, че сме имали единно национално самосъзнание, единни национални цели и задачи.Това обяснява Възраждането, това обяснява Илинденско-Преображенското въстание, като и много събития в нашата обща история, каза той.Първанов е на мнение, че във всеки един етап трябва да се отстоява българският интерес. Голямата тема е общата история, според него.Той смята, че трябва да сложим край на периода, в който деляхме историята между Скопие и София на принципа на вас - Яне Сандански и Гоце Делчев, на нас - Тодор Александров и Иван Михайлов. Той е на мнение, че става дума за общи герои.По отношение на езика Първанов разказа една случка.С президента Трайковски са посетили музея на Никола Вапцаров в Банско и от експонат на експонат стигнали до ръкописа на стихотворението \"Прощално\".Трайковски се зачел и изведнъж извикал сътрудничката си: \"Данке я ела. Това на какъв език е\". Тя погледнала и отговорила:\"Ама господин президент тогава са ги карали насила официално да пишат на български език\", заявила сътрудничката, според думите на Първанов. Трайков отговорил: \"Какви ги приказваш, кой ще те накара да напишеш предсмъртното си послание на някакъв чужд език\". Това е един урок по история\", добави Първанов.Българският президент коментира и въпроса за закупуването на боен самолет. Първанов заяви, че не заема страна, но според него много е загрубял дебатът, което води до накърняване на имиджа на България.По думите му страната няма пари и възможности за закупуване на американски изтребител Ф-35.Той смята, че е твърде рано за конфликт между президента и премиера.", "date": "2017.07.10", "title": "Плевнелиев да не се обажда неподготвен за Македония, сряза го Първанов"}
{"url": "https://news.bg/politics/preduprezhdavat-vlastta-da-vnimava-iskritsata-okolo-tsiganite-da-ne-plamne-v-pozhar.html", "text": "Всички институции както на национално, така и на местно ниво, носят отговорност за интеграция на ромите по места. Това предупреди Лилия Макавеева, която е директор на Асоциация \"Интегро\" и национален ръководител на европейската програма \"Ромакт\".\"Ако те не си знаят тези отговорности, инциденти като в Асеновград, сега Смолян, после и в Бяла, ще стават все по-чести. Аз се опасявам, че няма да излезем скоро от ситуацията, в която сме в момента. Ако някой си мисли, че нещата ще отшумят от само себе си - няма да стане, защото хората в ромските квартали също са под напрежение и се страхуват, очакват нападения... Някой трябва наистина да вземе под внимание, че е запалена искрица, която може и да пламне в пожар\", подчерта Макавеева пред БНР.Предприетите спешни мерки, предизвикани от нападенията над спортистите в Асеновград и пред дискотеките в Бяла, единствено ще тушират напрежението, добави Макавеева.\"А на нас ни трябват дългосрочни политики, които да се правят наистина. Всяка една община, с участието на самите роми от съответните квартали, няма възможност за прилагане на единен подход навсякъде в цяла България, защото проблемите наистина са различни. Нужно е разбиране и диалог. Това, което прави кметът на Асеновград, е много добро в момента. Така трябва да се подходи, но въпросът е да се продължи след това\", настоя Лилия Макавеева.", "date": "2017.07.10", "title": "Предупреждават властта да внимава искрицата около циганите да не пламне в пожар"}
{"url": "https://news.bg/world/evakuiraha-britanskiya-parlament.html", "text": "Британският парламент е евакуиран след активиране на пожароизвестителните системи, съобщи свидетел за Ройтерс.Репортер на световната осведомителна агенция, работещ в законодателния орган, не може да каже дали има пожар в сградата.Няма коментар и от страна на лондонската пожарна служба.Припомняме, по-рано беше съобщено за голям пожар на лондонски пазар.", "date": "2017.07.10", "title": "Евакуираха британския парламент"}
{"url": "https://news.bg/crime/pozhar-lumna-v-bezhanskiya-lager-v-harmanli.html", "text": "Част от таван и обзавеждане са изгорели при пожар в бежанския лагер в Харманли, съобщава БНР.Инцидентът е станал малко след 3 часа в събота.Изгорели са 90 матрака, дограма, 120 кв. м окачен таван, мебели и компютър.Няма пострадали хора.Причината за пожара все още не е установена.В началото на годината в лагера друг пожар унищожи столовата и съседни помещения, като бяха нанесени значителни материални щети.", "date": "2017.07.10", "title": "Пожар лумна в бежанския лагер в Харманли"}
{"url": "https://news.bg/euronews/bryuksel-odobri-programata-na-nash-evrodeputat-sreshtu-manipuliraneto-na-kilometrazhite.html", "text": "Европейската комисия (ЕК) одобри предложената от българския евродепутат от ГЕРБ/ЕНП Андрей Новаков програма срещу манипулирането на километражите.Предложението на стойност 1,25 млн. евро, носещо името O.R.E.L, е получило оценка \"B\" - с единица по-ниско от максималната възможна.Предстои програмата да бъде заложена в Бюджет 2018 на Европейския съюз и да започнат подготвителни действия за нейното прилагане.O.R.E.L предвижда създаването на единна информационна система, която да обединява данните, събирани по време на годишните технически прегледи на всички моторни превозни средства и да позволява тяхната обмяна в ЕС.Така показанията за пробег на всички употребявани коли, микробуси или камиони ще бъдат обновявани по време на ежегодния технически преглед и ще са достъпни на създаден за целта сайт.Това е второто поредно предложение от българския евродепутат Андрей Новаков, което получава одобрение и финансиране от ЕК. Първото бе програмата A.L.E.C.O, която финансира стажовете на млади предприемачи от България и останалите страни-членки, в САЩ, Сингапур и Израел.", "date": "2017.07.10", "title": "Брюксел одобри програмата на наш евродепутат срещу манипулирането на километражите"}
{"url": "https://news.bg/world/avstriya-zabrani-na-turski-ministar-da-vliza-v-stranata.html", "text": "Австрия забрани на турския икономически министър Нихат Зейбекчи да присъства на събитие в страната, с което се отбелязва година от опита за преврат в Турция.Това заяви говорител на външното министерство на Австрия, цитиран от Ройтерс.Заплануваното събитие е \"много голямо\" и посещението представлява \"опасност за обществения ред и сигурност в Австрия\", поясни говорителят.Няма коментар от турска страна.Холандия предприе подобни действия. В петък страната обяви, че няма да пусне вицепремиера Тургул Тюркеш да присъства на събитие, свързано с опита за пуч.Миналата седмица турският президент Реджеп Ердоган се оплака, че не му е разрешено да се срещне със сънародниците си в Германия по време на визитата на Г-20, заявявайки, че Германия е извършила \"самоубийство\".\"\", изтъкна говорителят на австрийското външно ведомство.", "date": "2017.07.10", "title": "Австрия забрани на турски министър да влиза в страната"}
{"url": "https://news.bg/crime/neizvestni-draskat-klechkata-na-koli-v-sofiya.html", "text": "Неизвестни мъже са подпалили два автомобила в столичния квартал \"Горна баня\" през изминалата нощ, съобщава Нова телевизия.Блогър разпространи кадри от охранителни камери, на които се вижда как подпалвачите заливат колите със запалителна течност.", "date": "2017.07.10", "title": "Неизвестни драскат клечката на коли в София"}
{"url": "https://news.bg/crime/avtomobil-iztragna-i-otnese-bankomat-v-selo-katuntsi.html", "text": "Откраднаха банкомат от санданското село Катунци, съобщава БиТиВи.Устройството е изтръгнато и откарано с автомобил.Банкоматът е бил монтиран на входа на сградата на кметството в Катунци, в която се помещава и полицейския участък.Кражбата е извършена през нощта. Неизвестни засега крадци завързали устройството за автомобил, издърпали го, влачили го 100 метра, след което го качили в автомобила и отпътували в посока Гоце Делчев.Банкоматът е изоставен по пътя от крадците. Все още не е ясно каква е била наличната сума.Това е поредният откраднат банкомат в Югозапада България.", "date": "2017.07.10", "title": "Автомобил изтръгна и отнесе банкомат в село Катунци"}
{"url": "https://news.bg/crime/nepalnoleten-pomete-chetirima-turisti-kray-trigrad-i-hvana-gorata.html", "text": "16-годишен ученик без книжка помете четирима туристи в района на родопското село Триград и избяга.Обявен е за общодържавно издирване, съобщават от полицията в Смолян.Хората са се прибирали пеша от вечеря по пътя към селото.Пострадали са трима възрастни и едно дете, без опасност за живота. След инцидента непълнолетният шофьор изоставил колата и побягнал в гората, а преди това си хвърлил телефона. Установено е, че автомобилът е бил на неговия баща.", "date": "2017.07.10", "title": "Непълнолетен помете четирима туристи край Триград и хвана гората"}
{"url": "https://news.bg/world/poreden-krag-mirni-pregovori-za-siriya-v-zheneva.html", "text": "Сирийското правителство и опозиция ще участват в седми кръг мирни преговори в Женева, организирани от ООН. Малки са очакванията за пробив за прекратяване на шестгодишния конфликт, информира АФП.Женевският процес е все по-засенчван от организираните от Русия, Иран и Турция технически преговори в Астана, Казахстан, за прекратяване на боевете в Сирия.Вчера влезе договорено между САЩ, Русия и Йордания споразумение за спиране на огъня в Югозападна Сирия. Това е последната сделка, постигната извън женевската рамка.Принципно новият кръг преговори ще бъде с фокус така наречените четири \"кошници\": .Последните разговори приключиха през май, като беше постигнат малък напредък.След разговорите специалният посланик на ООН за Сирия Стефан де Мистура заяви, че се запазват разногласията по важните въпроси.Сирийската опозиция настоява Башар Асад да се оттегли като част от всяко политическо решение, но правителството е категорично, че съдбата на президента не може да бъде предмет на разговори.Преговорите в Женева започнаха през 2014 г.", "date": "2017.07.10", "title": "Пореден кръг мирни преговори за Сирия в Женева"}
{"url": "https://news.bg/world/gorski-pozhari-pogalnaha-chast-ot-kaliforniya.html", "text": "Горски пожари обхванаха големи територии в американския щат Калифорния. Властите евакуираха стотици жители в най-населения американски щат, който е засегнат от рекордна жега, информира АФП.Около 5000 пожарникари се борят с 14 големи горски пожара, обявиха от щатската пожарна. Най-големият е в окръг Сан Луис Оубиспоу между Сан Франциско и Лос Анджелис.Пожарът е обхванал 23 876 акра земя (100 квадратни километра) и само 15% са локализирани, поясниха властите.В съседния окръг Санта Барбара около 1000 пожарникари се опитват да локализират пожар с помощта на хеликоптери.\"Ниска влажност, голяма жега и вятър\" са причината за разпространението на пожарите, поясни говорител на властите в Санта Барбара.Междувременно пожар в окръг Бют в северната част на щата е унищожил 5 600 акра и 17 сгради. Четирима души са пострадали.Температурата в Лос Анджелис е над 37 градуса по Целзий.", "date": "2017.07.10", "title": "Горски пожари погълнаха част от Калифорния"}
{"url": "https://news.bg/finance/obshtestveni-porachki-za-nad-5-mln-leva-sa-v-narushenie-ustanovi-adfi.html", "text": "Обществени поръчки за над 5 млн.лева били неоснователно проведени или въобще не са обявявани. Това показват резултатите от приключилите 92 финансови инспекции за второто тримесечие на 2017 година от инспекторите на Агенцията за държавна финансова инспекция (АДФИ), съобщиха от агенцията.От тези финансови инспекции 55 са по подадени сигнали, а 37 - въз основа на утвърдения годишен план.За това тримесечие, финансовите инспектори провериха 237 обществени поръчки за стойност 300 508 036 лв. и констатираха 45 случая на непроведени или неоснователно проведени обществени поръчки за стойност 5 142 006 лв.Установени са вреди за 386 050 лв., като 353 852 лв. от тях са възстановени по време на инспекциите.Съставени са 112 актове за установяване на административно нарушение (АУАН) и 2 акта за начет. Установени са 54 \"индикатора за измама\" по смисъла на Допълнителните разпоредби на Закона за държавна финансова инспекция.Повече информация за резултатите от финансовите инспекции през второто тримесечие на 2017 г. можете да намерите на http://www.adfi.minfin.bg/bg/18", "date": "2017.07.10", "title": "Обществени поръчки за над 5 млн. лева са в нарушение, установи АДФИ"}
{"url": "https://news.bg/crime/pravyat-si-oglushki-za-obezshteteniya-na-postradalite-hora-ot-hitrino.html", "text": "Ще получат ли обезщетение хората от Хитрино за ада, който преживяха? На този въпрос се опитва да отговори репортаж на БиТиВи по темата.Трагедията в Хитрино се случи точно преди седем месеца, на 10 декември 2016 г. Влакова композиция дерайлира и предизвика взрив, като седем души загинаха, а десетки пострадаха, някои от тях тежко. 50 сгради в селото бяха унищожени от взривната вълна.Водещата версия на следствието за причините за инцидента е човешка грешка. Превишена скорост на композицията, оперирана от частната транспортна компания \"Булмаркет\".Пострадалите и близките на жертвите водят колективен иск срещу компанията на стойност общо 5,2 млн. лв. Шуменският окръжен съд приема, че има достатъчно основания да се смята, че компанията носи отговорност за трагедията и позволява предварително обезпечение върху половината от претендираната сума.Според адвоката на пострадалите Николай Димитров компанията \"Булмаркет рейл карго\" обаче не разполага със средства да обезщети пострадалите.\"Когато преведохме в изпълнение обезпечителната заповед, се оказа, че сметките на ответника са празни. Той не разполага с такава капиталова наличност... и материална база, каквато трябва да се намира в него, за да получи лиценз и да поддържа условията на тази лицензия. Неофициално служител на банка е отговорил по телефона, че са били налице достатъчно наличности да покрият запорното съобщение и впоследствие от банката са отговорили, че е допусната грешка, който отговор е бил скрепен с писмено изявление, че такава наличност не се поддържа. Веднага сигнализирахме БНБ, около 10 пъти, но от БНБ ни отговориха, че при така подадените данни от нас, банката не намира основания да направи проверка\", казва адвокат Димитров.От своя страна адвокатът на \"Булмаркет\" отговори на обвиненията, че \"твърдението за такова обстоятелство не е вярно и то лесно се опровергава от един документ, наречен финансов отчет. В него се вижда, че всички приходи за 2016 г. са 26 млн. лв., а печалбата преди данъци е 2,5 млн. лв.\"На въпрос дали тези пари ги има в наличност, той отговаря: \"Трябва да имаме предвид, че авторите на такива твърдения всъщност са страна в един исков процес и процесуалният интерес не позволява бъдат коментирани такива теми в дълбочина\".Адвокатът на потърпевшите пък изтъква, че \"може би са направили някакъв механизъм, прехвърлени парични средства извън страната, където не са обект на запорните съобщения или са цедирали част от своите вземания към други лица\".На директен въпрос към дружеството дали ще платят, ако съдът отсъди окончателно, че са виновни, те отговориха: \"В обобщение дружеството има възможност да изплати отсъдените обезщетения.\"Същото уверява и управителят на \"Булмаркет\" Станко Станков. Компанията обаче настоява, че не високата скорост е главната причина за катастрофата. Те разполагали с експертизи в тази подкрепа.Според тях основната грешка на държавата била, че е допуснала функционирането на така необезпечена фирма. От Изпълнителната агенция \"Железопътна администрация\" са отговорили, че няма пропуски в даването на лиценз на компанията, а държавата няма отговорност да следи за текущото финансово състояние на лицензираното дружеството.", "date": "2017.07.10", "title": "Правят си \"оглушки\" за обезщетения на пострадалите хора от Хитрино "}
{"url": "https://news.bg/world/ep-plashi-s-veto-predlozhenie-na-mey-za-pravata-na-grazhdanite.html", "text": "Европейският парламент е заплашил да наложи вето върху предложението на британския премиер Тереза Мей относно правата на гражданите на ЕС на Острова, съобщават медии.Законодателният орган определи предложението като \"разочароващо\", тъй като създава \"втора класа граждани\".Представители на ЕС заявяват в писмо, публикувано от няколко европейски вестника, че предложението на Мей \"хвърля тъмен облак на неяснота и несигурност върху живота на милиони европейци\".\"Британското правителство предлага - денят след Брекзит, европейците да получат статут на \"граждани на трета страна\". Тези граждани ще получат по-малко права във Великобритания в сравнение с британските граждани в ЕС\", пишат евродепутатите и допълват, че никога няма да позволят отнемането на настоящите права на гражданите на ЕС на Острова.\"\", се предупреждава в писмото.Парламентът ще гласува окончателното споразумение между Лондон и Брюксел, което ще включва правата на гражданите на ЕС на Острова и на британците на Стария континент.", "date": "2017.07.10", "title": "ЕП плаши с вето предложение на Мей за правата на гражданите"}
{"url": "https://news.bg/crime/prokuraturata-iska-kzd-da-spre-diskriminatsiyata-pri-priema-za-1-klas.html", "text": "Върховната административна прокуратура (ВАП) продължава да настоява Комисията за защита от дискриминация да вземе мерки във връзка с приема на деца в учебните заведения.ВАП се самосезира за допълнителни критерии за класиране на ученици в първи клас в някои училища в гр. София. С допълнителни критерии, с които се натрупват точки, педагогическите съвети въвеждат предимства от рода на: родители на деца, които към датата на подаване на заявлението са на постоянен трудов договор в МОН, СО или държавната администрация; дете, на което един от родителите е държавен или общински служител в системата на образованието, общинската или държавната администрация; дете на работещи в сферата на образованието и т. н.Въпросните критерии се приемат съобразно т. 9 от Система за прием на ученици в първи клас в общинските училища на територията на Столична община. По инициатива на ВАП законосъобразността на току-що посочената разпоредба е оспорена пред Административен съд - София град.ВАП констатира, че въпросните критерии, въведени от педагогическите съвети, са дискриминационни практики.Ето защо, в изпълнение на конституционния прерогатив на прокуратурата да следи за спазване на законността, в защита на държавния и обществения интерес, е сезирана Комисията за защита от дискриминация /КЗД/ в качеството ѝ на специализиран държавен орган за осигуряване на равенство в третирането с оглед образуване на производства за проверка на спазване на нормативните изисквания при прилагане на критерии за прием на ученици в първи клас в страната.След стартиране на действията по реда на надзора за законност във ВАП са получени още сигнали от граждани с конкретни твърдения за прилагане на подобни дискриминационни критерии. Тези жалби също са изпратени в КЗД по компетентност.От ВАП е уточнено изрично, че нормата от Системата е оспорена по съдебен ред, но въпреки това представените сведения сочат, че от КЗД са ангажирани единствено МОН, Регионално управление на образованието, Председател на Столичен общински съвет и Кмет на Столична община.Предвид неуведомяването на ВАП за предприемане на действия за проверка за наличие на дискриминация в други училища на територията на цялата страна, получената информация не сочи на цялостно изпълнение на правомощията на КЗД.", "date": "2017.07.10", "title": "Прокуратурата иска КЗД да спре дискриминацията при приема за 1 клас"}
{"url": "https://news.bg/world/komentari-na-tilarsan-za-rusiya-i-siriya-kritikuvani-ot-republikanski-yastrebi.html", "text": "Двама високопоставени републикански сенатори в САЩ разкритикуваха коментарите на държавния секретар Рекс Тилърсън за Русия, съобщава Ройтерс.Тилърсън заяви, че Русия може би има \"правилния подход\" към Сирия.Според сенаторите администрацията също не се съсредоточава върху Афганистан и Пакистан.\"Изявленията му за Сирия наистина ме безпокоят. Не, Путин не е прав, когато става въпрос за Сирия\", смята сенатор Линдзи Греъм.В отделни телевизионни интервюта Греъм и сенатор Джон Маккейн, известни \"ястреби\" от Републиканската партия, коментираха изказвания на Тилърсън от миналата седмица, че Русия може би има \"правилния подход\" и САЩ грешат за Сирия.Маккей изтъкна пред CBS, че \"понякога\" съжалява, че е подкрепил номинацията на Тилърсън. Той изрази безпокойството си от коментарите на Тилърсън.\"\", изтъкна Маккейн.Двамата сенатори подкрепиха номинацията на Тилърсън през януари, въпреки че изразиха тревогите си относно контактите му с Москва, докато беше шеф на ExxonMobil.Греъм, който посети Афганистан и Пакистан миналата седмица с Маккейн, обвини Тилърсън, че не отделя внимание на двете държави и че не е назначил хора на ключови постове в Държавния департамент.\"Много съм притеснен за Държавния департамент\", каза Греъм пред NBC.", "date": "2017.07.10", "title": "Коментари на Тилърсън за Русия и Сирия критикувани от републикански “ястреби”"}
{"url": "https://news.bg/crime/vlastta-bila-predreshila-likvidatsiyata-na-ktb-predi-vtorata-sreshta-pri-plevneliev.html", "text": "Ликвидацията на Корпоративна търговска банка (КТБ) е била предрешена още преди втората среща при президента Росен Плевнелиев.Това ставало ясно от разсекретената от президента Румен Радев в петък втора стенограма от разговорите, твърди изпълнителният директор на Българската агенция за кредитен рейтинг Христо Михайловски пред БНР.Той е категоричен, че главният прокурор Сотир Цацаров не описва ситуацията в КТБ с реални доказателства.\"Острото влизане на господин Цацаров отначало с тази 3,5 милиарда дупка, която е недоказуема, всъщност предрешава за мен изхода на този разговор\", изтъкна Михайловски.Според него тогавашният гуверньор на БНБ Иван Искров е трябвало да опровергае твърденията на Цацаров.\"Тук услужливостта пък от страна на господин Искров... Няма достатъчно информация да даде каква е ситуацията с портфейла на банката, като той трябва да има най-голяма информация по този въпрос, а той всъщност не взема отношение по изказването на господин Цацаров\", коментира още той.", "date": "2017.07.10", "title": "Властта била предрешила ликвидацията на КТБ преди втората среща при Плевнелиев"}
{"url": "https://news.bg/regions/katastrofa-na-am-struma-ogranichava-dvizhenieto.html", "text": "Читатели на  сигнализираха за тежко пътнотранспортно произшествие на АМ \"Струма\". Катастрофата е на 49 км, около 15 км след отбивката за Дупница в посока София.По първоначална информация автомобил се е блъснал в стълб, носещ трафик камери за преброяване. В следствие на удара стълбът е изкъртен и е паднал върху аварийното и дясното пътно платно.На мястото са пристигнали екипи на пътна полиция, които регулират движението. Движението се осъществява само в най-лявата изпреварваща лента.", "date": "2017.07.10", "title": "Катастрофа на АМ \"Струма\" ограничава движението"}
{"url": "https://news.bg/society/radev-bez-edinna-otbrana-es-gubi-do-100-mlrd-evro-godishno.html", "text": "Най-важната цел е интегрирането на България във водещите европейски проекти в областта на сигурността и отбраната. Това заяви президентът Румен Радев при откриването на Национална конференция \"Отбранителна и аерокосмическа индустрия и изследвания\".Конференцията е първа по рода си, отбеляза Радев и заяви, че друга важна цел на конференцията е представителите на научноизследователските организации и отбранителната индустрия да се запознаят с възможностите за коопериране и финансиране от представителите на новосъздадения Фонда по отбрана на ЕС .\"Времето на конференцията съвсем не е случайно. Това е време, в което ЕС демонстрира все по-голяма решителност да поеме отговорността за своята сигурност\", посочи в уводните си думи държавният глава. Той визира създаването на Европейския фонд за отбрана, който, по думите му, е двигателят на развитието на европейската отбранителна индустрия.Според държавния глава липсата на коопериране между страните членки води до загуби за ЕС в размер 25 -100 млрд. евро. Пример в това отношение били основните бойни системи, които в ЕС били 178 типа, докато в САЩ - 30.\"Създавайки този фонд, ЕС поема по нов път - пътят на интеграцията\", отбеляза още държавният глава. По думите му не трябва да се забравят постиженията на България в областта на космическата и военната индустрия. Според президентът страната ни има своите дълбоки традиции в научните изследвания и е 6-та държава, която изпрати храни в космоса и 18-та която изпрати свои космонавти.Той отбеляза, че след период на стагнация нашата отбранителна индустрия отново е в подем. Като фактор той визира и развитият ИТ сектор у нас, който по думите му е признат, а интернет скоростта в България, е една от най-добрите.\"България е страна на млади, интелигентни високообразовани хора, отворени към света, с дух на предприемачество\", обърна се президентът Румен Радев към участниците в конференцията.Пред журналисти президентът Радев благодари на еврокомисар Бенковска. По темата на конференцията той отбеляза, че се намираме във важен преломен момент.\"Това е огромен шанс за нас, България да стане част от процесите, които текат в Европа и да участваме във всички програми за научни изследвания, за индустриално развитие, за развитие на малки и средни предприятия в областта на отбраната и сигурността. Трябва да обединим усилията всички институции в България и да се възползваме от този огромен шанс\".Елжбета Бенковска, еврокомисар по \"Вътрешен пазар, промишленост, предприемачество и малки и средни предприятия\" отбеляза по време на форума, че Фондът за отбрана ще е с финансиране от 600 млн. евро до 2020 г.\"Ние предлагаме след 2020 г., за следващата финансова рамка да се отпускат по пет милиарда евро на година. Ако наистина, трябва да изградим европейска отбрана, трябва да гарантираме стратегическата икономика на Европа, затова трябва да имаме силна отбранителна индустрия\", коментира Биенковска.По думите й ЕК за пръв път полага толкова много усилия и инструменти за да се рекламира силното сътрудничество в областта на отбраната, което от своя страна само по себе си тя окачестви като промяна в цялото мислене на Европа. \"Имаме добър подход и получаваме признание от всички държави членки.Има важни неща, които трябва да бъдат направени. Когато говорим за дружествата, които се занимават с отбрана и също с космическа индустрия, Европейският фонд за отбрана се отнася не само за големите компании, а за цялата верига на доставки за военно оборудване. Създаден е да помогне и на малките и средни предприятия\", коментира еврокомисар Биенковска.Вицепремиерът Томислав Дончев отбеляза, че за разлика от инвестициите в развитието на паневропейските общности, на европейско ниво липсват подобни действия в сферата на отбраната. Дончев отбеляза, че очаква следващата година да се установи специална научно-изследователска програма в сферата на отбраната.Дончев отбеляза като най-значим факта на свързване на отбранителната индустрия с научните изследвания. Практиката в редица страни показва, че целенасочените инвестиции в научно-развойна дейност през отбранителната индустрия, са един от големите мотори, които могат да стимулират иновационната индустрия. Вицепремиерът изтъкна, че за него по-същественият въпрос е липсата на общоевропейска логика при снабдяването, доставките и превъоръжаването на различните държави членки.Дончев припомни, че 80% от обществените поръчки се правят на национално ниво, освен това и 90% от научните изследвания се правели също на национално ниво. \"Според други изследвания ние губим на годишна база между 25 и 100 млрд. евро от липсата на общоевропейска логика при въоръжаването на армиите на различните държави членки\", допълни Дончев. Той коментира, че липсва каквато и да било паневропейска логика по отношение на доставките на военно оборудване.", "date": "2017.07.10", "title": "Радев: Без единна отбрана ЕС губи до 100 млрд. евро годишно"}
{"url": "https://news.bg/press/nov-antirekord-samo-27-408-novorodeni-za-6-mesetsa-skapo-meso-evtini-kolbasi.html", "text": " Нов антирекорд: само 27 408 новородени за 6 месецаА тези с три деца са едва около 27 хил. семейства. От два мандата насам правителствата поставят като свой приоритет установяването на тридетен модел. За да обърне тенденциите в демографията и у нас да се раждат повече деца, вицепремиерът Валери Симеонов ще предложи третото дете да се издържа от държавата. Родителите ще получават финансова помощ за учебници и дрехи, като няма да плащат и таксите за детска градина. Допълнителните помощи за семействата няма да се дават на четвърто или пето дете.Скъпо месо, евтини колбасиЦените на свинското месо у нас растат, а в същото време тези на колбасите, за които то трябва да е основна суровина, падат. Това показват данните на Държавната комисия за стокови борси и тържища. Според тях от средата на март цената на едро на свинското месо върви нагоре и в края на юни е отчетено поскъпване от 15,5%. На годишна база пък (спрямо юни 2016 г.) повишението е с 5,3%. В същото време цената на малотрайните колбаси намалява с 6,8% за година и с над 2% на месечна база. Понижение има и при кренвиршите - с 3,6%, и при тайния салам - с 5,4% на годишна база. Разминаването в цените не може да се оправдае с внос на месо, защото данните на комисията показват, че в същия период се наблюдава и покачване с 44% на цените на месото и на международния пазар. Бранят с палеж паметника до НДКНеизвестни засега вандали унищожиха 150-тонен кран \"Либхер\" за 1 млн. евро в нощта срещу неделя. Машината трябваше да демонтира скандалния монумент \"1300 години България\" пред НДК. Сигналът за пожара бил получен на тел. 112 в 3,15 ч., уточниха от МВР.При огледа на криминалистите и експерти от пожарната било установено, че е счупено стъклото на кабината на крана. Най-вероятно става дума за хвърлена през него запалителна течност от типа коктейл \"Молотов\", смятат разследващите. Според свидетели огънят лумнал изведнъж, а не постепенно, както би трябвало да се случи, ако искрата е тръгнала от късо съединение. В машината е имало около 1 тон хидравлично масло, което гори бързо. Изгорял е целият контролен блок на крана, а кулата е обгоряла и черна от дим.Къпем се в над 400 язовира убийциНад 400 опасни водоема има на територията на страната. Сред тях са язовири, микроязовири, напоителни канали и гьолове, показа проверка на \"Монитор\". Къпането в тези водоеми е забранено. Някои обаче ги предпочитат за разхлаждане в летните горещини пред охраняемите плажове и басейни.Двадесет и четири са удавянията от началото на годината до 1 юни. От тях три са на деца, съобщиха от Водноспасителната служба при БЧК и уточниха, че всички те са станали в неохраняеми водоизточници.Пропасти в стандарта на живот вече има и в рамките на една областНебалансираното икономическо развитие се задълбочава не само по региони, но и вътре в самите административни области. До този извод достигат все повече губернатори и техните екипи. Наскоро областната управа на Шумен представи шокиращи диспропорции между местните общини. Така например безработицата в областния град е около 14%, а във Венец, Каолиново и Никола Козлево в различни периоди от годината е четири пъти по-голяма - 53-56%.Закриват още 20 училища заради липса на децаНови 20 училища ще бъдат закрити от есента заради липсата на деца по искане на общините. В тях са останали маломерни и слети паралелки от средно 20-25 ученици, които са насочени към други училища. Няма обаче основни училища, които да се закриват или да стават начални до ІV клас заради намаляването с една година на прогимназията - до VІІ клас, по новия училищен закон. Това отговориха от МОН на въпрос на ДУМА колко основни училища са засегнати от новата структура на образованието. От общо 1257 основни училища 56 ще се преобразуват в обединени - до Х клас.Операция \"Послушен Марешки\"\"Не искам да свърша като Мишо Бирата.\" Това злокобно признание направи миналата седмица в ефира на bTV и Нова тв председателят на партия \"Воля\" и зам.-председател на Народното събрание Веселин Марешки.Михаил Михов (Мишо Бирата), бивш собственик на пивоварната \"Леденика\", беше главен герой в изтекли в публичното пространство СРС-та през 2011 г. От записаните разговори стана ясно, че тогавашният премиер Бойко Борисов слага чадър над него, като настоява пред директора на агенция \"Митници\" Ваньо Танов да спре проверката в бирената фабрика, която към оня момент работи без лиценз. Според признанията на Борисов след това - \"заради поет ангажимент към тогавашния президент Георги Първанов\", с когото Михов бил близък. Два месеца и половина след скандала, в който бяха замесени двамата първи мъже в държавата, Михов беше намерен мъртъв в хотел \"Правец ризорт\", собственост на генералния директор на \"Лукойл - България\" Валентин Златев, близък приятел и на президента Първанов, и на премиера Борисов.", "date": "2017.07.10", "title": "Нов антирекорд: само 27 408 новородени за 6 месеца, Скъпо месо, евтини колбаси"}
{"url": "https://news.bg/world/putin-bil-ocharovan-ot-tramp.html", "text": "Руският президент Владимир Путин е доволен от първата си лична среща с американския си колега Доналд Тръмп, предаде ТАСС.Агенцията се позовава на гласа на Путин Дмитрий Песков. Според него и Тръмп е останал доволен от разговора си с Путин.Песков даде да се разбере, че не трябва да се търси кой е победител от разговора между Путин и Тръмп, защото се измества фокуса.Срещата между Путин и Тръмп стана централно събитие на двудневната среща на върха на Г-20 в Хамбург. Двамата лидери разговаряха на два часа на четири очи.", "date": "2017.07.10", "title": "Путин бил очарован от Тръмп"}
{"url": "https://news.bg/world/na-kakav-ezik-govori-putin-s-melaniya-tramp.html", "text": "Руският президент Владимир Путин в свободно общуване със своите чуждестранни колеги говори английски език, а по време на официални срещи използва преводач.Това заяви прессекретарят на руския лидер Дмитрий Песков, цитиран от Интерфакс.В този случай, Песков каза, че президентът често прави забележки на техните преводачи.\"Путин разбира английски почти изцяло, а понякога дори коригира превода, защото преводачите винаги са под стрес. Аз самият отдавна са тези форуми и съм запознат с натиска над преводачите \", каза говорителят на Кремъл.По-рано бе съобщено, че Владимир Путин на Г-20 обсъди с първата дама на САЩ Мелания Тръмп проблемите на жените", "date": "2017.07.10", "title": "На какъв език говори Путин с Мелания Тръмп?"}
{"url": "https://news.bg/crime/gdbop-shte-rovi-v-mobilnite-telefoni.html", "text": "Главната дирекция \"Борба с организираната престъпност\" (ГДБОП) вече може да извлича информация от най-популярните мобилни приложения като Вайбър, приложението на Фейсбук \"Месинджър\", УотсАп, Скайп и други. Шпионският софтуер, който пробива мобилни устройства, е купен с обществена поръчка, информация за която е качена на сайта на службата.От поръчката не става ясно за какво точно ГДБОП ще използва новия си софтуер - дали той ще се прилага само за сваляне на информация от мобилни устройства, иззети като веществени доказателства, или пък целта е събиране на информация чрез отдалечен достъп, съобщава в утрешния си брой в. \"Сега\". Във втория случай на ГДБОП със сигурност ще им трябва разрешение за прилагане на СРС. По закон то се дава от съда. Няма гаранция обаче, че няма да се ползва и без съд.Купената програма има множество функции, става ясно от документацията. Сред тях са \"извличане, визуализиране и анализ на получени и изпратени имейли, получени и изпратени съобщения от приложения за незабавни съобщения като \"Вайбър\", \"Скайп\", \"УатсАп\", \"Фейсбук Месинджър\", \"Уичат\", \"Лайн\", \"КакаоТолк\", \"Кик Месинджър\" и др.\"Софтуерът може да извлича SMS-и и MMS-и. Сред другите функции са показване и анализиране на записаните контакти, четене и клониране на СИМ карти и карти памет, анализиране на налични графични, видео, музикални, текстови и таблични файлове, както и анализиране на лог файлове.В документацията е посочено, че софтуерът трябва да може да анализира над 10 хил. разновидности на мобилни устройства. Тук са включени следните видове техника - мобилни телефони, таблети, модеми, сателитни навигационни устройства (GPS), преносими музикални плейъри. В поръчката е посочено, че програмата трябва да има функция за \"физическо и логическо копиране на данни от мобилни устройства\".Търгът е обявен в началото на годината и е приключен преди десетина дни. За продукта са платени близо 18 хил. лв. без ДДС. Парите идват по линия на Норвежкия финансов механизъм по проекта \"Съвместни усилия за борба с трансграничната организирана престъпност\".На търга се е явила само една фирма, става ясно от документацията. Тя е доставила продукта Oxygen Forensic Analyst, за който е единственият официален представител в България. Търговското дружество е посочено като дистрибутор на официалния сайт на компанията производител, която се намира в САЩ.", "date": "2017.07.10", "title": "ГДБОП ще рови в мобилните телефони"}
{"url": "https://news.bg/world/gorya-pazar-v-london.html", "text": "Близо 70 пожарникари се бореха с пламъците на пазара в Камдън лок. Той е популярна туристическа дестинация в северната част на Лондон, съобщи АП.Десет пожарни коли са изпратени на мястото на инцидента, предаде Би Би Си.Лондонската полиция посочи, че все още не се знае дали има пострадали.Вследствие на голям пожар през 2008 г. пазарът в Камдън лок беше затворен няколко месеца.Свидетели посочват, че пожарът се е разгорял много бързо.Властите са евакуирали хората от съседните сгради.", "date": "2017.07.10", "title": "Горя пазар в Лондон"}
{"url": "https://news.bg/world/potop-v-kitay-1.html", "text": "Най-малко 83 души са загинали или са изчезнали без вест в незапомнения потоп, който се изля в югоизточната китайска провинция Хунан.Това съобщава РИА Новости.Властите са мобилизирали над 50 000 военни и цивилни служители за справяне с последствията от бедствието.Властите посочват, че броят на жертвите може да се увеличи. Най-малко 12 млн. души са засегнати от природното бедствие. ", "date": "2017.07.10", "title": "Потоп в Китай"}
{"url": "https://news.bg/world/sinat-na-tramp-se-e-sreshtal-s-hora-na-kremal.html", "text": "Синът на президента Доналд Тръмп - Доналд Тръмп - младши се съгласил да се срещне с адвокат, свързан с Кремъл, съобщи в. \"Ню Йорк таймс\".Вестникът разкрива, че срещата е станало по време на президентската кампания 2016 г. Синът на Тръмп се е надявал да получи компрометираща информация за кандидата на демократите Хилари Клинтън.Председателят на кампанията на Тръмп, Пол Манафорт, и зетът му Джаред Кушнер също присъстваха на срещата, съобщи в. \"Ню Йорк таймс\".Доналд Тръмп - младши призна за срещата с руската адвокатка Наталия Веселиниска.\"След като бяха разменени приятни комплименти, жената заяви, че има информация, че физически лица, свързани с Русия, финансират Демократическия национален комитет и подкрепят г-жа Клинтън\", цитира Доналд Тръмп младши.Изявленията й бяха неясни, двусмислени и безсмислени, не бяха предоставени никакви подробности или подкрепяща информация, а и бързо стана ясно, че тя няма никаква смислена информация, посочва синът на Тръмп.Твърденията за връзките на кампанията на Тръмп с Русия хвърлиха сянка над първите пет месеца на работа на Доналд Тръмп в Белия дом, отвличайки вниманието от опитите на републиканците в Конгреса да ремонтират американските здравни и данъчни системи.Кремъл отхвърли заключението на разузнавателните служби на САЩ, че Москва се е опитала да настрои изборите в полза на Тръмп, използвайки средства като хакерство в имейлите на старши демократи. Тръмп многократно е отричал за каквото и да било тайно споразумение.", "date": "2017.07.10", "title": "Синът на Тръмп се е срещал с хора на Кремъл"}
{"url": "https://news.bg/regions/sopot-se-gordee-s-az-sam-balgarche.html", "text": "В Сопот се откри мемориален комплекс \"Аз съм българче\". Той е част от програмата, посветена на 167-ата годишнина от рождението на Иван Вазов.На тържествен митинг на пл. \"Иван Вазов\" бе връчена националната литературна награда \"Иван Вазов\". Тази година неин носител е проф. Симеон Янев.За първи път бе връчена и награда за детско творчество и призът получи 14-годишната Йоана Николова от София. Двамата са избрани от специална комисия, начело на която е доц. Григорий Вазов.На проявата присъства вицепрезидентът Илияна Йотова.", "date": "2017.07.10", "title": "Сопот се гордее с \"Аз съм българче\""}
{"url": "https://news.bg/world/za-sasht-turtsiya-e-vazhen-partnyor.html", "text": "Турция е много важен партньор на САЩ в усилията й за гарантиране на енергийната сигурност.Това заяви държавният секретар на САЩ, бивш ръководител на американската ExxonMobil Рекс Тилърсън. Той изнесе реч при откриването на 22-ти Световен петролен конгрес в Истанбул.Турция е по маршрута на източниците на енергия, каза Рекс Тилърсън.САЩ са в очакване на възможност да се включат в проекти с Турция, за да се гарантира глобалната енергийна сигурност, като например\" Южния газов коридор \"и проектите от Изтока към Средиземно море. Тези проекти са насочени към осигуряване на диверсификация на доставките на газ за Европа. Това каза Рекс Тилърсън.Междувременно стана известно, че Рекс Тилърсън се е срещнал в Истанбул с турския президент Реджеп Тайип Ердоган. Преди това държавният секретар на САЩ е разговарял с турския си колега Мевлют Чавушоглу. Според Анадолската агенция двамата разговаряли за Сирия и Катар. Не беше разпространено никакво комюнике след срещата.", "date": "2017.07.10", "title": "За САЩ Турция е важен партньор"}
{"url": "https://news.bg/world/strelbi-i-srazheniya-v-bengazi.html", "text": "Боевете в либийския град Бенгази продължават. Престрелките не спират дори и след обявената в сряда победа над джихадистите, съобщи АП.Самият ген. Халифа Хафтар обяви в реч по телевизията превземането на града. В същото време идват данни за продължаващи престрелки и убити.Ген. Халифа Хафтар е силният човек в източна Либия. Той се противопоставя на легитимността на правителството на националното единство на Файез Сарадж.Падането на Бенгази само засилва позициите на висшия военен. Халифа Хафтар има име на защитник на светските ценности.Той води последователна борба срещу опитите на Ислямска държава да стъпи в Либия.Страната е в хаос след свалянето на Муамар Кадафи преди 6 години.", "date": "2017.07.10", "title": "Стрелби и сражения в Бенгази"}
{"url": "https://news.bg/politics/radev-otseni-kato-haos-i-protakane-resheniyata-v-sektor-sigurnost.html", "text": "Президентът Румен Радев излезе с остра критика към правителството относно проектите за превъоръжаване на Българската армия и в частност закупуването на нови самолети. Държавният глава заяви, че хаосът е пълен и анонсира, че няма нужда да свиква нов Консултативен съвет по национална сигурност, конкретно по темата Сигурност, защото решенията, които са били взети, не се изпълняват.Така следващите КСНС щели да бъдат посветени на корупцията, правосъдието, темата за бедността, тъй като смисълът на Консултативният съвет е да надгражда вече взети решения.На въпрос как разчита сигналите на правителството за рестарта на проектите в сферата на отбраната, Радев коментира, че те не са в синхрон с това, което става в ЕС.\"Наистина аз виждам желание не да се реализират, а да се протакат, особено с това последно решение ние се връщаме обратно в 2011 г., когато тепърва започна процесът\", посочи Радев.\"Лично като човек, участвал в тези процеси, през цялото време съм се опитвал да придобием нови самолети, мощни, съвременни, най-добре, разбира се F-18, ако ме питате мен, най-добре Eurofighter нов, най-добре F-16 нов. Прекрасни самолети, но винаги сме катастрофирали в тези си опити с цената, която надхвърля значително определената финансова рамка\", обясни президентът Радев.Той посочи, че много би се радвал, ако правителството успее да постигне т.нар. политическа цена.\"От сега да ви кажа отговора - няма да стане\", предупреди Румен Радев и допълни, че в последните десет години и видял как много държавници са се опитвали да постигнат това, но никой не е успял.\"Тези самолети струват пари. Те надхвърлят чувствително финансовата рамка, която ни е определена от парламента\", заяви държавният глава, като подчерта, че ако се вземе решение тези пари да бъдат намерени, той няма нищо против, но и на обществото някой трябва да обясни, че тези пари трябва да бъдат дадени.Относно цената на нови самолети от типа F-16, Радев посочи, че това е търговска тайна, депозирана от съответните държави при изготвяне на офертите. Цената за осем нови самолета от типовете на F-16 била \"чувствително много над милиард и половина\".Относно работата на анкетната комисия по избор на нов изтребител и намерението да се изчака нейното решение - Радев заяви, че хаосът е пълен, затова и той не вижда смисъл от още един Консултативен съвет по национална сигурност и отбрана.Радев отсече, че всеки ден има нещо ново. \"Така не се работи институционно. Трябва да се научим да уважаваме собствените си решения. Има решение на българското правителство, макар взето миналата година, има решение на българския парламент. Изведнъж те отиват в коша. Как да има доверие на хората в институциите\" - попита реторично Радев.", "date": "2017.07.10", "title": "Радев оцени като хаос и протакане решенията в сектор Сигурност"}
{"url": "https://news.bg/finance/promishlenoto-proizvodstvo-i-stroitelstvoto-belezhat-rast.html", "text": "През месец май индексът на промишленото производство се е повишил с 2.7%, а индексът на продукцията в сектор \"строителство\" - с 3.7%. Това сочат предварителните данни на Националния статистически институт (НСИ) за месец май спрямо предходния месец април.Спрямо месец май 2016 година през май 2017 г. при календарно изгладения индекс на промишленото производство е регистриран ръст от 9.6%. За същия период се отчита и увеличение от 12.0% на строителната продукция.По статистиката на НСИ за месец май спрямо април индексът на оборота в раздел \"търговия на дребно, без търговия с автомобили и мотоциклети\" също е нараснал с 1.3%.Спрямо месец май на предходната 2016 година оборотът в търговията на дребно нараства с 6.2%", "date": "2017.07.10", "title": "Промишленото производство и строителството бележат ръст"}
{"url": "https://news.bg/world/tramp-nyama-da-ima-grupa-za-kiber-sigurnost-s-rusiya.html", "text": "Няма да има обща група за кибер сигурност с Русия. Това написа в профила си в Туитър американският президент Доналд Тръмп.По този начин той се измъкна от постигната договорка на срещата на Г-20.Все пак Тръмп даде да се разбере, че той подкрепя спирането на огъня в Сирия.\"Вече е време да се придвижим напред в конструктивна работа с Русия!\", написа държавният глава на САЩ. Путин и Тръмп се срещнаха за пръв път лично в рамките на срещата на върха на Г-20 в Хамбург.", "date": "2017.07.10", "title": "Тръмп: Няма да има група за кибер сигурност с Русия"}
{"url": "https://news.bg/world/stotitsi-prestapnitsi-sa-zadarzhani-v-germaniya.html", "text": "Немските правоохранителни органи са арестували 673 души. Това е станало в рамките на допълнителните проверки на границите, осъществявани в навечерието на срещата на Г20 в Хамбург, съобщава Hase Post.Отбелязва се, че задържаните са извършили престъпления, които не са свързани с форума на Г-20.Допълнителни проверки по границите бяха въведени на границата на 12 юни, за да се гарантира сигурността на срещата.По-рано полицията в Хамбург казаха, че от началото на протестите срещу срещата на Г20 в града от 288 души са били арестувани.", "date": "2017.07.10", "title": "Стотици престъпници са задържани в Германия"}
{"url": "https://news.bg/world/maroderskite-bandi-v-hamburg-na-g-20-deystvaha-kato-teroristi-ubeden-shults.html", "text": "Лидерът на социалдемократите на Германия Мартин Шулц заяви, че анархистите на протестите срещу Г-20 в Хамбург през уикенда са действали като терористи, информира Ройтерс.Около 20 000 полицаи срещнаха сериозни проблеми при опазването на реда на форума на 7-8 юли. Стотици демонстранти изпотрошиха автомобили, магазини и сгради, хвърляйки камъни и коктейли \"Молотов\".Шулц подчерта, че \"мародерстващите банди\" не могат да претендират действията им да имат някаква политическа легитимност.\"Имаше чертите на тероризъм\", убеден той и поясни, че такива безразсъдни действия са взели за заложник целия град почти по терористичен начин.476 полицаи пострадаха при протестите. 225 души бяха задържани.Междувременно \"Политико\" съобщава, че германският правосъден министър Хейко Мас и други германски политици са призовали за създаване на европейска база данни за екстремисти.Безредиците по време на Г-20 показват, че \", поясни той пред вестник \"Билд\".Според него базата данни ще позволи на правителствата по-добре да координират действията си и да отказват пускане на хора на границата.", "date": "2017.07.10", "title": "\"Мародерските банди\" в Хамбург на Г-20 действаха като терористи, убеден Шулц"}
{"url": "https://news.bg/health/grazhdansko-nepodchinenie-na-meditsite-ot-bolnitsa-v-plovdiv.html", "text": "Медиците от пловдивската болница МБАЛ \"Свети Мина\" пристъпват към гражданско неподчинение, съобщава КТ \"Подкрепа\".Повод за крайната стъпка са неизплатените заплати и неизвестното бъдеще на лечебното заведение.Двете теми тревожат медиците от години, а към тях се прибавят и опасенията за съкращения след структурните промени, които се очакват от сливането на болницата с другата общинска болница \"Свети Пантелеймон\".Медиците смятат, че финансовото състояние на МБАЛ \"Св. Мина\" умишлено се влошава и след сливането с другата болница, сградата ѝ ще бъде взета от общината.Според общината в Пловдив твърденията на медиците били несъстоятелни и неотговарящи на истината, като посочиха, че за сливането на болниците са отпуснати 2 млн. лева от общинския бюджет за разплащане на просрочените задължения на МБАЛ \"Св. Мина\" към кредиторите ѝ.", "date": "2017.07.10", "title": "Гражданско неподчинение на медиците от болница в Пловдив"}
{"url": "https://news.bg/world/do-10-g-polsha-s-napalno-operativna-sistema-peytriat.html", "text": "Министерството на отбраната на Полша смята, че американската система за противовъздушна и противоракетна отбрана \"Пейтриът\" напълно ще бъде разгърната в страната в рамките на 10 г.Това заяви пред полска телевизия заместник-министърът на отбраната Бартош Ковнацкий, цитиран от ТАСС.На 6 юли военните министерства на Полша и САЩ подписаха меморандум за доставка на комплекси \"Пейтриът\" модерна конфигурация със системи за управление на огъня IBCS и радари.В декларацията се отбелязва, че до 2023 г. ще се достигне до оперативна готовност.\"В момента ние сме без оръжия, ако говорим за противовъздушна отбрана\", каза Ковнацкий.Според него едно от най-важните предизвикателства пред полската безопасност е изграждането на собствен щит.\"\", добави министърът.Полша ще се сдобие с \"Пейтриът\" за националната система ПВО/ПРО \"Висла\". Запланувано е закупуване на 8 батареи за около 7,5 милиарда долара. Първата фаза включва четири комплекса (две батареи с 12 пускови установки), оборудвани с ракети PAC-3 MSE и системи за управление на огъня IBCS. Втората фаза е с фокус доставяне на по-съвременни технологии с използване на нови радари и полски сензори.", "date": "2017.07.10", "title": "До 10 г. Полша с напълно оперативна система „Пейтриът”"}
{"url": "https://news.bg/world/drakonovski-merki-za-sigurnost-v-kosta-rika.html", "text": "Драконовски мерки за сигурност са въведени в Коста Рика, предаде АП.Причината е концерт на американската поп певица Ариана Гранде.Властите са задържали 22-годишен мъж за отправени заплахи срещу концерт на поп дивата. В момента е известно, че мъжът е с колумбийски произход. Той е бил задържан в костариканската столица Сан Хосе.След терористичното нападение срещу концерта на Ариана Гранде в Манчестър, нейните концерти по света се провеждат при засилени мерки за сигурност.", "date": "2017.07.10", "title": "Драконовски мерки за сигурност в Коста Рика"}
{"url": "https://news.bg/int-politics/prodazhbite-na-orazhie-na-sauditska-arabiya-ot-velikobritaniya-bili-zakonni.html", "text": "Продажбите на оръжия на Саудитска Арабия от страна на британското правителство са законни. Това определи британският върховен съд, след като се е запознал със секретни доказателства, съобщават британските медии.Съдът е отхвърлил твърденията, че правителството е действало незаконно, като не спира продажбите на оръжия за арабското кралство, което води война в Йемен.ООН твърди, че саудитските въздушни удари срещу бунтовниците хуси в Йемен са предизвикали хиляди цивилни жертви.Неправителствената организация \"Кампания срещу търговията с оръжие\", която заведе делото по темата, обяви, че ще обжалва решението на съда.НПО-то твърди, че Великобритания е нарушила хуманитарното право и е атакувала отказа на държавния секретар по международна търговия да прекрати лицензиите за износ за продажба или трансфер на оръжия и военно оборудване.Ала върховните съдии постановяват, че решението за продължаване на търговията с оръжие не е незаконно.Съдиите заявиха, че \"класифицираната информация\", която не е била разкрита на обществеността от съображения за националната сигурност, \"предоставя ценна допълнителна подкрепа за заключението, че решенията, взети от държавния секретар да не прекратява или да не отменя продажбите на оръжие за Саудитска Арабия са рационални\".", "date": "2017.07.10", "title": "Продажбите на оръжие на Саудитска Арабия от Великобритания били законни"}
{"url": "https://news.bg/regions/protestirat-sreshtu-zastroyavaneto-v-obzor.html", "text": "За протест в Обзор срещу възможността морската градина в града да се превърне в двор на 6-етажен хотел, съобщава БТВ.Десетки жители на крайморския град протестираха срещу застрояването на Морската градина в Обзор.Сделката е сключена преди повече от 10 г., но става достояние на обществеността едва преди две, след получено в кметството писмо.От 2015 г. се водят дела между община Несебър и инвеститорите. Административният съд в Бургас отсъжда в полза на частния инвеститор.Кметът на Обзор Христо Янев заяви, че спорният парцел навлиза в пясъчната ивица, която е изключителна държавна собственост. Според Янев, държавата трябва да се намеси.Разрешение за строеж не е издадено и се чака решението на Върховния касационен съд. Хората от обзор са събрали над 1300 подписа и настояват сделката за парцела да се отмени.Протестиращите заплашват, че са в готовност в разгара на лятото да блокират пътя за Варна.", "date": "2017.07.10", "title": "Протестират срещу застрояването в Обзор"}
{"url": "https://news.bg/world/ek-ni-dava-oshte-eur1-22-mln-za-bezhantsite.html", "text": "Европейската комисия отпуска допълнителни 1,22 милиона евро спешна помощ в подкрепа на дейността на Агенцията на ООН за бежанците в България, се казва в съобщение на комисията.Средствата се отпускат с цел подобряване на условията за търсещите убежище и за протекция на бежанците.Финансирането ще помогне за мониторинг на процедурите при даване на убежище и предоставяне на правна, психологическа и психосоциална подкрепа, включително и на деца имигранти.Така общата спешна помощ за охраната на границите и за справяне с миграцията за България достигна 170 милиона евро. Комисията допълва, че 91 милиона евро са предоставени на страната от националните програми за периода 2014-2020 г.", "date": "2017.07.10", "title": "ЕК ни дава още €1,22 млн. за бежанците"}
{"url": "https://news.bg/finance/industrialtsite-othvarlyat-500-52-leva-minimalna-rabotna-zaplata.html", "text": "За пореден път от Асоциацията на индустриалния капитал в България (АИКБ) настояват \"класът\" за прослужено време да отпадне и да бъде включен в основното възнаграждение на работниците. Това се споменава в писмо до социалния министър Бисер Петков, съобщиха от АИКБ.В писмото те изразяват подкрепата си за предложеното от Петков \"Рамково споразумение\" от 30 юни 2017 г. между синдикатите и работодателите за процедура и механизъм за определяне на минимална работна заплата (МРЗ). Индикативният й размер за следващата година е 385,50 лв. по първия сценарий; 487, 76 лв. по втория и 500,52 лв. по третия, се казва в писмото.Индустриалците са готови за конструктивно участие в по-нататъшните преговори по тази изключително важна тема за българската икономика. Ако не бъде постигнато споразумение за минималната заплата, предложението да бъде внасяно съвместно от Министерството на труда и социалната политика (МТСП) и от Министерството на икономиката (МИ), искат индустриалците.Те предлагат три сценария за размера на МРЗ, които са близки до предложенията на МТСП, но не съвсем.По първия сценарий от АИКБ смятат за неприемливо и силно завишено да се използва формула, в която МРЗ е 66% от медианната работна заплата (вид средна работна заплата, най-често срещаната, която се получава от най-много работници и служители). По този сценарии от АИКБ предлагат минималната заплата да бъде 50% от медианната работна заплата.Работодателите намират най-голяма икономическа логика при втория сценарии - 487, 76 лв за ръста на МРЗ. Недостатъкът е, че той не коментира адекватността на базата. Според АИКБ при изчисленията по втория сценарий не бива да се допуска в изчисленията инфлацията да бъде отчитана два пъти.Индустриалците отхвърлят третия сценарий на социалното министерство - за 500,52 лв. минимална работна заплата. Философията на третия сценарий е, че с МРЗ трябва да може да се издържа \"средностатистическо домакинство\" с \"подходяща големина\".\"МРЗ е цена на положен труд от страна на работник или служител с възможно най-ниската квалификация. Ние не можем да обвързваме МРЗ с потребностите на \"средностатистическо домакинство\" с \"подходяща големина\", освен ако не се връщаме към известния ни лозунг, адресиран към светлото бъдеще, където щеше да се изисква \"от всекиго според способностите\", а да се дава \"всекиму според потребностите\". Нека оставим този лозунг на някогашните пропагандисти и да не замесваме философията му в преговорите за механизъм за определяне на МРЗ\", пишат от АИКБ.Индустриалците се противопоставят на идеята на МРЗ отново да се дават функции на инструмент за социално подпомагане. Според тях, третият сценарий противоречи и на заложеното в член 3 на Конвенция 131 на Международната организация по труда.Според тях сценарият с най-високата предложена минимална работна заплата може да бъде заменен с вариант, при който средната работна заплата в страната се умножава по коефициент. Той се определя като съотношение на средно претеглената минимална месечна работна заплата за държавите от ЕС, които имат регламентирана и средно претеглената средна месечна работна заплата за същите държави.Индустриалците настояват средният размер на \"класовете\" да се отчита при договарянето на минималната месечна работна заплата за страната.От АИКБ не приемат страна по евентуалното бъдещо споразумение да бъде Съюзът за стопанска инициатива (ССИ). Причината е, че прокуратурата е сезирана за документна измама при оформянето на документите на ССИ, с които тази организация е призната за национално представителна.От АИКБ смятат, че има определена аналогия между срока, за който се подписват колективните трудови договори на отраслово и общинско ниво, както и на ниво предприятие и срока на валидност на споразумението, с което ще бъде договаряна минималната работна заплата.Според Кодекса на труда, един колективен трудов договор се подписва за срок не по-малък от една година и не по-дълъг от две години. Срокът на валидност на договора се договаря в самия текст на съответния отраслов колективен трудов договор (ОКТД), Общински колективен трудов договор (ОбКТД) или колективен трудов договор (КТД) на ниво отделно предприятие. Аналогично, смятаме, че определянето на срока, в който споразумението за определяне на МРЗ за страната ще е в сила, може да бъде уредено по същия начин, по който това е направено за цитираните видове колективни трудови договори в Кодекса на труда, пише в писмото на индустриалците до социалния министър.Разбира се, ние си даваме сметка, че може да има възражения, че споразумението за определяне на размера на МРЗ за страната не е колективен трудов договор. Това е така, но от формална гледна точка, смятат индустриалците.Иначе, това са преговори, които са изключително близки по своя характер до колективното договаряне, като в тях е налице изричното изискване за представителност на страните по него - точно, каквато е уредбата на въпроса за отрасловия колективен трудов договор (ОКТД) и Общинския колективен трудов договор (ОбКТД).", "date": "2017.07.10", "title": "Индустриалците отхвърлят 500,52 лева минимална работна заплата"}
{"url": "https://news.bg/world/soros-e-zaplaha-zastana-izrael-zad-ungariya.html", "text": "Израел подкрепи Унгария и обяви, че милиардерът Джордж Сорос е заплаха, съобщава Ройтерс.Израелското външно министерство излезе със съобщение, в което осъди американския милиардер.Позицията на еврейската държава е съобщена преди визитата на израелския премиер Бенямин Нетаняху в Будапеща следващата седмица.Унгарското правителство многократно атакува Сорос, особено заради това, че подкрепя държавите от ЕС да приемат имигранти. Унгарският премиер Виктор Орбан подкрепи кампания, в която се алармира, че Сорос е враг на държавата. Еврейски организации и посланикът на Израел в Унгария обаче осъдиха кампанията, тъй като \"сее омраза и страх\".Но часове след коментара на посланика израелското външно министерство \"разясни\", че Сорос е легитимна цел на критика.Според ведомството Джордж Сорос непрекъснато подкопава демократично избраните правителства на Израел.Говорител на министерството поясни, че Сорос финансира организации, \"\".", "date": "2017.07.10", "title": "Сорос е заплаха, застана Израел зад Унгария"}
{"url": "https://news.bg/world/kipar-da-izbyagva-ednostranni-deystviya-predupredi-ankara.html", "text": "Турският премиер Бинали Йълдъръм призова Кипър да се разграничава от \"едностранни мерки\", пояснявайки, че Анкара ще защити правата си и на кипърските турци, информира Ройтерс.На енергийна конференция в Истанбул премиерът също повтори позицията на Анкара, че енергийните източници около Кипър принадлежат на двете страни на средиземноморския остров., призова той.В петък преговорите за обединението на острова завършиха с провал.", "date": "2017.07.10", "title": "Кипър да избягва едностранни действия, предупреди Анкара"}
{"url": "https://news.bg/world/es-da-uskori-razshiryavaneto-na-zapadnite-balkani-zovat-7-tsentralnoevropeyski-strani.html", "text": "Седем централноевропейски държави призоваха ЕС да ускори присъединяването на Черна гора и Сърбия към съюза, предупреждавайки, че ако Западните Балкани не бъдат интегрирани, това може да се превърне в сериозна заплаха за безопасността в целия регион, информира Ройтерс.Външните министри и техните заместници на държавите от Вишеградската четворка - Унгария, Словакия, Полша и Чехия, както и на Австрия, Словения и Хърватия, се срещнаха в Будапеща, за да обсъдят различни теми, включително миграцията и ситуацията на Западните Балкани и в Украйна.\"\", предупреди унгарският външен министър Петер Сиярто на пресконференция.Той добави, че ЕС трябва да ускори преговорите с Черна гора и Сърбия за членство в ЕС и да започне предприсъединителни разговори с другите държави на Западните Балкани.Албания и Македония са кандидати, но все още не са започнали предприсъединителни преговори, докато Босна и Косово все още не са получили статут на кандидати, макар че се надяват един ден да се присъединят към ЕС.Словенският външен министър Карл Ерявец изтъкна, че държавите на Западните Балкани трябва да получат помощ при прилагането на реформите, необходими, за да се квалифицират за еврочленство.\"\", каза той.Остава високо напрежението между Сърбия и Косово, докато Македония и Босна са изправени пред етническо напрежение.Русия, която се опитва да се възползва от историческите връзки с региона, за да оспорва намесата на ЕС и САЩ, се противопоставя на присъединяването на балканските държави към ЕС и НАТО.На среща на върха на ЕС по-рано тази година евролидери заявиха, че повече балкански държави могат да се присъединят към ЕС, ако продължат по пътя на икономически и демократични реформи.", "date": "2017.07.10", "title": "ЕС да ускори разширяването на Западните Балкани, зоват 7 централноевропейски страни"}
{"url": "https://news.bg/euronews/valentin-radev-tryabva-da-se-chue-glasat-na-italiya-balgariya-i-gartsiya-po-migratsiyata.html", "text": "Проблемът с миграцията вероятно ще бъде сред въпросите, които трябва да решава българското председателство на ЕС. Това заяви министърът на вътрешните работи Валентин Радев, който бе на посещение в Европарламента в Брюксел.\"Исках да добия представа какво ни очаква. Много внимание бе отделено на информационните системи, както и на проблема Италия-Либия. Основен остава миграционният проблем. Това вероятно ще бъде един от въпросите, които ще се решават по време на нашето председателство в началото на следващата година.\" - заяви министър Радев, като изрази очакването си за солидарност от страните-членки.\"Трябва да бъдат чути всички страни, най-вече Италия, включително България и Гърция, които са засегнати в по-малка степен\", допълни Валентин Радев.Той заяви също, че скоро страната ни ще получи 1.2 милиона евро за охрана на границата - част от 160-те милиона евро, отпуснати от ЕС.Новият транш ще послужи за изграждането на камери и системи за сигурност по оградата на границата.Министър Радев увери, че средствата ще бъдат усвоени по възможно най-бързия начин.Той участва в изслушването на колегата си от Естония Андрес Анвелт за председателството на страната му на Европейския съвет.Срещата на министър Радев в белгийската столица е началото на поредица от разговори, свързани с предстоящото председателство на България. В рамките на визитата той изслуша препоръките и очакванията към България, изразени от евродепутатите.", "date": "2017.07.10", "title": "Валентин Радев: Трябва да се чуе гласът на Италия, България и Гърция по миграцията"}
{"url": "https://news.bg/politics/martin-dimitrov-radev-ne-spazi-reshenieto-na-sada-za-ktb-ima-zalicheni-tekstove.html", "text": "Все още може да се направи международно разследване за КТБ, както навсякъде по света, където е имало подобни фалити, заяви Мартин Димитров пред bTV.Той припомни, че има написан доклад по случая, но това не е същинско разследване, а подготовка за разследване.\"Българската страна отказа международното разследване, въпреки нашите усилия. Не е толкова късно това да бъде направено, защото парите могат да бъдат проследени, виновните лица могат да бъдат разкрити и поне част от парите могат да бъдат върнати.\" - коментира бившият син депутат.\"Много текстове от стенограмата са заличени. Има решение на съда, което казва, че стенограмата трябва да бъде публична. Съдът не казва, че определени текстове трябва да бъдат заличени. Изведнъж президентът Радев и неговата администрация, дори част от заглавието са заличили.\" - каза още Димитров.\"Това означава, че президентът Радев казва: \"Аз няма да изпълнявам решенията на съда, а ще ги изпълнявам така, както аз намеря за добре, частично и по моя целесъобразност\", добави Мартин Димитров.Според него е имало чадъри от страна на държавни институции и някой си е затварял очите.По думите му, сегашният парламент се е отказал от по-нататъшни действия по случая.Той посочи, че след публикуването на двете стенограми за КТБ най-важното е колко пари са върнати обратно в масата по несъстоятелност.Това е най-важният въпрос, защото, ако са върнати парите, са хванати хората, поясни той.\"Данните, които имаме до момента, са лоши. Пълен провал на държавата, по отношение на връщането парите на КТБ. Очевидно синдиците не се справят, Фондът за гарантиране на влоговете не се справя, Министерството на финансите не се справя.На нашия въпрос от месец април колко пари до момента сте събрали вече дори не ни отговарят. Бягат от отговора на този въпрос, с което ни принудиха, нас с Петър Славов и Методи Андреев, да водим поредното дело срещу Министерството на финансите.\" - каза още Мартин Димитров.Той подчерта, че на страница 18 от доклада за КТБ има констатация че източването е ставало между 2011 и 2014 г., което означава и в мандата на ГЕРБ, и в мандата на БСП.\"Да управлява БСП, в техния мандат да се случва източването на банката и после да ни казват, че са ни спасили - това е много нахално и много нагло изказване\", допълни Димитров.", "date": "2017.07.10", "title": "Мартин Димитров: Радев не спази решението на съда за КТБ, има заличени текстове"}
{"url": "https://news.bg/society/balgariya-e-s-nay-golyama-smartnost-v-es.html", "text": "През 2016 година населението на България е намаляло с 7.3% към 1 000 души от цялото население на страната. Това сочи статистика на Евростат относно населението на държавите членки на Европейския съюз през 2016 година.По данните на Евростат за 2016 година най-голяма смъртност се отчита в България - 15.1% към 1 000 души от населението на страната ни. След нас в тази класация се нареждат Латвия и Литва (14.5%), Румъния и Унгария (13%). Най-малка смъртност се наблюдава в Ирландия и Кипър - с по 6.4% към 1 000 души от населението. Средните стойности показват около 10% смъртност към 1 000 души от населението на ЕС. През 2016 година в ЕС са починали 5.1 милиона души, което е около 91 000 по-малко спрямо 2015 година.През 2016 година като цяло населението на ЕС се е увеличило с 1.5 милиона души, което е 3% към 1 000 души от цялото население на ЕС. В 18 страни членки се наблюдава ръст в населението. Най-голям ръст в този показател бележи Люксембург, където за 2016 година населението се е увеличило с 19.8% към 1 000 души от населението на страната. След тях с най-голям ръст се нареждат Швеция (+14.5%), Малта (+13.8%), Ирландия (+10.6%), Австрия (+9.5%), Германия и Кипър (+7.6%), Дания (+7.2%), Великобритания (+6.5%) и Холандия (+6%).Най-голям спад в този показател се наблюдава в Литва, където населението е намаляло с 14.2% към 1 000 души от цялото население на страната. След това се нареждат Латвия (-9.6%), Хърватска (-8.7%), България (-7.3%) и Румъния (-6.2%).България е с ниско ниво и по отношение на раждаемостта. За 2016 година в този показател първенец е Ирландия, където са се родили 13.5% бебета към 1 000 души от цялото население на страната. Голяма е и раждаемостта в Швеция, Великобритания и Франция, където се отчитат 11.7% раждаемост към 1 000 души население.По-ниска раждаемост се наблюдават в южните държави членки. Най-малко бебета спрямо броя на населението на страните през 2016 година са се родили в Италия - 7.8% раждаемост към 1 000 души от населението на страната. По този показател България е с 9.1% раждаемост спрямо 1 000 души от населението на страната ни.В рамките на ЕС средната раждаемост е около 10% към 1 000 души. През 2016 година в Съюза са се родили 5.1 милиона бебета, което е с 11 000 повече от 2015 година.", "date": "2017.07.10", "title": "България е с най-голяма смъртност в ЕС"}
{"url": "https://news.bg/int-politics/nova-ofanziva-na-tramp-v-tuitar-dokazva-pravotata-si-da-uvolni-shefa-na-fbr.html", "text": "Американският президент Доналд Тръмп препубликува в профила си в \"Туитър\" публикация на любимата си телевизия Fox News, в която се твърди, че нов доклад обвинява уволнения от него шеф на ФБР Джеймс Коми, че предоставените от него материали на негов приятел съдържат строго секретна информация.Тръмп повтори позицията си, че разкриването от страна на Коми на съдържанието на записките си на приятел, за да ги предаде на медиите, е незаконно. \"Джеймс Коми разкри класифицирана информация на медиите. Това е абсолютно незаконно!\", пише той.С това Тръмп се опитва да внуши, че е бил прав да уволни Коми, тъй като беше остро разкритикуван, че го прави, защото той разследва връзките на негови приближени с Русия преди и след президентските избори от 2016 г., а също и намесата на Русия в изборите в негова полза. Също така американският държавен глава препубликува друг туит на телевизия Fox News, в който политическата анализаторка и създателка на медията \"Болд\" Кари Шефилд критикува американските мейнстрийм медии, които са критично настроени към Тръмп.\"Мейнстрийм медиите пренебрегват задължението си да представляват обществеността. Те не представляват половината от страната\", изтъква Кари Шефилд.Тръмп е препубликувал и туит на актьора Джеймс Уудс, който е написал, че едва след като Тръмп стана президент, било възможно да се види размерът на щетите, нанесени от администрацията на предишния президент Барак Обама.", "date": "2017.07.10", "title": "Нова \"офанзива\" на Тръмп в \"Туитър\", доказва правотата си да уволни шефа на ФБР"}
{"url": "https://news.bg/world/kremal-ne-znae-ruski-advokat-da-se-e-sreshtal-sas-semeystvo-tramp.html", "text": "Руският президент Владимир Путин и американският му колега Доналд Тръмп не са си обещавали да създават съвместна група в областта на киберсигурността, но те подчертаха, че са готови да работят в тази насока.Това заяви говорителят на Кремъл Дмитрий Песков, цитиран от Ройтерс.Кремъл също не знае руски адвокат да се е срещал с роднини на Тръмп, поясни Песков и добави, че \"не могат да следят\" всеки руски адвокат и срещите им в Русия и чужбина.Вчера \"Ню Йорк таймс\" писа, че синът на президента Доналд Тръмп - Доналд Тръмп - младши се съгласил да се срещне с адвокат, свързан с Кремъл.Междувременно руският външен министър Сергей Лавров обяви, че Москва ще търси допълнителни възможности със САЩ при разрешаването на сирийския конфликт на основата на съгласуваната сделка за прекратяване на огъня в югозападната част на арабската държава.\"\", каза той на пресконференция, цитиран от АП.Лавров поясни, че Русия има постоянни контакти с американски представители за конфликта в Сирия и изрази надежда да бъде договорено спиране на огъня и в други райони на страната.", "date": "2017.07.10", "title": "Кремъл не знае руски адвокат да се е срещал със семейство Тръмп"}
{"url": "https://news.bg/crime/pazachat-na-podpaleniya-pred-ndk-kran-sred-zapodozrenite.html", "text": "Една от версиите, по които работи разследването на палежа на крана, който демонтира паметника \"1300 години България\" пред НДК, е пазачът да е съпричастен. Това стана ясно от думите на директорът на СДВР старши комисар Ивайло Иванов, който даде кратка пресконференция по случая на място.\"Клоним към версията кранът да е полят вътре и човекът да е бил зад загражденията\", сподели пред журналисти Иванов, след допълнителния оглед на мястото.От записите, които са били иззети от общинска полиция, не може да се установи извършителя и самото мятане на т.нар коктейл Молотов. По думите на Иванов е действано професионално.Към този момент обаче 42- годишният пазач не е обвиняем, а свидетел.Сигналът на 112 е бил подаден от очевидци, а минути след това на спешния телефон е звъннал и охранителят. Проверява се дали участници в палежа са протестиращите срещу демонтажа на паметника, допълни директорът на СДВР. От днес с негова заповед е назначена денонощна охрана до окончателното демонтиране на паметника.Междувременно от БСП разпространиха декларация, с която осъжда всеки акт на вандализъм. От левицата не приемат опитите за внушение, че зад подпалването на крана, демонтиращ паметника \"1300 години България\", стои БСП. В декларацията от партията заявяват, че осъждат всяка проява на вандализъм и се надяват извършителите да бъдат установени и да понесат отговорност.Припомняме, че вчера призори бе подаден сигнал, че кранът разрушаващ паметника гори. Това се случи след протестите по повод демонтирането на паметника.", "date": "2017.07.10", "title": "Пазачът на подпаления пред НДК кран сред заподозрените"}
