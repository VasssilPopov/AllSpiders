{"url": "https://news.bg/regions/avariral-bus-zabavi-dvizhenieto-kray-tunel-vitinya.html", "text": "Аварирал бус забавил трафика към 14.30 часа по АМ \"Хемус\" в района на тунел Витиня, посока София. Към 15 часа бусът е изтеглен и постепенно движението се нормализира, съобщиха от Пътна полиция.От МВР уточняват, че е интензивен трафикът по основните пътни артерии и гранично-пропускателни пунктове на страната, особено по магистралите \"Тракия\" и \"Хемус\".Интензивен е потокът и през основните ГКПП на страната. Най-натоварен на влизане в България е пунктът Калотина, който работи на пълен капацитет., от товарни - на Дунав мост-Видин и Лесово.Двупосочно силно натоварен е ГКПП \"Маказа\". На пункта Кулата няма струпване. На Дунав мост-Русе преминаването през пункта е в нормален ритъм.", "date": "2017.07.23", "title": "Аварирал бус забави движението край тунел Витиня"}
{"url": "https://news.bg/crime/oshte-2012-g-ktb-shteshe-da-e-vav-falit-ako-nadzorat-be-efektiven-smyata-chobanov.html", "text": "Ситуацията в КТБ е нещо, което може да се опише с две думи като \"измамна схема\". Така определи случващото се в обявената в несъстоятелност Корпоративна търговска банка проф. Валери Димитров, който е член на УС на Фонда за гарантиране на влоговете и бивш председател на Сметната палата пред БНР.Като цяло имаме провал на институциите и лицата, които е трябвало да упражняват надзор, обобщи Валери Димитров.Според него, в измамната схема потърпевши са вложителите в банката, другите кредитори и, разбира се, Фондът за гарантиране на влоговете. В момента той е основен кредитор, защото той плати гарантираните влогове и стана основен кредитор на банката наред с другите негарантирани вложители.Проф. Димитров смята, че основните тези на прокуратурата съвпадат с обективната истина, която се очертава след фалита на КТБ.Тезите, които излага прокуратурата, всъщност се основават на документация, на данни, на доказателства, които ги има и в КТБ, в момента управлявана от синдиците в несъстоятелността, във Фонда за гарантиране на влоговете, в Централната банка.Основният потърпевш са вложителите. \"Акционерите на банката осигуряват много малка част от паричния ресурс - не повече от една десета - максимум. Докато девет десети от паричния ресурс на банката се осигурява от вложителите. Или както казват колегите икономисти - банката управлява чужди пари\", каза Димитров.Проф. Димитров изтъкна, че оперативният мениджмънт носи отговорност за управлението и финансовото здраве на банката, но подчерта, че не бива да се забравя, че основен мажоритарен акционер в КТБ посредством дружеството \"Бромак\" е Цветан Василев. Бившият шеф на Сметната палата го определи като \"раздавача на кредити\".Според проф. Димитров времето на специалния надзор на банката е било напълно достатъчно, за да се направи задълбочен анализ. Експертът посочи, че в заключението на одиторската компания \"Прайс, Уотърхаус, Купърс\" кредитният портфейл на КТБ е бил определен като \"тотално обезценен и невъзстановим в огромната си част\" поради липса на обезпечения и ненадеждност на лицата, получатели на кредити.Във връзка с това, че дълго време реалното състояние на КТБ не е било ясно и тя е била сочена като банка за пример, проф. Димитров изтъкна отговорността на \"Банковия надзор\" в БНБ, като изтъкна, че той е независим и неговата дейност не се влияе от изпълнителната власт.Нито министърът на финансите, нито министър-председателят, образно казано не управляват \"ръчно\" банката - това е частна банка и отговорната институция за надзора е БНБ, а БНБ - тя е независима от централната изпълнителна власт по закон.В този смисъл, за съжаление, надзорната информация се оказа доста капсулирана - дори в самата банка (БНБ) се оказа, че Управителният съвет не е бил наясно със състоянието на банката (КТБ), защото информацията - доколкото е била събрана и разполагаема, е била само при подуправителя по Банков надзор.Бившият финансов министър Петър Чобанов, който коментира казуса \"КТБ\" коментира че изясняването на реалното състояние на банката е започнало по време на мандата на правителството, в което той е финансов министър. Чобанов отхвърли тезата, че вина за фалита на банката трябва да се търси в кабинета. Компетентните органи започнаха да действат точно по време на нашето правителство. Дотогава банката се раздуваше - утрои и учетвори баланса си.Бившият финансов министър Чобанов смята, че, ако банката е продължила още известно време да функционира според утвърдения порочен модел, щетите биха били невъобразими. \"Ако през 2011-2012-та, Банков надзор си беше вършил работата, банката трябваше да бъде обявена в несъстоятелност.Банката по начина, по който функционира, не трябва да продължава да функционира, тъй като щеше да генерира още по-големи загуби за обществото. И ако \"Банков надзор\" си беше свършил работата, недостигът на капитала щеше да бъде установен още в края на 2011-та и 2012-та година - тоест нямаше да се стигне до тези загуби и върху това трябва да се концентрираме.Финансистът още веднъж подчерта, че схемата, по който е функционирала КТБ, е много опасна и е станало ясно, че има способността да се разраства.Моделът, по който действа (банката) експлозивно започва да привлича депозити на граждани и от там идва най-голямата загуба за обществото. Точно тези депозити по-късно не могат да бъдат възстановени от самите активи, които остават на банката и се възстановяват от Фонда за гарантиране на влоговете, заяви Чобанов.Бившият финансов министър в кабинета \"Орешарски\" допусна, че и други политици, освен Николай Бареков, са били финансирани от Цветан Василев. Проф. Валери Димитров подчерта, че финансирането на политици е ставало не чрез раздаване на кредити, а основно \"под масата\" - така е купувано влияние.Проф. Димитров се съгласи, че за да се говори за политически сценарий, който да е повлиял върху съдбата на банката, той трябва да се докаже. Експертът посочи, че тезата, че банката е \"ударена\", за да се разграбят по-късно нейните активи е несъстоятелна. За какви активи става дума, попита риторично проф. Димитров и уточни, че банката е кредитирала бизнеси и лица, които след това се оказва, че върху тези бизнеси и лица контрол има не банката , а контрол има основният акционер. От тук може да се направи изводът, че огромна част от кредитният ресурс фактически е присвоен от Василев, заяви бившият шеф на Сметната палата.Проф. Димитров обясни още, че ясен критерий за несъстоятелността на тезата, че банката има здрави активи, към които има интерес и затова тя е атакувана, за да стигне до фалит, е това, че никоя друга банка не е имала интерес да я купи. Ако е имала реални активи, а не само \"лоши кредити\" КТБ би намерила купувач, който да я оздрави.Ако КТБ беше нормална банка, нейните кредити щяха да бъдат рефинансирани от други банки или банката като предприятие щеше да бъде купена изцяло или на части от други банки. Няма такова нещо. Банковият бизнес, банкерите в България са наясно, че КТБ е изцяло \"гнила ябълка\", смята проф. Димитров.Според него има шанс ощетените акционери да бъдат поне частично възмездени със запорираното имущество на Цветан Василев. Оценката на консултанстката компания \"Алекс Партнърс\" е, че около 800 милиона е възстановимата стойност на кредитния портфейл. В момента поне подлежи на разпределение около 600 милиона лева ще получат кредиторите - при първата частична сметка за разпределение, посочи Димитров.", "date": "2017.07.23", "title": "Още 2012 г. КТБ щеше да е във фалит, ако надзорът бе ефективен, смята Чобанов"}
{"url": "https://news.bg/world/pochina-parviyat-legalen-milioner-na-sssr-artem-tarasov.html", "text": "На 67 годишна възраст почина първият легален милионер на СССР Артем Тарасов, съобщи РИА Новости, позовавайки се на партия \"Яблоко\".\"Почина Артем Михайлович Тарасов. Информацията е потвърдена от неговата сътрудничка. За причината на смъртта, датата и мястото на прощаване семейството на Артем Михайлович ще съобщи утре\", заявиха от партията, в която Тарасов влезе през 1996 година.През 1987 година той създаде един от първите кооперативи в СССР, а две години по-късно заяви пред телевизията, че е станал първият легален милионер в страната. През 1990 година стана народен представител от РСФСР. След разпада на СССР той емигрира във Великобритания, после се върна в Русия и бе избран в Държавната дума при първия вот.През 1996 година го издигнаха за кандидат-президент, но в крайна сметка не участва в изборите и не е регистриран. През м.г. се кандидатира в Държавната Дума от партия \"Яблоко\". Бил е генерален директор на \"Института за иновации\".", "date": "2017.07.23", "title": "Почина първият легален милионер на СССР Артем Тарасов"}
{"url": "https://news.bg/crime/shestima-sa-v-aresta-za-trafik-na-migranti.html", "text": "Шестима са арестуваните при вчерашната акция на автомагистрала \"Тракия\" край Пловдив, съобщи МВР. Задържаните са две жени и четирима мъже. Те са в ареста за 72 часа, повдигнати са им обвинения за трафик на мигранти. Задържани са и 4 автомобила.По информация на БНР сред задържаните е и бивш служител на МВР.По-рано бе съобщено за задържани общо деветима души. Петима от тях са нелегални мигранти. По-късно информацията бе за задържани шестима бежанци и седем организатори на трафика, но от МВР уточниха последно, че в четирите коли са пътували деветима българи и петима чужденци.От МВР уточняват, че в събота вечерта, в района на 132-рия километър на автомагистрала \"Тракия\" в посока към София, при разклона за село Войводиново полицаи от Пловдив спрели първоначално три автомобила - \"Ауди А8\", \"Ауди А3\" и \"Мерцедес\". По-късно е спряна и лека кола \"Пежо\", с общо деветима български граждани и петима чужденци, по първоначални данни - от сирийски и иракски произход, които трябвало да бъдат транспортирани до София, съобщи директорът тна ОДМВР-Пловдив ст. комисар Атанас Илков.Мигрантите са били транспортирани с първите два автомобила, като водещият \"Ауди\" е бил оборудван със светлинна и звукова сигнализация и управляван от 51-годишен от София, който до момента не е известен с противозаконна дейност, поясни ИлковЗадържаните са превозвали незаконно мигранти от Сирия и Ирак. Задържаният бивш полицай е използвал звуков и светлинен сигнал, за да избегне спирането на автомобила му от полицейските екипи.На територията на няколко областни дирекции продължава спецакция срещу незаконен трафик на мигранти. Началото на специализирана полицейска операция е в събота вечерта на територията на ОДМВР-Пловдив, съобщиха от полицията.Според информация на bTV, по 600 евро от нелегален мигрант са взели организаторите на канала за трафик на хора, който беше разбит при акция на автомагистрала \"Тракия\". Според събраните до сега данни, тартор на бандата е 37-годишна жена от Хасково, а основни участници в нея са бивша барета и бивш полицай, според БНР.Трафикантите използвали четири автомобила. Бежанците са били в двете коли, които се движили в средата на колоната.Единият автомобил бил със светлинни и звукови сигнали като кола на НСО. Това била застраховка срещу евентуално спиране от полиция.Шофьорът на тази кола е бивш служител на отряда на баретите. Жената организатор на целия канал се намирала в последния автомобил от кортежа.Бежанците са превозвани от Турция за София. Двама от тях - сирийски граждани, които са имали документи за самоличност, са били в колата на бившия служител на МВР, работил в една от специализираните структури на ведомството. Напуска я през 1988-ма година. Той е 50-годишен от София. Няма криминални прояви до момента.В автомобила, движел се след него, управляван от 30-годишен мъж от Костинброд, е имало трима иракчани също с лични документи. Чуждите граждани не са обяснили каква е била крайната им цел. За транспортирането от Турция до София те са платили между 500 и 1000 евро.Предстои след приключването на процесуално-следствените действия те да бъдат настанени в центъра в Харманли. Останалите задържани за престъпната схема са пътували в други две коли. Едната е била пилотна, а четвъртата е била спряна около 20 минути след задържането на двата автомобила с бежанците край Пловдив.Акцията е планирана. Полицаите работили от около два месеца по разкриването на канала, подчерта директорът на Областната дирекция на МВР в Пловдив Атанас Илков.", "date": "2017.07.23", "title": "Шестима са в ареста за трафик на мигранти"}
{"url": "https://news.bg/regions/plamnala-kola-vremenno-zatrudni-dvizhenieto-pri-tunel-trayanovi-vrata.html", "text": "Възстановиха движението посока София по автомагистрала \"Тракия\" в 18:00 часа. Инцидентът бе в района на \"Траянови врата\", където по-рано лек автомобил се запали поради техническа неизправност. Огънят бе погасен от пожарен автомобил, пътят - обезопасен, информираха от МВР.Запалил се автомобил временно затрудни движението на автомагистрала \"Тракия\" в района на тунела \"Траянови врата\", съобщиха от МВР.Няма пострадали, причината е техническа неизправност в лек автомобил, който се е запалил, движението към София временно е спряно, уточниха от полицията.Сигналът е получен към 17.20 часа. Информацията е за горящ автомобил на автомагистрала \"Тракия\" в района на тунела \"Траянови врата\", на територията на ОДМВР-Пазарджик, посока София.Движението временно е спряно в посока София до погасяването на пожара в леката кола и обезопасяването на пътя.Минути по-късно, в района на 255-я километър на АМ \"Тракия, на територията на Сливен, лек автомобил е аварирал, в него леко се е ударил друг автомобил. Няма пострадали, двата автомобила са в аварийната лента и не затрудняват движението.По-рано, в друг участък от АМ \"Тракия\" - при 297-мия километър, на територията на ОДМВР-Ямбол, водачка на лек автомобил е катастрофирала без да засегне друг автомобил. Шофьорката е откарана за оказване на медицинска помощ. Пострадалият автомобил е създал затруднение в придвижването в посока София.", "date": "2017.07.23", "title": "Пламнала кола временно затрудни движението при тунел \"Траянови врата\""}
{"url": "https://news.bg/regions/stotitsi-sabra-protest-sreshtu-nasilie-nad-tsiganin-v-blagoevgrad.html", "text": "Стотици се включиха в мирен протест в Благоевград с искане за справедливост и правосъдие, еднакво за българи и роми.Протестът започна в 17 ч. днес с полицейско присъствие, но до момента няма данни за инциденти, предаде БГНЕС.Поводът за проявата е смъртта на 48-годишния ром Николай Евтимов, починал в петък в столична клиника.На 10 юли той бе ударен с тротоарна плочка по главата от българин на ул. \"Свобода-6\" в района на ромската махала.Около 100 роми дойдоха пред блока на бившия военен, който е в неизвестност след инцидента. ", "date": "2017.07.23", "title": "Стотици събра протест срещу насилие над циганин в Благоевград"}
{"url": "https://news.bg/int-politics/maduro-reshen-izborite-da-se-provedat.html", "text": " Това заяви венецуелският президент Николас Мадуро, цитиран от \"Ройтерс\".Той допълни, че това ще се случи въпреки \"империалистическите опити за влияние\". отсече той, като коментира санкциите на САЩ. В същото време не спират масовите протести срещу властите. Припомняме, че изборите са за конституционно събрание, което ще има за цел да промени основния закон.Това обаче ще засили прекалено властта на управляващите, смята опозицията. През последните месеци по време на сблъсъци, възникнали на организираните от опозицията протести, загинаха около 100 души.", "date": "2017.07.23", "title": "Мадуро решен изборите да се проведат "}
{"url": "https://news.bg/crime/arestuvaha-uchastnik-v-telefonna-izmama.html", "text": "Полицаи от Стара Загора и Русе задържаха участник в телефонна измама, съобщи МВР.Сигналът е подаден в Старозагорската полиция в събота. 80-годишна старозагорка се оплакала, че непознат се представил за полицейски служител. Той успял да я убеди, че ще помогне на органите на реда за залавяне на телефонни измамници, като влезе в ролята на жертва и им предостави пари. Възрастната жена хвърлила през терасата на дома си 2100 евро и златни накити.По-късно същия ден, след подадения сигнал при съвместна акция на полицията е спрян за проверка лек автомобил \"Фиат Мареа\", управляван от В.А, /48 г./, от Силистра. В колата са открити и иззети отнетите с измама от вързстната жена 2100 евро и голямо количество златни накити.На В.А. е повдигнато обвинение за извършено престъпление и е задържан за срок до 24 часа във Второ РУ - Стара Загора. Работата по случая продължава.", "date": "2017.07.23", "title": "Арестуваха участник в телефонна измама"}
{"url": "https://news.bg/regions/32-godishen-turist-e-s-cherepno-mozachna-travma.html", "text": "32-годишен турист от Димитровград е в тежко състояние, след като падна в река в района на Смолянските водопади, съобщиха от Планинската спасителна служба, цитирани от bTV.Злополуката станала в събота около 16 часа на една от пътеките, която води до горните водопади.Мъжът се подхлъзнал и се претърколил в близост до реката. По време на падането той си е ударил лошо главата. Хората от неговата компания веднага потърсила помощ.Спасителите транспортирали пострадалия до болницата в Смолян, където медиците установяват тежки травми на главата.Мъжът е с черепно-мозъчна травма и е транспортиран в отделението по Неврохирургия в УМБАЛ \"Свети Георги\".", "date": "2017.07.23", "title": "32-годишен турист е с черепно-мозъчна травма"}
{"url": "https://news.bg/health/zdravniyat-ministar-smeni-rakovodstvoto-na-pirogov.html", "text": "Здравният министър Николай Петров е сменил борда на директорите на УМБАЛ \"Пирогов\", съобщи БНР.Уволнени са част от членовете на борда, като бордът ще остане само с трима членове - директорът на спешния институт, представител на министерството и едни лекар от \"Пирогов\".От министерството на здравеопазването и от болницата отказаха коментар.Припомняме, за месец май  в размер на половин милион. Това беше причината през юни от болницата да уверят, че \", ще бъдат обслужени и съмнение в това не трябва да има\".През февруари от Института за спешна медицинска помощ бяха уволнили д-р , която има 22-годишен стаж в спешната медицина. Според нея, причина за уволнението й е, че е излязла на протест в подкрепа на  - началник на Детскатата травматология, който обяви, че подава оставка.", "date": "2017.07.23", "title": "Здравният министър смени ръководството на \"Пирогов\""}
{"url": "https://news.bg/crime/prodalzhava-spetsaktsiyata-sreshtu-nelegalen-trafik-na-migranti.html", "text": "На територията на няколко областни дирекции продължава спецакция срещу незаконен трафик на мигранти. Началото на специализирана полицейска операция е в събота вечерта на територията на ОДМВР-Пловдив, съобщиха от полицията. В хода на полицейски действия на автомагистрала \"Тракия\" са задържани общо деветима души. Петима от тях са нелегални мигранти.Според bTV шестима бежанци и седем организатори на трафика са задържани при спецакцията.Според информация на телевизията, по 600 евро от нелегален мигрант са взели организаторите на канала за трафик на хора, който беше разбит при акция на автомагистрала \"Тракия\". Според телевизията, тартор на бандата е жена, а основни участници в нея са бивша барета и бивш полицай.Трафикантите използвали четири автомобила. Бежанците са били в двете коли, които се движили в средата на колоната.Единият автомобил бил със светлинни и звукови сигнали като кола на НСО. Това била застраховка срещу евентуално спиране от полиция.Шофьорът на тази кола е бивш служител на отряда на баретите. Жената организатор на целия канал се намирала в последния автомобил от кортежа.Процесуално-следствените действия продължават и към момента на територията на няколко областни дирекции, уверяват от МВР.Припомняме, в събота на АМ \"Тракия\" бяха задържани петима бежанци и седем организатори.Сред арестуваните има и полицаи, които са участвали в канала за трафик на нелегални имигранти.", "date": "2017.07.23", "title": "Продължава спецакцията срещу нелегален трафик на мигранти"}
{"url": "https://news.bg/world/viena-otnovo-prizova-za-prekratyavane-na-pregovorite-za-chlenstvo-na-turtsiya-v-es.html", "text": "Турция все повече се отдалечава от ЕС. Брюксел трябва да заеме ясна позиция по отношение на Анкара. Това призова външният министър на Австрия Себастиан Курц в интервю за германския вестник \"Велт ам зонтаг\", информира ТАСС.\"\", каза той и подчерта, че \"ще продължи да призовава за прекратяване на преговорите за присъединяване към ЕС\".\"\", счита Курц.\"\", изтъкна още дипломатът и добави, че е важно ЕС сам да може да защитава външните си граници.Външният министър осъди арестите и уволненията в Турция след опита за преврат миналата година и приветства мерките на Германия срещу Анкара.На 20 юли германският топ дипломат Зигмар Габриел обяви, че ФРГ ще преразгледа политиката си към Турция, включително и в икономическата сфера, след като Анкара задържа шестима правозащитници, включително и германски гражданин.", "date": "2017.07.23", "title": "Виена отново призова за прекратяване на преговорите за членство на Турция в ЕС"}
{"url": "https://news.bg/weather/pochti-tsyalata-strana-v-zhalto-zaradi-zhegi-4.html", "text": "Жълт код за високи температури е обявен за понеделник, съобщават от НИМХ на БАН. Очакват се температури между 35 и 38 градуса. Кодът не е в сила само за областите Бургас, Варна, Добрич и Смолян. Над планинските райони, а вечерта и в Северна България ще се развива купесто-дъждовна облачност и на отделни места там ще прегърми и превали. Ще духа слаб южен вятър. Горещо бе и днес. ", "date": "2017.07.23", "title": "Почти цялата страна в жълто заради жеги "}
{"url": "https://news.bg/int-politics/tramp-ne-vyarva-v-ruskata-namesa-obyavi-noviyat-shef-na-komunikatsiite-na-beliya-dom.html", "text": "Американският президент Доналд Тръмп не вярва в руската намеса в президентските ни избори, обяви новият шеф на комуникациите на Белия дом Антъни Скарамучи пред CNN. Така той коментира разследването на гръмналия още миналата година скандал, в който бяха замесени имената на Тръмп, негови роднини, близки съветници и директори на институции, много от които бяха уволнени или подадоха оставки. По думите на Скарамучи, самият Тръмп му е споделил, че е възможно Русия да е замесена, но и да не е, но не е убеден, че това е факт и заключенията на проведеното разследване не го убеждават. Според него, ако Тръмп беше сигурен, че е имало намеса, той би действал. ", "date": "2017.07.23", "title": "Тръмп не вярва в руската намеса, обяви новият шеф на комуникациите на Белия дом"}
{"url": "https://news.bg/int-politics/ne-priemame-sluchvashtoto-se-v-turtsiya-otseche-germanskiyat-prezident.html", "text": "В незаконно преследване на опозицията обвини турския си колега Реджеп Ердоган германският президент Франк-Валтер Щайнмайер. Това зави той в интервю за ZDF.Германия не може да приеме случващото се в Турция в момента, убеден е той. Държавният глава защити по-твърдата позиция на Берлин към Анкара. Припомняме, че отношенията между двете държави са силно обтегнати.Ердоган коментира вчера като безпочвени и зли думите на външния министър на Германия Зигмар Габриел, който вчера, 20 юли, предупреди пътуващите до Турция германски граждани, че има риск да бъдат арестувани в страната, информира Ройтерс.Припомняме, Габриел заяви и че има риск и за компаниите, които възнамеряват да инвестират южната си съседка. Зигмар Габриел посочи и чеТурция трябва да се \"събере\", особено след като в НАТО се наблюдава ескалация на напрежението по някои въпроси.", "date": "2017.07.23", "title": "Не приемаме случващото се в Турция, отсече германският президент "}
{"url": "https://news.bg/politics/ne-govorim-za-etnichesko-naprezhenie-a-prestapleniya-bez-nakazaniya-smyata-vitseprezidentat.html", "text": " Това каза вицепрезидентът Илияна Йотова в предаването \"Комбина\" по Нова телевизия.Тя заяви, че държавата се е оттеглила от гетата и настоя за адекватни наказания на подобен тип престъпления. \", заяви вицепрезидентът. Тя изтъкна още, че този текст от закона е отворил много големи язви. \", обясни Йотова. Тя се обяви за засилени и променени наказателни мерки. По думите й институциите са много ревниви към президентът и вицепрезидентът и възможността някой да не им изземе пълномощията.\" заяви вицепрезидентът. По думите й има ревност към президентската институция и факта, че хората харесват президента.\" посочи Йотова. Тя настоя, че не вижда грешка за тези шест месеца, която да признае, напротив за тези шест месеца са доказали, че външната политика на България, трябва да се прави в България.\" посочи Йотова.Във връзка с казуса за новите бойни самолети и конфликта с председателя на ПГ на ГЕРБ Цветан Цветанов, Йотова посочи, че имало едно размахване на пръст от страна на Цветан Цветанов, който е излязъл с тежки квалификации. Йотова счита, че няма нищо лошо в това всяка комисия да си свърши работата., коментира още Йотова.", "date": "2017.07.23", "title": "Не говорим за етническо напрежение,  а престъпления без наказания, смята вицепрезидентът"}
{"url": "https://news.bg/int-politics/strelba-do-izraelskoto-posolstvo-v-jordaniya-ima-zhertvi.html", "text": "Най-малко двама души са загинали при стрелба в близост до сградата на израелското посолство в йорданската столица Аман, предаде \"Гардиън\".Те са йордански граждани, служители на мебелна фирма, оказали се на мястото. За момента информацията е оскъдна. От полицията не са съобщили подробности по случая. Твърди се от други източници, че има двама ранени и при нападението е имало и атака с нож. Израелските власти все още не са коментирали официално. Припомняме, че редица ислямски държави критикуваха Израел заради строгите мерки срещу палестинските нападения. Сред тях бе разполагането на метал детектори на входа на \"Харам ал Шариф\", известно от евреите като Храмовия хълм в Йерусалим, преди петъчните молитви. ", "date": "2017.07.23", "title": "Стрелба до израелското посолство в Йордания, има жертви "}
{"url": "https://news.bg/int-politics/svobodnoto-dvizhenie-na-chuzhdentsi-vav-velikobritaniya-mozhe-da-prodalzhi-do-2022-godina.html", "text": "Свободното движение на чуждестранни служители във Великобритания може да продължи до 2022 година. Това заяви британският министър на международната търговия Лиъм Фокс във връзка с преговорите за Брекзит. По думите му, преходните споразумения между Лондон и ЕС не са \"голяма сделка\", но е добре отношенията да бъдат договорени преди следващите избори в Кралството, насрочени за 2022 година. По думите му, целта не е този въпрос да бъде влачен излишно дълго. Това обаче е спорна тема, тъй като за много от гласувалите за \"развод\" с ЕС на референдума именно имигрантите са били основна причина за вота им. По-рано стана ясно, че Свободното движение на граждани на ЕС до Великобритания ще продължи най-малко 2 г. след Брекзит като част от временно споразумение. Първият пълен кръг преговори между Лондон и Брюксел завърши в четвъртък с малки компромиси и много различия относно как да се защитят правата на гражданите на ЕС на Острова и реципрочно британските на Стария континент.Високопоставени членове от кабинета на премиера Тереза Мей, включително финансовия министър Филип Хамънд, настояват за преходен период, който да защити икономиката и бизнеса.", "date": "2017.07.23", "title": "Свободното движение на чужденци във Великобритания може да продължи до 2022 година "}
{"url": "https://news.bg/int-politics/16-godishna-germanka-mozhe-da-bade-sadena-za-dzhihadizam-v-irak.html", "text": "16-годишната германска гражданка Линда Вензел, заловена при освобождението на Мосул от иракската армия, може да бъде съдена в Ирак, предаде The Telegraph. По-рано стана ясно, че момичето е избягало от дома си в Германия преди 2 години, а в Ирак се е омъжила за чеченец, боец на групировката \"Ислямска държава\".Предполага се, че се е запознала с мъжа в интернет и радикализирала се под негово влияние. Родителите й и нейни съученици забелязали промяна в поведението й и начина на обличане, но не обърнали голямо внимание. Тя бе сред жените, открити в тунел от армията след изтласкването на джихадистите от града. Германската прокуратура потвърди самоличността й. Все още обаче искане за екстрадиция не е постъпило. В момента Линда се намира в затвор в Багдад. Войници твърдят, че е държала бебе, когато е била заловена, но не е ясно дали детето е нейно. Съпругът й е загинал при въздушен удар. В началото на юли  на втория по големина иракски град. От 2014 г. Мосул беше столица на халифата на ДАЕШ в Ирак.Преди 8 месеца иракските сили, милиции и водената от САЩ коалиция започнаха настъпление за освобождаването на града.", "date": "2017.07.23", "title": "16-годишна германка може да бъде съдена за джихадизъм в Ирак "}
{"url": "https://news.bg/int-politics/poveche-ot-60-zadarzhani-na-protest-v-ankara.html", "text": "Турската полиция задържа 61 демонстранти след протест в столицата Анкара, предаде \"Ройтерс\".Използвани са лютив спрей и водни оръдия за разпръскване на събралите се, които след това са се опитали да продължат проявата. Поводът за демонстрацията е арестът на двама преподаватели, започнали гладна стачка след уволнението си. Те са 35-годишната Нурие Гюлмен, професор по литература и 28-годишният Семих Озакча, начален учител. Двамата са в затвора от 2 месеца. Те са част от стотиците хиляди уволнени, арестувани и съдени след опита за преврат миналата година. Властите считат за отговорен духовника в изгнание Фетуллах Гюлен и неговата организация ФЕТО, която има клонове навсякъде, включително и у нас, според тях. В страната бе въведено извънредно положение, което бе удължавано няколко пъти. ", "date": "2017.07.23", "title": "Повече от 60 задържани на протест в Анкара "}
{"url": "https://news.bg/int-politics/egipet-likvidira-8-islyamisti.html", "text": "Египетските военни са ликвидирали 8 души, предполагаеми членове на \"Мюсюлманско братство\". Това е станало при сражение в тренировъчен лагер  в област Фаюм, югозападно от Кайро, където групировката има силни позиции. Иззето е и оръжие. Петима други бойци са били арестувани в областите Гиза и Шаркия. Това съобщават от външно министерство. Групировката, обявена за забранена в страната, е отговорна за серия атаки срещу властите. ", "date": "2017.07.23", "title": "Египет ликвидира 8 ислямисти "}
{"url": "https://news.bg/world/kachinski-e-diktator-skandiraha-polyatsi-na-poredni-protesti-v-stranata.html", "text": "Поредни улични протести срещу спорната съдебна реформа в Полша, съобщава АП.Разгневени от плановете на управляващата партия да постави съдебната система под политически контрол, хиляди хора участваха в национални протести. Някои демонстранти дори се събраха пред дома на лидера на \"Право и справедливост\" Ярослав Качински и го обвиниха, че е диктатор.Бившият полски президент Лех Валенса също участва в протестна демонстрация в Гданск, призовавайки младите да се борят за защита на демокрацията.По-късно хиляди граждани се събраха в столицата Варшава, Краков и други градове, призовавайки президента Анджей Дуда да отхвърли законодателството, според което управляващите ще поемат контрол над Върховния съд и съдебната власт.\"\", каза 32-годишният писател Томаш Громадка, протестирайки пред дома на Качински.\"\", добави той.Партията иска да \"\", каза 32-годишен фотограф.Много от протестиращите след това се преместиха пред Върховния съд, където изпяха песента \"Imagine\" на Джон Ленън и запалиха свещи.През последната седмица почти всеки ден има протести в Полша.", "date": "2017.07.23", "title": "Качински е диктатор, скандираха поляци на поредни протести в страната"}
{"url": "https://news.bg/world/kislyak-priklyuchi-mandata-si-na-ruski-poslanik-v-sasht.html", "text": "Сергей Кисляк приключи работата си в качеството на посланик на Русия в САЩ, се казва в съобщение на руската дипломатическа мисия в \"Туитър\".\"н\", се говори в съобщението. Временно изпълняващ длъжността ще е Денис Гончар.Преди това Гончар беше съветник на Кисляк.Очаква се Анатолий Антонов да поеме поста на руски посланик в САЩ. В момента той е заместник-министър на външните работи на Руската федерация, а преди това беше заместник на военния министър.Заместник-министърът на външните работи на Русия Сергей Рябков заяви пред няколко дни, че кандидатурата на Антонов за поста е \"оптимална\".Кисляк заемаше поста в САЩ от юли 2008 г. През 2017 г. той се оказа в центъра на политическия скандал със САЩ. Американски медии писаха, че се е срещал с приближени на американския лидер Доналд Тръмп.", "date": "2017.07.23", "title": "Кисляк приключи мандата си на руски посланик в САЩ"}
{"url": "https://news.bg/bulgaria/den-na-traur-v-trigrad.html", "text": "Ден на траур в Триград, след като вчера около 14,00 ч. беше открито тялото на 16-годишния Кристиян, информира БНР.Припомняме, момчето беше издирвано от доброволци и полицаи в продължение на две седмици, след като блъсна туристи в началото на юли. Тялото на Кристиян беше открито от баща му на входа на пещерата на Дяволското гърло.Тялото е откарано за аутопсия в Смолянската болница.Предположенията са, че момчето или е паднало, или се е хвърлило от скалата.Тялото му беше извадено от трудно достъпната местност към Триградските скали с помощта на трима алпинисти, приятели на баща му, допълва радиото.Днес в Триград ще бъде погребан 16-годишният Кристиян, информира bTV.В нощта срещу 9-ти юли 16-годишното момче блъсна петима пешеходци с автомобила на баща си. След удара колата спира в дърво и момчето се паникьосва и бяга към гората.", "date": "2017.07.23", "title": "Ден на траур в Триград"}
{"url": "https://news.bg/world/zavarshiha-ukrainsko-amerikanskite-voenni-ucheniya-sea-breeze-2017.html", "text": "На 22 юли завършиха украинско-американските военни учения Sea Breeze 2017 с тържествена церемония в Одеса и Николаевска област, съобщава се на сайта на украинското военно министерство, цитирано от местни и руски медии.Ученията се проведоха в периода 10-22 юли. В тях участваха и други страни членки на НАТО, включително България.Общо в маневрите участваха 16 държави, повече от 3 500 военнослужещи, около 30 кораба, 22 единици авиационна техника и около 100 единици автомобили и бронетанкова техника.Командващият ВМС на Украйна вицеадмирал Игор Воронченко заяви, че участниците са разширили формата на учения по море, земя, въздух и под вода.Ръководителят на маневрите от страна на ВМС на САЩ капитан I-ранг Матю Леман изтъкна, че САЩ остават верни на своите партньори и съюзници в региона.В ученията участваха България, Белгия, Великобритания, Гърция, Грузия, Италия, Канада, Литва, Молдова, Норвегия, Полша, Португалия, Турция, Франция и Швеция.Целта им беше осигуряване на стабилност в Черноморския регион.Американско-украинските военноморски учения Sea Breeze се провеждат редовно от 1997 г.", "date": "2017.07.23", "title": "Завършиха украинско-американските военни учения Sea Breeze 2017"}
{"url": "https://news.bg/world/ryazak-spad-na-doverieto-kam-makron.html", "text": "За първи път рязък спад на рейтинга на доверие към президента на Франция Еманюел Макрон и премиера на страната Едуар Филип от поемането на властта през май.Това става ясно от ежемесечно проучване на Френския институт за изследване на обществено мнение, публикувано от вестник Le Journal du Dimanche, информира ТАСС.Според проучването в края на юли повече от половината французи се доверяват на Макрон - 54 на сто. Това е с 10% спад в сравнение с преди месец. Преди месец 35% са заявили, че не са доволни от работата на френския лидер, а сега този дял се е увеличил до 43 на сто. 3 на сто не могат да отговорят в сравнение с 1% преди месец.Отчетен е спад и на доверието към Филип, който беше назначен за премиер от Макрон след президентските избори през май. 56 на сто дават положителна оценка на правителството в края на юли в сравнение с 64% преди месец. Увеличил се е и процентът на французите, които негативно оценяват работата на Филип - от 35 на сто до 43%.", "date": "2017.07.23", "title": "Рязък спад на доверието към Макрон"}
{"url": "https://news.bg/world/sasht-obmislyat-sanktsii-sreshtu-venetsuela-na-fona-na-novi-protesti.html", "text": "САЩ обмислят да наложат финансови санкции на Венецуела, които биха довели до спиране плащането на петрола на страната в долари. Това заявиха източници от Белия дом, цитирани от Ройтерс.Действията могат сериозно да засегнат износа на суров петрол от латиноамериканската страна.Санкции, с които се забраняват всички плащания в американска валута от страна на държавната петролна компания на Венецуела PDVSA, са сред най-тежките рестриктивни мерки, свързани с петрола, които в момента се обсъждат в Белия дом, според източниците.Администрацията на САЩ цели оказване на натиск върху президента Никола Мадуро, за да изостави плановете за удар върху Конгреса, където опозицията доминира.Според Администрацията за енергийна информация САЩ са закупували по 780 000 барела венецуелски петрол на денонощие и други петролни продукти за първите 4 месеца на 2017 г., което е близо 8% от общия внос. PDVSA е голям доставчик на Valero Energy (VLO.N), Phillips 66 (PSX.N), Chevron Corp (CVX.N) и PBF Energy (PBF.N).Междувременно в столицата Каракас се проведе пореден протест срещу социалистическото правителство на Мадуро, информира Press Association.Демонстрантите участваха в марш до сградата на Върховния съд в опит да спрат плановете на Мадуро да промени конституцията на страната.Организаторите на протестите ще изпратят силно послание на президента, за да отмени заплануваните за 30 юли избори за делегати за конституционно събрание, което ще има за цел да промени основния закон.Протестите за пореден път бяха придружени със сблъсъци. В четвъртък се проведе 24-часова стачка, която парализира страната, а в петък опозицията в Конгреса назначи съдии, които трябва да заменят настоящите членове във Върховния съд, избрани от правителството. Съдът веднага отхвърли тези назначения и предупреди съдиите, че могат да бъдат обвинени в незаконно присвояване на власт.През последните месеци по време на сблъсъци, възникнали на организираните от опозицията протести, загинаха около 100 души.", "date": "2017.07.23", "title": "САЩ обмислят санкции срещу Венецуела на фона на нови протести"}
{"url": "https://news.bg/world/natsionalniyat-front-potvardi-pozitsiyata-si-sreshtu-es-i-evroto.html", "text": "Крайнодесният \"Национален фронт\" на Франция потвърди анти-ЕС позицията си, докато в същото време призна притесненията на електората във връзка с политиката на партията за изваждането на страната от еврозоната, съобщават АФП и Ройтерс.Партията проведе двудневна среща, на която анализира загубите на президентските и парламентарни избори по-рано тази година.\"\", се казва в съобщение на партията.\"\", се допълва още.Лидерът Марин льо Пен обеща да \"обнови\" партията, след като загуби президентските избори срещу Еманюел Макрон през май.Двудневната среща е последвана от въпросник, който ще бъде раздаден на членовете на партията през септември, а в началото на следващата година ще бъде организиран и партиен конгрес.Партията също така запази една от основните си цели да изкара Франция от еврозоната, въпреки че имаше в партията призиви да се изостави тази политика.Двудневната среща на ръководството на партията се проведе при закрити врата в централата на \"Националния фронт\" в Западен Париж.Според някои, които са присъствали на срещата, няколко от водещите членове са се въздържали при гласуването на заключителната декларация.", "date": "2017.07.23", "title": "„Националният фронт” потвърди позицията си срещу ЕС и еврото"}
{"url": "https://news.bg/world/turbinite-na-simens-vloshili-otnosheniyata-mezhdu-germaniya-i-rusiya.html", "text": "Разразилия се скандал около турбините, произведени от германската компания \"Сименс\", които са били за Русия, но са доставени в Крим в нарушение на антируските санкции на ЕС, вредят на отношенията между Берлин и Москва.Тази позиция е публикувана в материал на вестник \"Билд ам зонтаг\", позовавайки се на източник в германското външно министерство, информира ТАСС.Правителството на Германия още веднъж е припомнило на руската страна за задълженията й и подчертало, че подобно голямо нарушение на санкционния режим вреди на германско-руските отношения, пише изданието, позовавайки се на външното ведомство.Източникът добавил, че Берлин многократно е предупредил Москва относно нарушаването на режим както от държавните, така и от частни руски компании. Според представителя руският лидер Владимир Путин е уверил външния министър Зигмар Габриел, че турбините на \"Сименс\" няма да бъдат прехвърлени в Крим.В петък германският концерн, работещ в Русия повече от 160 г., заяви, че прекратява доставката на оборудване за производство на електроенергия за руски компании.Междувременно ЕС е призовал САЩ да не действат едностранно при налагането на нови санкции срещу Русия, информира Ройтерс, позовавайки се на представители на Европейската комисия.По-рано стана ясно, че в Конгреса на САЩ са постигнали споразумение за налагане на нови санкции на Русия, Иран и Северна Корея.Според Брюксел новите мерки могат да имат непредвидени последствия, включително за европейските икономически и енергийни интереси.В ЕК са на мнение, че действията на САЩ са мотивирани преди всичко от вътрешнополитически съображения.", "date": "2017.07.23", "title": "Турбините на „Сименс” влошили отношенията между Германия и Русия"}
{"url": "https://news.bg/world/rusiya-e-nay-opasnata-za-sasht-darzhava-v-sveta-predupredi-pentagonat.html", "text": "Председателят на обединения комитет на началник щабовете на въоръжените сили на САЩ генерал Джоузеф Дънфорд заяви, че Русия има най-голям потенциал във военната област сред останалите държави в света, представляващи заплаха за Вашингтон.Дънфорд направи коментара на конференция за сигурност в Аспен, Колорадо, информира ТАСС.Генералът е убеден, че \"Русия - най-голямата заплаха\" от всички държави, с които се сблъскват САЩ. Той също посочи страни като КНДР, Иран и Китай.Според него \"Русия има най-големия потенциал във военната сфера\".Дънфорд каза още, че Москва има ядрен потенциал и може да действа в киберпространството.Но по думите му САЩ не могат да се \"концентрират само върху една заплаха\". Той е убеден, че КНДР е заплаха, на която трябва да се отговори спешно. Вашингтон не изключва военни действия срещу Северна Корея, според генерала, пояснявайки, че не е \"невъобразимо\" да се действа със сила.", "date": "2017.07.23", "title": "Русия е най-опасната за САЩ държава в света, предупреди Пентагонът"}
{"url": "https://news.bg/world/noviyat-bos-na-komunikatsiite-v-beliya-dom-trie-saobshteniya-v-tuitar-koito-nyama-da-se-haresat-na-tramp.html", "text": "Новият директор на комуникациите на Белия дом Антъни Скарамучи е изтрил съобщения в \"Туитър\", в които споделя виждания, които противоречат с на президента Доналд Тръмп, информира АФП.Самият той каза, че те са просто отвличане на внимание.Финансистът от Ню Йорк пое новата длъжност от петък. Ден по-късно той започна да трие съобщения от социалната мрежа, които показват, че има различния виждания от Тръмп за имиграцията, климатичните промени, исляма и дори за контрола над притежанието на оръжие.\"\", написа той в социалната платформа.В коментар от 2012 г. в \"Туитър\" той изглежда подкрепя много от каузите на демократите, описвайки се като \"за гей браковете, срещу смъртното наказание и правото на аборти\".В петък говорителят на Белия дом Шон Спайсър внезапно подаде оставка като протест срещу назначението на Скарамучи.", "date": "2017.07.23", "title": "Новият бос на комуникациите в Белия дом трие съобщения в „Туитър”, които няма да се харесат на Тръмп"}
{"url": "https://news.bg/bulgaria/nashi-voenni-i-helikopter-prodalzhavat-da-pomagat-za-ovladyavane-na-pozhari-v-cherna-gora.html", "text": "Български военнослужещи и хеликоптер на ВВС продължават да помагат на Черна гора при гасеното на възникналите в държавата пожари, информираха от военното ни министерство.Страната ни изпрати войници и хеликоптер Ми-17 в помощ на черногорските власти, които се опитват да овладеят пожари в близост до столицата Подгорица.Вчера хеликоптерът е извършил 38 захода, по време на които са изсипани близо 100 тона вода за гасене на огъня от въздуха в район до столицата Подгорица.Двата екипажа и машината остават и днес в Черна гора като участието им в акцията по погасяване на пожарите ще се решава съобразно метеорологичните условия.", "date": "2017.07.23", "title": "Наши военни и хеликоптер продължават да помагат за овладяване на пожари в Черна гора"}
{"url": "https://news.bg/world/tori-iskat-mey-da-podade-ostavka-do-koleda-deyvis-favorit-za-posta.html", "text": "Членове на Консервативната партия искат оставката на Тереза Мей до Коледа. Министърът за Брекзит Дейвид Дейвис е фаворит да поеме управлението на страната, информират \"Индипендънт\" и Скай нюз.Проучване показва, че мнозинството от анкетираните не искат Мей да се оттегля, но 22 на сто не я искат на премиерския пост, докато 71 на сто заявяват, че трябва да остане министър-председател, тъй като се страхуват от нови парламентарни избори.Но \"Сънди телеграф\" пише, че \"водещи гласове\" сред активистите в Консервативната партия се опасяват, че тя няма да може да възстанови властта си след парламентарните избори, които отслабиха позицията на Великобритания на преговорите за Брекзит.В партията някои членове призовават Мей да напусне поста до Коледа, допълва изданието.Дейвис е фаворит за поста, според проучването, което е част от Party Members Project, финансирано от Съвета за икономически и социални изследвания, в което са участвали 1000 членове.21% от анкетираните подкрепят Дейвис, а 17% предпочитат външния министър Борис Джонсън.¼ отговарят, че не знаят или не могат да кажат кой трябва да бъде новият лидер.", "date": "2017.07.23", "title": "Тори искат Мей да подаде оставка до Коледа, Дейвис фаворит за поста"}
{"url": "https://news.bg/world/otkriha-8-choveshki-trupa-v-kamion-v-san-antonio.html", "text": "8 души са открити мъртви в камион, оставен на паркинг на веригата магазини \"Уолмарт\" в Сан Антонио, Тексас, обявиха властите, цитирани от СиЕнЕн.Шефът на полицията в американския град Уилям Макманъс заяви, че телата са открити след телефонно обаждане в събота вечерта.Получихме обаждане от служител на \"Уолмарт\" за паркиран камион, каза Макманъс на пресконференция и добави, че служителят срещнал човек, идващ от камиона с молба да му се даде вода. , добави шефът на полицията.Местният сайт KENS5 информира, че в камиона е открита и голяма група от хора.Сред загиналите 8 души има две малки деца. Други повече от 20 души са хоспитализирани.Според пожарната служба в града някой се свързал с мениджъра на магазина и заявил, че в камиона вероятно има нелегални имигранти.Полицията обяви, че един човек (шофьорът) е задържан. Властите все още се опитват да установят откъде е дошъл ТИР-ът.", "date": "2017.07.23", "title": "Откриха 8 човешки трупа в камион в Сан Антонио"}
{"url": "https://news.bg/world/nikoy-nyama-interes-ot-udalzhavane-na-krizata-v-persiyskiya-zaliv-ubeden-erdogan.html", "text": "Удължаването на кризата в Персийския залив, довела до изолирането на Катар, не е в ничий интерес. Това заяви турският президент Реджеп Ердоган преди да започне обиколка в региона, информира АФП.\"\", каза Ердоган преди да отлети от летището в Истанбул на двудневна визита в Саудитска Арабия, Кувейт и Катар.Той обвини \"врагове\", че се опитват да \"разпалят напрежение между братя\".Припомняме, няколко държави от Персийския залив прекъснаха дипломатически и икономически отношения с Катар, тъй като обвиняват емирството, че спонсорира тероризма. Турция и Иран застават зад Катар в спора с останалите арабски държави.", "date": "2017.07.23", "title": "Никой няма интерес от удължаване на кризата в Персийския залив, убеден Ердоган"}
{"url": "https://news.bg/world/v-turskiya-parlament-zabraniha-da-se-spomenava-armenski-genotsid-kyurdistan-i-kyurdski-regioni.html", "text": "Като част от пакет от мерки, които целят промяна на вътрешните процедурни правила в турския парламент, комисията за конституционни промени одобри положение, забраняващо използването на фразата \"арменски геноцид\" в законодателния орган, информира AINA.Също така е забранено да се използват \"Кюрдистан\" и \"кюрдски региони\".Законопроектът, иницииран от управляващата Партия на справедливостта и развитието, както и от Националистическото революционно движение, предвижда наказание за тези депутати, които нарушат правилото чрез \"обиждане историята и общото минало на турския народ\", използвайки фразата \"арменски геноцид\", докато обсъждат \"събитията от 1915 г.\".Членовете на Демократичната партия на народите напуснаха парламента като форма на протест.Според депутати мярката е удар срещу опозицията. Опозиционни депутати обвиняват турските власти, че разпространяват омраза срещу етническите и религиозни малцинства.", "date": "2017.07.23", "title": "В турския парламент забраниха да се споменава „арменски геноцид”, „Кюрдистан” и „кюрдски региони”"}
{"url": "https://news.bg/world/ne-spirat-kravoprolitiyata-mezhdu-izraeltsi-i-palestintsi.html", "text": "Двама палестинци са загинали при сблъсъци с израелските сили в събота, след като армията отцепи дома на нападател след насилие заради наложените от Израел мерки за сигурност в Стария град на Йерусалим, информира АФП.В понеделник Съветът за сигурност ще проведе разговори при закрити врата във връзка с възникналото насилие в Йерусалим. Египет, Франция и Швеция поискаха спешно свикване на заседание, за да открият начини за деескалация на ситуацията.Смъртните случаи бяха последвани от кръвопролития в петък, когато 19-годишен палестинец уби трима израелски заселници в Западния бряг, а трима палестинци загинаха при сблъсъци с израелските сили за сигурност.В събота палестински младежи хвърляха камъни и коктейли \"Молотов\", докато армията използва булдозер, за да затвори селото на 19-годишния нападател в Западния бряг и за да се подготви за събарянето на жилището.Израел често наказва семействата на нападатели със събаряне или блокиране на домовете им, въпреки че според правозащитници това граничи с колективно наказание.Полицията обяви, че са възникнали сблъсъци в Източен Йерусалим и други палестински села на Западния бряг, пояснявайки, че са предприети мерки за борба с безредиците.Палестинското здравно министерство съобщи, че на пропускателния пункт \"Каландия\" между Западния бряг и Йерусалим най-малко 8 палестинци са ранени. Ведомството допълва, че един палестинец е загинал от получените наранявания при сблъсъци в Източен Йерусалим. Пояснява се, че 17-годишен е бил застрелян от израелските власти в Ал Азария. Друг 18-годишен палестинец е загинал след избухване на коктейл \"Молотов\".В същото време агенцията за вътрешна сигурност на Израел информира, че са задържани 25 души от \"Хамас\". Сред задържаните има \"високопоставени представители\" на групировката. Действията са част от превантивни мерки на фона на \"напрежението около Храмовия хълм\", допълват израелските силови органи.Израелската армия съобщи, че ракета е била изстреляна към Израел от Газа, но е избухнала във въздуха. Няма пострадали хора. Никой не е поел отговорност за изстрелването на ракетата.Насилието възникна, след като Израел въведе мерки за сигурност, включително разположи метал детектори на входа на \"Харам ал Шариф\", известно от евреите като Храмовия хълм, преди петъчните молитви. Еврейската държава прибягна до мерките, след като при нападение с пистолет и нож бяха убити двама израелски полицаи на 14 юли.В същото време израелската армия съобщи, цитирана от АП, че е извършила арести на Западния бряг. Задържани са 29 души, включително девет членове на \"Хамас\".", "date": "2017.07.23", "title": "Не спират кръвопролитията между израелци и палестинци"}
{"url": "https://news.bg/bulgaria/75-g-ot-smartta-na-vaptsarov-poetat-na-bezstrashnoto-badeshte.html", "text": "С рецитал на стихове на гениалния поет, както и с творба от Манюел Муньос Идалго, носител на Международната литературна награда \"Никола Вапцаров\", бе отбелязана 75-годишнината от разстрела на гениалния поет.Паметното отбелязване на годишнината бе организирано от БСП за България. Пред лобното място на поета, \"Гарнизонното стрелбище\" в София, днес Мемориален комплекс, се поклониха вицепрезидентът Илияна Йотова, лидерът на БСП Корнелия Нинова, народни представители и граждани.На тази дата и на това място преди 75 години са разстреляни още Антон Попов, Атанас Романов, Антон Иванов, Георги Минчев и Петър Богданов. Всички те антифашисти и членове на Българската комунистическа партия.В своята реч вицепрезидентът Илияна Йотова отбеляза, че на това място човек не бива да идва с готов текст.\"\", посочи Йотова.\"\", отбеляза още тя.Като недопустим Йотова открои опита да бъдат заличени от учебниците по литература творбите от цикъла \"Моторни песни\" на поета.\"\", отбеляза още вицепрезидентът.\"\", каза още вицепрезидентът.Слово произнесе и писателят Иван Гранитски, директор на Издателство \"Захари Стоянов\". Той отбеляза значението на онези обикновени думи, от които е направена поезията на Вапцаров, а именно - любов, отечество, хляб, вяра.\"\", каза Гранитски.По думите му траверсата, по която личат белезите от куршуми, е най-страшният паметник на безпаметството, на насилието.\"Вапцаров е поетът на безстрашното бъдеще и един от духовните подпори, една от кариетидите, които крепят отечествения дух\", каза още Иван Гранитски.Цветя и венци бяха поднесени в Мемориалния комплекс в памет на поета Никола Йонков Вапцаров.", "date": "2017.07.23", "title": "75 г. от смъртта на Вапцаров - \"поетът на безстрашното бъдеще\""}
{"url": "https://news.bg/world/siriyskata-armiya-bombardira-rayon-kadeto-ima-rezhim-na-tishina-ot-sabota.html", "text": "Сирийски правителствени самолети проведоха няколко въздушни атаки в Източна Гута, източно от столицата Дамаск. Това съобщава Сирийският център за наблюдение на човешките права, цитиран от Ройтерс.Само преди ден сирийската армия обяви, че спира боевете в същия район.Базираният във Великобритания център поясни, че в събота е било относително спокойно след влязлото в сила спиране на огъня, като са регистрирани изолирани случаи на артилерийски обстрел.Центърът допълва, че днес са извършени шест въздушни удара над градовете Дума и Айн Тарма, които се намират в контролираната от бунтовниците Източна Гута.", "date": "2017.07.23", "title": "Сирийската армия бомбардира район, където има „режим на тишина” от събота"}
{"url": "https://news.bg/world/shults-predupredi-che-evropa-e-zastrashena-ot-povtorenie-na-migrantskata-kriza.html", "text": "Мигрантската криза може отново да се повтори с мащаба като през 2015 г., ако Германия не предприе необходимите мерки.Това предупреди лидерът на германските социалдемократи и бивш президент на Европейския парламент Мартин Шулц пред вестник \"Билд ам зонтаг\".\"\", подчерта той.През 2015 г. в Германия са пристигнали 890 000 бежанци, а на следващата година още 280 000. Повечето са от Сирия и Афганистан.", "date": "2017.07.23", "title": "Шулц предупреди, че Европа е застрашена от повторение на мигрантската криза"}
{"url": "https://news.bg/regions/zhitelite-na-varvara-zatvoriha-za-kratko-patya-pazardzhik-velingrad.html", "text": "За трети път жители на село Варвара блокират главния път Пазарджик - Велинград, съобщи bTV. Протестът е срещу кмета на община Септември Марин Рачев.Над 300 души от селото са се включили в подписка с искане за пълна ревизия на общинската администрация в Септември. Поводът е, че с решение на Общинския съвет цената за пренос на минерална вода от Варвара ще бъде повишена от няколко стотинки до 3,60 лева за кубик.Около 100 души се събраха в 12 часа на разклона Варвара-Велинград. Протестът блокира движението за кратко.Това е трета протестна неделя. Мотото на гражданското недоволство днес е: \"Краде ли се минерална вода и от кого?\".В събота - деня преди днешния протест, се заговори за контрапротест в защита на кмета на Септември Марин Рачев, но към момента контрапростестиращи няма.\"Протестираме, защото искаме да се спрат кражбите, да се провери кои фирми вземат пари без обществени поръчки\", каза един от организаторите. Участниците в недоволството настояват също да се провери дали се краде вода и защо за едни села има пари, а за други няма нищо.Кметът Марин Рачев е на друго мнение. \"Ако таксата беше причината, защо не стачкуваха октомври, когато се прие, а стачкуват, когато преобразувахме имоти от техните имоти от частна в общинска собственост\", попита на свой ред Рачев.\"Нашата идея е чрез тези извори, тази минерална вода, да се развие региона, не да им спираме на тях достъпа. Нека си я ползват, но да ползват, колкото им е необходима, а не всички водни количества да бъда обсебени от 2-3 фирми\", подчерта той.Припомняме, първият протест на жителите от пазарджишкото село срещу седмократното поскъпване на таксата за пренос на минерална вода бе в началото на юли.Тя беше повишена по предложение на кмета на град Септември Марин Рачев. Според жителите на селото, това ще увеличи и на цените на туристическите услуги и ще попречи на развитието на туризма, от който се издържат много семейства в малката родопска община. Те се опасяват и че ще намалеят посещенията в обществените къпални в селото, защото изведнъж ще се повиши и цената на билета.", "date": "2017.07.23", "title": "Жителите на Варвара затвориха за кратко пътя Пазарджик-Велинград"}
{"url": "https://news.bg/bulgaria/polovinata-ot-balgarskite-deputati-se-pisaha-rusofili.html", "text": "Половината от българските депутати се писаха русофили. Това става ясно от справка на сайта на Народното събрание.Отчита се рекорден интерес на депутатите към Русия. В така наречената \"Група за приятелство България-Русия\" в Народното събрание членуват 119 народни представители. За сравнение в групата за приятелство със САЩ има почти наполовина по-малко - 68 законодатели.\"Битката\" за \"руската\" група е толкова голяма, че БСП и ГЕРБ си поделят председателството.Интересно е да се отбележи, че след обичта на българските депутати към руснаците, идва тази към китайците. 73 народни представители са се писали в групата за приятелство с Китай.Най-малък интерес депутатите имат към Камбоджа (двама депутати) и Афганистан (трима депутати).Четирима депутати са в групата за приятелство с КНДР.Можете да разгледате групите и членуващите в тях депутати ", "date": "2017.07.23", "title": "Половината от българските депутати се писаха русофили"}
{"url": "https://news.bg/world/germanskite-medii-ne-otrazili-obektivno-bezhanskata-kriza.html", "text": "Германските медии не са отразили обективно бежанската криза и са застанали на страната на правителството. Това става ясно от ново германско проучване, цитирано от РТ.Големите издания и медии са били на страната на правителството при представянето на мигрантската криза пред обществеността, пренебрегвайки решаващи неща в отразяването на най-голямата бежанска криза от Втората световна война.След анализ на хиляди статии, публикувани в Германия между февруари 2015 г. и март 2016 г., изследователи в Хамбургското медицинско училище и Университета Лайпциг са установили, че големите германски медии не са отразили обективно кризата.Докладът е . Според германски медии пълното изследване ще бъде официално публикувано в понеделник.В разследването се обвиняват основните вестници като \"Билд\", \"Велт\", \"Зюддойче цайтунг\" и \"Франкфуртер алгемайне цайтунг\", че сляпо са следвали бежанската политика на канцлера Ангела Меркел.Въпреки масовите протести срещу политиките на Берлин, вестниците като цяло са подкрепили \"политическия елит\" чрез разпространението на концепцията \"култура на добре дошли\" в Германия, според авторите на изследването.Вестниците също са разглеждали като расисти всички, които са се противопоставяли на политиката на \"отворени врати\" на германското правителство.Също така авторите на изследването вярват, че някои медийни информации са допринесли за разделение в германското обществено мнение и до загуба на доверие, че има качествена журналистика.", "date": "2017.07.23", "title": "Германските медии не отразили обективно бежанската криза "}
