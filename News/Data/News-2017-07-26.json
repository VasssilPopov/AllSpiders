{"url": "https://news.bg/finance/otpuskat-35-mln-lv-za-podobryavane-na-infrastrukturata-v-obshtinite.html", "text": "Правителството одобри предложение за предоставяне на 35.1 млн. Лева на общини за подобряване на инфраструктурата.На заседанието на Министерския съвет бяха одобрени допълнителни разходи и трансфери за 2017 година по бюджетите на редица общини. Средствата са предвидени приоритетно за ремонт на общинска улична мрежа на територията на редица населени места и за реализиране на инфраструктурни проекти в подкрепа на общинската социална и жилищна среда.Ще се предоставят и допълнително и 1.5 млн. лв. по бюджета на Министерството на здравеопазването за закупуването на апаратура и за изграждане на структура по кардиология в МБАЛ \"Силистра\".Средствата идват от преструктуриране на разходи и трансфери по централния бюджет за 2017 година.", "date": "2017.07.26", "title": "Отпускат 35 млн. лв. за подобряване на инфраструктурата в общините"}
{"url": "https://news.bg/crime/vss-obrazuva-proizvodstvo-sreshtu-bivshiya-predsedatel-na-apelativniya-spetsializiran-nakazatelen-sad.html", "text": "Съдийската колегия на ВСС образува дисциплинарно производство срещу бившия председател на  Апелативния специализиран наказателен съд .Колегията избра чрез жребий дисциплинарен състав: Юлия Ковачева - председател и докладчик, и членове Светла Петкова и Галя Георгиева.Дисциплинарното производство е образувано по предложение на Инспектората към ВСС във връзка с резултати от извършена проверка на разпределението на дела за мярка за неотклонение \"задържане под стража\" или \"домашен арест\" в АСпНС.Припомняме ви, че съдия Даниела Росенова беше в състава, който освободи срещу парична гаранция . След проверка на ВКС се установи, че Росенова не е трябвало да е част от съдебния състав.", "date": "2017.07.26", "title": "ВСС образува производство срещу бившия председател на Апелативния специализиран наказателен съд"}
{"url": "https://news.bg/health/krastya-se-na-edin-gospod-zakona-uveri-nominiraniyat-za-shef-na-nzok.html", "text": "Ефективното управление и разходване на средствата от здравни вноски - тази цели си поставя кандидатът за шеф на НЗОК проф. Камен Плочев. Той бе изслушан днес, 27 юли в здравната комисия в парламента. НЗОК,РЗОК,РЗИ ще правят внезапни проверки по плана му.\"Кръстя се на един Господ- спазването на Закона\", увери проф. Плочев. Че не тръгва на война с никого, успокои номинираният за шеф на НЗОК, но подчерта, че няма да толерира некадърност и корупция.Докато в сила влезе електронното здравеопазване, Плочев вижда необходимостта от паралелен достъп до медицинска помощ. Плановете на проф. Плочев са за специална генерична политика, отделно той обеща и прозрачно договаряне на отстъпките за лекарства.Оптимизацията на някои структури,също е сред плановете на Камен Плочев. Целесъобразността ще е водещият принцип в работата му, увери кандидата за шеф на здравната каса.Плочев се закани да не позволява административно произволие и планира да спре заседанията на НЗОК в нечий апартамент. Стана ясно още, че трябва да се спре подхода на \"малкото дете, което плаче и само иска пари\". \"Ще му дадеш, колкото му трябва\", подчерта Камен ПлочевНужда от засилен обществен контрол вижда кандидатът за високия пост в НЗОК. \"Лечебните заведения трябва да публикуват отчетите за харчовете си\", това и необходимостта от реформа, изтъкна проф. Плочев.Зравеопазването по закон е търговия, но здравето не е стока, а ценност, категоричен е Камен Плочев.\"Някой злоупотребява ли със здравето на хората\", пита той и заяви, че пари няма да се дават на \"играчи, които не могат да си правят сметката\".Законите трябва да се спразват, а не да се тълкуват. Здравноосигурителният фонд не е банкомат,каза още той. \"Плащаме за бутикова стока, а получаваме стандарт \"Илиянци\", недоволен е Плочев от качеството на лечението, което получават пациентите.", "date": "2017.07.26", "title": "Кръстя се на един Господ - закона, увери номинираният за шеф на НЗОК"}
{"url": "https://news.bg/comments/za-defitsita-na-demokratsiya-v-es.html", "text": "Всички държави-членки на Eвропейския съюз са единодушни, че в организацията има демократичен дефицит. Като същинска хидра, той е еднакво изразен, както в ляво, така и в дясно. Защо обаче да се връщаме отново към него, пита в свой материал френският вестник La Tribune.В действителност, връщането към темата е от съществено значение. Първо, защото демокрацията, както са казали гръцките философи, е преди всичко идеал, усъвършенстван процес. И второ, тъй като последиците от последните президентски избори в САЩ и волята на Франция да се постигне напредък в изграждането на Европа отварят прозорец към възможността тя да се развива и да върви напред.В тази връзка, как би трябвало да погледнем на европейската демокрация? Налице е причина за безпокойство.На първо място, по отношение на европейските институции доминира скептицизмът. Европейският парламент, чийто нарастващ авторитет би трябвало да предотврати демократичния дефицит, все още не е намерил мястото си във властовата игра между институциите. Може последните думи на президента Юнкер да са силни, но реалността си остава: Европейският парламент не е на необходимото ниво и човек се чуди защо модернизацията на еврозоната би миналa през създаването на специален Парламент.Съветът, от своя страна, остава господар на Европа. Що се отнася до демократичността, след като дълго време беше движен от френско-германския тандем, сега се счита, най-вероятно с преувеличение, за ръководен от Германия. И накрая, Комисията, която наскоро преполови мандата си, въпреки реформата Юнкер, в крайна сметка се е променила много малко.Технологична Европа работи по-добре от демократична ЕвропаAко разглеждаме Европейският съюз като едно цяло, се налага една констатация: Европа работи дотолкова добре, доколкото се ръководи в действията си от една техническа, а не политическа рационалност. Такъв е случаят с паричната политика, решавана от един орган - Европейската Централна Банка - където Малта тежи почти толкова, колкото Германия. Това е и случая с политиката на конкуренция, способна да принуди Apple да плати фискален данък в размер на 13 млрд. евро.Отвъд тези констатации, които показват до каква степен Европейският съюз има път за изминаване, ако иска да се превърне в истинско място за упражняване на демокрацията, ликвидирането на европейския демократичен дефицит трябва да започне дори в рамките на всяка държава-членка, по три начина.Първо е жизненоважно да се помни, че Европа е едно общо благо, една Res publica, в най-първия смисъл на този термин. Без общ европейски интерес не съществува европейско политическо пространство. През последните години видяхме европейския дух да ерозира под язвителните думи на една все по-предполагаема едностранчивост. В енергийния сектор решението на Германия без консултации да спре окончателно всичките си ядрени реактори до 2022 г., беше много тежък удар за всички, които пледираха за европейска енергийна политика.В областта на отбраната, отново като част от дневния ред, процъфтява непоследователността. Различни държави-членки се застъпват за една по-суверенна Европа, като същевременно, в ущърб на европейските авиоконструктори , изцяло се придържат към авиация, структурирана в съответствие с американския изтребител F35, замислен да унищожи всякакъв европейски суверенитет в тази област.Край на изкупителната жертва Европа, да възстановим отговорносттаСлед това е необходимо спешно да върнем Европа в точните й пропорции. Поддръжници и противници на Европа се заблуждават: повечето от нашите неуспехи се коренят в нашите недостатъци! Разликите в младежката безработица между Германия и Франция, между другото, го показват: Европа няма нищо общо! В тази връзка, ако Брекзит е преди всичко политическо решение, неговият най-известен ефект със сигурност ще бъде: Великобритания ще вземе отново съдбата си в собствени ръце, без брюкселски спасител, нито изкупителна жертва. За тези, които остават в съюза, европейската демокрация изисква задълженията на всеки да бъдат ясно идентифицирани и поети.И накрая, на използването на Европа за опортюнистични цели, като се акцентира върху недостатъците й, трябва да се сложи край. Новият президент на френката Република заяви, че \"Европа е подкопана от разпространението на бюрокрацията\". Критиката е точна, до степен да се споделя от комисията Юнкер, която превърна съсредоточаването си върху няколко теми в свой боен кон. Въпреки това, тази критика прикрива зле една друга реалност: навикът, придобит от държавите-членки, в името на гъвкавостта, позволена от Директивата - основен европейски стандарт - да добавят още норми към нормата, сега когато европейската демокрация е маскирана от повсеместна бюрокрация. Там отново примерите изобилстват. Повдигнат в общото политическо изявление на министър-председателя, проблемът с тютюна е един: трябваше ли на всяка цена да се усложнява и да се затяга директивата за тютюневите изделия през 2014г. по въпроса за неутралната опаковка, с впрочем негативни за момента резултати?Нашата колективна европейска съдба е в нашите ръце. Ние със сигурност имаме пред себе си една от последните големи възможности да направим така, че Европа да продължи да съществува политически, икономически и военно и през 21 век.", "date": "2017.07.26", "title": "За дефицита на демокрация в ЕС"}
{"url": "https://news.bg/politics/balgarskiyat-lichen-sastav-v-afganistan-se-uvelichava-s-50-dushi.html", "text": "Правителството прие изменение на Решението на Министерския съвет № 707 от 17 октомври 2014 г. за прекратяване участието на формирования и военнослужещи от въоръжените сили на България в операцията на Международните сили за поддържане на сигурността (ISAF) в Афганистан.Решението от 2014 година предвиждаше участието на до 110 военнослужещи с личното им въоръжение и екипировка и военна техника от въоръжените сили на България в мисията на НАТО за подготовка, съветване и подпомагане в Афганистан.С измененията на решението броят на участващия в мисията личен състав от страната ни ще нарасне с 50 души, съответно съставът на контингента ни да достигне до 160 военнослужещи.Промените се налагат заради усложнената военно-политическа обстановка в Афганистан, която наложи военните органи на НАТО да преразгледат състава на силите, участващи в мисията, и да отправят призив към държавите-участнички за увеличаване на приноса им.Към момента в района на мисията, където българските военнослужещи изпълняват задълженията си, се извършва реконструкция и разширяване на съоръженията. С ремонтните дейности постовете за охрана ще бъдат значително увеличени.Приносът на България към мисията на НАТО за подготовка, съветване и подпомагане в Афганистан \"Решителна подкрепа\" е израз на външната политика на страната ни и форма на изпълнение на съюзните ни ангажименти към Алианса, посочват от МС.", "date": "2017.07.26", "title": "Българският личен състав в Афганистан се увеличава с 50 души"}
{"url": "https://news.bg/economics/mzhg-se-obedinyava-s-biznesa-za-razvitieto-na-zemedelieto-i-selskite-rayoni.html", "text": "Заместник-министърът на земеделието, храните и горите Атанас Добрев заяви, че МЗХГ има желание за да работи заедно с бизнеса при обмяната на становища и опит в областта на развитието на земеделието, храните, горите и селските райони.Добрев се срещна с представители на Асоциацията на индустриалния капитал в България, между които беше и изпълнителният директор на асоциацията Добрин Иванов.В хода на срещата Иванов подчерта наличието на експертиза у колективните членове на асоциацията по темите, свързани с аграрното и горско развитие и очерта проблемните области, в АИКБ очаква сътрудничество от страна на институциите.Относно предстоящото стартиране на мярка 6.4. от страна на Националния съюз на малките и средни предприятия Добрев посочи, че към момента се прави анализ на опита от прилагането на досегашната Програма за развитие на селските райони и се включват по-модерни механизми. Новите механизми обхващали и комуникацията по Програмата, така че тя да стане още по-достъпна и атрактивна и за местните инициативни групи и малките фермери.На срещата се взе и решение да се проведе отделна среща с участието на заинтересовани страни от асоциацията по по-общата тема за визията за развитие на българските гори. Обсъди се и темата за предоставянето на напоителни съоръжения от страна на Националния съюз на водоползвателите, като се акцентира, че през последната година няма констатирани нарушения от тяхна страна.", "date": "2017.07.26", "title": "МЗХГ се обединява с бизнеса за развитието на земеделието и селските райони"}
{"url": "https://news.bg/world/poslanitsite-na-es-prieha-sanktsii-sreshtu-rusiya-po-kazusa-sas-simens.html", "text": "Посланиците на страните членки на ЕС съгласуваха въвеждане на санкции срещу Русия във връзка с казуса с доставените турбини на \"Сименс\" в Крим. Това съобщи дипломатически източник от ЕС пред ТАСС.Посланиците съгласуваха включване в \"черния\" списък за Русия четирима души и три компании заради скандала със \"Сименс\", каза източникът.Решението трябва да бъде одобрено от Съвета на ЕС, а след това да бъде публикувано в Официален вестник, за да влезе в сила.Ройтерс съобщи по-рано, че санкциите могат да засегнат представители на Министерството на енергетиката на Русия, а също така компаниите, свързани с транспортирането на турбините на полуострова.На 21 юли от \"Сименс\" обявиха, че спират бизнеса си с руски компании, след като няколко турбини за руски енергиен проект са били прехвърлени в Крим.", "date": "2017.07.26", "title": "Посланиците на ЕС приеха санкции срещу Русия по казуса със \"Сименс\""}
{"url": "https://news.bg/finance/otpuskat-17-4-mln-lv-za-uniformite-na-politsaite.html", "text": "Правителството прие отпускането на 17.4 млн. лв. за .След като депутатите приеха на второ четене с консенсус , днес правителството одобри допълнителните разходи по бюджета на Министерството на вътрешните работи за 2017 година.Така полицаите ще получат пари за дрехи за периода от края на 2011 до декември 2015 година. Одобрените средства възлизат в размер на 17 474 000 лв. С тези средства ще се изплати левовата равностойност на неосигуреното униформено облекло на държавните служители по Закона за Министерството на вътрешните работи, които са имали право на униформено облекло за периода 2011 - 2015 година, но не са получили средствата за закупуването му. на служителите в системата на МВР беше част от причините за протестите на полицаите в страната.Припомняме, полицаите протестираха  5 юли пред парламента в София. На 18 юли те показаха недоволството си под прозорците на сградата на МВР в София.Протестът от 18 юли беше първият от серията регионални протести на полицаите. На 20 юли на протест излязоха полицаите във , а вчера, 25 юли протестираха и колегите им в .Припомняме и че вчера се проведе извънредно заседание на Съвета за социално партньорство, свикано от министъра на вътрешните работи Валентин Радев. В хода на заседанието ръководството на МВР обсъди със синдикатите как да бъдат разпределени 10-те милиона лева за допълнителни възнаграждения в системата на МВР. Очаква се сумите за първия отчетен период да бъдат изплатени през август.", "date": "2017.07.26", "title": "Отпускат 17.4 млн. лв. за униформите на полицаите"}
{"url": "https://news.bg/world/bezhantsite-iskat-ubezhishte-v-stranata-priemnik-postanovi-sadat-na-es.html", "text": "Върховният съд на ЕС постанови бежанците да търсят убежище в първата страна, в която се намират - това да важи и в изключителни обстоятелства, съобщава BBC.Случаят, който беше вкаран в съда от Австрия и Словения, може да засегне бъдещето на няколко стотин души, пристигнали по време на мигрантската криза през 2015 - 2016 г.Решението на съда засяга две афганистански семейства и един сириец, подали молба за убежище след напускане на Хърватия.Съдът смята, че Хърватия е отговорна да решава техните случаи, а не Австрия, където впоследствие са пристигнали.Мигрантската криза се разви през лятото на 2015 г., когато един милион мигранти и бежанци преминаваха през Западните Балкани.Според така наречения регламент от Дъблин бежанците обикновено трябва да търсят убежище в първата държава от Европейския Съюз, която достигнат.Германия обаче прекрати регламента от Дъблин за сирийските бежанци, като спря депортирането им в страните, в които са пристигнали.От август 2015 г. стотици мигранти пристигат в Австрия всекидневно, първоначално през Унгария и по-късно и през Словения.Много от тях искат да пътуват до Германия, но около 90 000 са подали молба за убежище в Австрия, което се равнява на около 1% от населението на държавата.", "date": "2017.07.26", "title": "Бежанците искат убежище в страната приемник, постанови Съдът на ЕС"}
{"url": "https://news.bg/regions/katastrofa-zatvori-platnoto-v-posoka-kulata-na-am-struma.html", "text": "Пътнотранспортно произшествие ограничи движението по АМ \"Струма\".Движението временно беше ограничено в района на 155-и километър от АМ \"Струма\", в посока Кулата.Към 18.55 часа преминаването е било възстановено, информира Агенция \"Пътна инфраструктура\". Трафикът в района на катастрофата се осъществяваше през отбивка на близката бензиностанция.", "date": "2017.07.26", "title": "Катастрофа затвори платното в посока Кулата на АМ \"Струма\""}
{"url": "https://news.bg/politics/pavlova-mobilizira-studenti-da-pomagat-za-predsedatelstvoto.html", "text": "\"Разчитаме на вашето активно участие при обсъжданията на приоритетите на Българското председателство на Съвета на ЕС и за осигуряването на доброволци\" - заяви министърът за Българското председателство на Съвета на ЕС Лиляна Павлова на среща с ректорите на университетите у нас и с представители на студентите.Срещата се проведе в Министерския съвет. Министър Павлова запозна ректори и студентите с подготовката на Българското председателство и обясни, че пред нас ще има предизвикателства, заради обичайната практика в първото полугодие председателствата да провеждат повече заседания.Чак през декември ще бъде окончателно финализиран календарът на председателството, допълни Павлова. Към момента се планира в България да се проведат над 200 събития, от които 32 на много високо ниво. Срещите в Брюксел са над 1500.Първоначалната идея за общата среща била да се акумулират идеи как да се привлекат младите хора към българското председателство и активно да участват във всичките му форми, посочи министър Павлова.Павлова заяви, че има планове младежите да бъдат поканени да се включат като доброволци за председателството.\"В рамките на председателството ще ни посетят много лидери и еврокомисари\" - посочи още министърът за Българското председателство.Някой от тях били потвърдили, че биха изнесли публични лекции, което би било изключително полезно за студентите и академичната общност.По време на срещата стана ясно, че може да се организира онлайн връзка между сайта на председателството и тези на университетите, която да се ползва за предаването на лекции на известните европейски гости.Представители на студентите заявиха, че екипът на председателството може да разчита на тях за реализацията на младежките политики, за доброволчеството.", "date": "2017.07.26", "title": "Павлова мобилизира студенти да помагат за председателството"}
{"url": "https://news.bg/crime/30-000-lv-globa-za-vets-a-zamarsil-reka-botunya.html", "text": "Административният съд във Враца постанови глоба от 30 000 лв. за ВЕЦ-а, замърсил река Ботуня през месец септември миналата година.Припомняме, през месец септември 2016 година , причинявайки измирането на голямо количество риба и замърсяването на речното корито с тиня. Тогава се установи, че МВЕЦ \"Луна\" е изпуснал в реката голямо количество тиня при отваряне на шлюзовете с цел прочистване на отлаганията.Тогавашният министър на околната среда и водите Ивелина Василева заяви, че дружеството, стопанисващо централата, ще бъде глобено с 500 хил. лв. По-късно започна и процедура по  на водно-електрическа централа \"Луна\".През месец март тази година Районният съд във Враца отмени санкцията от 500 000 лв. Регионалната инспекция по околната среда и водите в областния град обаче обжалва решението, но Административният съд във Враца реши, че глобата трябва да бъде отменена.След като отчете факта, че налагането на максималната санкция не е обосновано, Административният съд във Враца постанови глоба в размер на 30 000 лв. спрямо ВЕЦ-а \"Луна\". Съдът отчете и факта, че дружеството, стопанисващо централата е почистило терена след инцидента, съобщи Нова телевизия.Решението на е окончателно и не подлежи на обжалване.", "date": "2017.07.26", "title": "30 000 лв. глоба за ВЕЦ-а, замърсил река Ботуня"}
{"url": "https://news.bg/politics/tomislav-donchev-zamesen-v-ndk-geyt-spored-signal-v-prokuraturata.html", "text": "В прокуратурата е получен сигнал, че вицепремиерът Томислав Дончев също е отговорен за неправомерно използваните милиони за Българското председателство на Съвета на ЕС от бившия изпълнителен директор на НДК Мирослав Боршош, съобщава БНР. Адресираният до главния прокурор сигнал е дело на граждани и е подписан от Никола Митев. Сезирането на прокуратурата се е случило вчера, 25 юли.Не упражняването на контрол, когато Дончев е бил принципал на НДК, е сред нарушенията, които визират подалите сигнала. Освен, че сегашният вицепремиер не е контролирал целево отпуснатите за председателството 17 милиона лева, той извършил нарушения и с други дейности.В сигнала се цитират прессъобщения на прокуратурата по случая, публикации в сайтове и разширени репортажи от заседанията на временната парламентарна комисия за НДК. Посочен бил и цитат на Дончев, че сам носи своята отговорност. Това било определено от гражданите като своеобразно самопризнание, че той е неглижирал умишлено финансовите нередностиИсканията в подадения до прокуратурата сигнал били да се образува досъдебно производство, в което да се прецени дали Томислав Дончев да бъде привлечен също като обвиняем. ", "date": "2017.07.26", "title": "Томислав Дончев замесен в \"НДК гейт\", според сигнал в прокуратурата"}
{"url": "https://news.bg/world/visshiyat-sad-v-belgrad-ne-mozhe-da-se-proiznese-otnosno-ekstradatsiyata-na-tsvetan-vasilev.html", "text": "Висшият съд в Белград се обяви за некомпетентен да вземе решение относно молбата на България за екстрадирането на Цветан Василев, съобщи БНР.Според говорителя на Висшия съд в Белград това решение е било взето на 10 юли, понеделник. Решението може и да се обжалва в Апелативния съд. След като решението влезе в сила, документацията по делото ще се предаде на Специалния отдел на компетентния по случая Висш съд в Белград.Припомняме, през месец април тази година  и нареди на Висшия съд да повтори процедурата за изясняването на предпоставките за това Василев да бъде предаден на българските власти и правосъдие.Василев се предаде на властите в Сърбия през 2014 година. Тогава Съдът в Белград реши срещу него да не се налага мярка \"задържане под стража\". Вместо това Василев трябваше да не напуска адреса си, на който беше регистриран в страната.", "date": "2017.07.26", "title": "Висшият съд в Белград не може да се произнесе относно екстрадацията на Цветан Василев"}
{"url": "https://news.bg/bulgaria/vanshno-ministerstvo-publikuva-dogovora-za-dobrosasedstvo-s-makedoniya.html", "text": "Външно министерство публикува договора за добросъседство с Македония. Едно от основните изисквания е до 3 месеца след влизането му в сила трябва да бъде създадена комисия, която да разглежда историческите и образователни въпроси.София ще помага на Скопие за интеграцията в ЕС. За целта двете балкански страни се ангажират да си сътрудничат в ООН, ОССЕ и Съвета на Европа...", "date": "2017.07.26", "title": "Външно министерство публикува договора за добросъседство с Македония"}
{"url": "https://news.bg/world/tramp-zabrani-na-transseksualni-da-sluzhat-v-armiyata.html", "text": "Президентът на САЩ Доналд Тръмп забрани на транссексуални да служат в армията на страната, съобщават световни агенции.Тръмп използва профила си в \"Туитър\", за да обяви новината.Той написа, че по никакъв начин правителството на САЩ няма да позволи на транссексуални да служат в армията на САЩ.Нашата армия трябва да се съсредоточи върху решителни и съкрушителни победи и не може да бъде обременявана с огромни медицински разходи и препятствия, които трансполовите ще доведат със себе си във въоръжените сили, поясни американският лидер.Милиардерът уточни, че решението е взето след консултации с генералите си и с военни експерти.Така държавният глава спира политика, приета при администрацията на президента Барак Обама.", "date": "2017.07.26", "title": "Тръмп забрани на транссексуални да служат в армията "}
{"url": "https://news.bg/world/natiskat-nad-venetsuela-se-zasilva.html", "text": "Натискът над Венецуела се засилва, предаде АП. В поредна стъпка при разрешаване на политическата криза в латиноамериканската страна САЩ и още 12 държави от региона призоваваха Николас Мадуро да не провежда нови избори.Апелът беше отправен на фона на задълбочаващата се политическа криза във Венецуела и протестите на опозицията срещу левичарското управление.От своя страна Николас Мадуро иска да свика вот за Учредително събрание, което да промени конституцията.Опозицията го обвинява, че иска да бетонира своето разклатено управление, а Мадуро посочва, че това е изходът от политическата безпътица.", "date": "2017.07.26", "title": "Натискът над Венецуела се засилва"}
{"url": "https://news.bg/regions/dazhd-i-gradushka-v-shumen.html", "text": "Няма сигнали за бедстващи хора в Шумен. Два са получените сигнали за наводнения в къщи в града. Екипи на РСПБЗН- Шумен работят поетапно за отстраняване на сигналите. Това съобщиха от полицията в Шумен.Над 50 сигнала за получени за паднали дървета в кв. Боян Българанов, в района на МБАЛ- Шумен, за скъсани кабели, за паднали дървета върху автомобили, ламарини, непроходими и наводнени улици в целия град.Преди минути е получен сигнал за скъсани жици в село Царев брод , селото е без ток в момента. Проверяват се сигнали за закъсали автомобили в града.Екипи на Районна служба Пожарна безопасност и защита на населението - Шумен отработват получените сигнали. В РДПБЗН са получени съобщения за наводнени мази в жилища в града. Със заповед на кмета на Община Шумен на терен са дежурни екипи, които работят по почистването на пътните артерии и съдействат при почистване на паднали дървета и клони.Призоваваме водачите на автомобили да шофират изключително внимателно. Ако не е наложително пътуването им да изчакат да се нормализира пътната обстановка.", "date": "2017.07.26", "title": "Дъжд и градушка в Шумен"}
{"url": "https://news.bg/world/merkel-hvarli-armiyata-sreshtu-navodneniyata.html", "text": "Канцлерът на Германия Ангела Меркел хвърли армията срещу наводненията, предаде ДПА. Според премиера срещу природното бедствие ще действат формирования от Бундесвера и Федералната агенция за техническа помощ.Най-тежко е положението в района на град Гослар в планината Харц, където бе обявено извънредно положение и се наложи евакуация на хора. Наводнения има в провинциите Долна Саксония, Саксония-Анхалт и Тюрингия.През последните дни проливни дъждове наводниха Германия.", "date": "2017.07.26", "title": "Меркел хвърли армията срещу наводненията"}
{"url": "https://news.bg/bulgaria/kilometrichna-opashka-na-gkpp-kapitan-andreevo.html", "text": "Километрични задръствания има на пункта ,,Капитан Андреево\", съобщи БНТ.На границата няма осигурени елементарни условия като тоалетна и вода за чакащите. От Гранична полиция заявиха за БНТ, че на пункта опашката е с дължина 5 км. на изход от България и тя е от ТИР-ове.В момента на \"Капитан Андреево\" работят седем гишета и няма забавяне при обработката на документите при леките коли, допълват още от МВР.", "date": "2017.07.26", "title": "Километрична опашка на ГКПП \"Капитан Андреево\""}
{"url": "https://news.bg/world/polsha-zakleymi-shantazha-na-es.html", "text": "Управляващата партия на Полша осъди заплахите с \"изнудване\" на ЕС за отнемане правото на глас на Варшава в Съвета на ЕС, ако приеме спорната съдебна реформа, информира АФП.По-рано днес Европейската комисия заплаши Полша, ако не спре промените в съдебната власт.\"\", обяви говорител на правителството пред полската новинарска агенция PAP.", "date": "2017.07.26", "title": "Полша заклейми \"шантажа\" на ЕС"}
{"url": "https://news.bg/world/i-albaniya-razchita-na-balgariya-za-evropeyskoto-si-badeshte.html", "text": "\"Разчитаме много на вас и оценяваме усилията на България за разширяването на Европейския съюз в . Искаме да си напишем домашното по най-добрия начин.\" Това заяви президентът на Албания Илир Мета по време на среща с министъра на външните работи Екатерина Захариева.На срещата Захариева посочи, че отношенията между България и Албания са отлични, а политическият диалог се води на всички нива. По думите ѝ държавниците трябва да работят за увеличаване и на икономическите връзки между двете страни.Според Захариева в рамките на 2 години ЕС ще бъде председателстван от 4 държави, които подкрепят разширяването в посока Западните Балкани - България, Австрия, Естония и Румъния. По думите ѝ това е голям шанс за страните от региона.Критериите, който трябва Албания да покрие, по пътя към ЕС са свързани главно с върховенството на закона, административната реформа, борбата с организираната престъпност и правата на човека в страната. В този контекст външният ни министър постави и въпроса за признаването на българското малцинство в Албания.Българското малцинство не е споменато в проектозакона на правителството, който предстои да бъде внесен в парламента, въпреки резолюцията на Европейския парламент, призоваваща това да стане. \"Имаме обща история и мислим, че нашето малцинство може да бъде мост между двете ни държави\", каза Захариева.По този въпрос президентът Илир Мета посочи, че ще проследи законопоекта. Той добави, че \"никой не може да бъде дискредитиран в Албания и да му се пречи да се самоопредели като българин\".", "date": "2017.07.26", "title": "И Албания разчита на България за европейското си бъдеще"}
{"url": "https://news.bg/education/mon-vavezhda-distantsionno-obuchenie-po-balgarski-ezik-v-chuzhbina.html", "text": "Министерството на образованието и науката работи за въвеждане на дистанционно обучение по български език и литература, за да може повече деца от различни краища на света да го научат.Това заяви министърът на образованието и науката Красимир Вълчев в обръщението си към Асоциацията на българските училища в чужбина (АБУЧ), която празнува 10-годишен юбилей.\"Днес имаме над 300 училища по света, в които на 3 март, 24 май и 15 септември се чува българският химн. Гласът на българските деца е доказателство за вашата успешна работа\", каза Вълчев. Дистанционното обучение ще е възможност за онези деца и ученици, където няма голяма българска общност и училище, също да усвоят езика.\"Все по-голяма част от българите ще живеят зад граница и ще се увеличават. Все повече хора ще искат да се върнат обратно в България и да знаят български език. Това поставя предизвикателства пред нас да развиваме политиката\", посочи министърът.За неделните училища вече има адаптирани учебни програми по български език и литература, разработени съвместно с АБУЧ и СУ \"Св. Климент Охридски\". Те са в съответствие с държавните образователни стандарти и синхронизирани с общата европейска езикова рамка. Красимир Вълчев съобщи, че предстои утвърждаване и на нови програми по история и география на България за училищата в чужбина.Вълчев изрази подкрепа за усилията за признаване на българския език като матуритетен, особено в страните, където имаме големи диаспори.\"Готови сме да работим с другите страни, да подкрепим и да инициираме в координация с останалите институции национална кампания за превръщането на българския език в матуритетен. Радвам се, че имаме партньорство с всички институции - това е гаранция за по-нататъшното развитие на образователната политика\", заяви министър Вълчев.Той посочи, че започналата през 2008 година политика на подкрепа на неделните училища от държавните институции трябва да продължи с увеличаване на бюджета и финансирането всяка година. От есента ще отворят врати 44 нови училища.Благодарение на учителите в българските училища зад граница 24 часа в денонощието на всички континенти в 40 държави от новата учебна година 13 334 деца ще учат български език, посочи зам.-министърът на образованието и науката Деница Сачева.Тя отличи с грамоти на МОН \"Неофит Рилски\" учители от образователните институции в чужбина. МОН даде и на всяко училище специални плакати с всички български гербове и химни.Специален плакет за Асоциацията получи от министъра на образованието Ирина Владикова, директор на българското училище \"Св.св. Кирил и Методий\" във Виена и председател на Асоциацията на българските училища в чужбина.", "date": "2017.07.26", "title": "МОН въвежда дистанционно обучение по български език в чужбина"}
{"url": "https://news.bg/world/fed-ne-vdigna-lihvata-v-sasht.html", "text": "Федералният резерв на САЩ (ФЕД) запази основната лихва в нивата 1%-1,25%. Това става ясно от съобщение на страницата на ФЕД.През юни регулаторът вдигна лихвата до 1-1,25%.През последните дни вървяха спекулации, че ще има ново движение на лихвата през 2017 г.Все пак анкетата на Блумбърг показа, че 93-ма от запитаните икономисти са прогнозирали запазване на лихвата.След като седем години лихвеният процент бе на рекордно ниско почти нулево равнище, централната банка го повиши леко общо четири пъти.Дори и сегашното равнище остава исторически ниско - в диапазона от 1% до 1,25 %.", "date": "2017.07.26", "title": "ФЕД не вдигна лихвата в САЩ"}
{"url": "https://news.bg/world/ot-2040-g-velikobritaniya-zabranyava-dizelovite-i-benzinovi-dvigateli.html", "text": "Πpoдaжбите нa нoви aвтoмoбили c дизeлoви или бeнзинoви двигaтeли щe бъдат зaбpaнeни във Beлиĸoбpитaния oт 2040 г. в oпит cтpaнaтa дa нaмaли зaмъpcявaнeтo нa въздyxa, информира БиБиСи, цитирани от Money.bg.Oчaĸвa ce днec ĸaбинeтът дa пpeдcтaви и фoнд oт 255 милиoнa пayндa, c ĸoйтo oбщинитe щe ce бopят cъc зaмъpcявaнeтo oт дизeлoвитe двигaтeли. Toй e чacт oт пaĸeт oт 3 милиapдa пayндa, нacoчeн ĸъм пoдoбpявaнeтo нa ĸaчecтвoтo нa aтмocфepния въздyx.Ocтaнaлитe мepĸи, ĸoитo ce oчaĸвa влacтитe дa пpeдпpиeмaт, вĸлючвaт пpoмянaтa нa aвтoбycитe и ocтaнaлия вид oбщecтвeн тpaнcпopт, зa дa cтaнe тoй пo-чиcт, пpoмянa нa тpaфиĸa, пpeмaxвaнe нa изĸycтвeнитe нepaвнocти, пo-извecтни ĸaтo \"пoлeгнaли пoлицaи\" и пpoмянa нa cвeтoфapитe.Πo-paнo тoзи мeceц фpeнcĸият пpeзидeнт Eмaнюeл Maĸpoн cъщo oбяви плaн зa cпиpaнe нa пpoдaжбитe нa aвтoмoбили c ĸoнвeнциoнaлни двигaтeли oт 2040 г., a имeннo oт тoгaвa вcичĸи мoдeли нa Vоlvо щe бъдaт eлeĸтpичecĸи.", "date": "2017.07.26", "title": "От 2040 г. Великобритания забранява дизеловите и бензинови двигатели"}
{"url": "https://news.bg/politics/stopanskata-kamara-podkrepya-promenite-v-zakona-za-mestnite-danatsi-i-taksi.html", "text": "Българската стопанска камара (БСК) подкрепя измененията по Закона за местните данъци и такси, внесен на 14 юли, петък, 2017 година.В отворено писмо ръководството на БСК подкрепя възприетият подход относно промяната при определяне на дължимата такса битови отпадъци и прилагане на принципа \"замърсителят плаща\". Стопанската камара подкрепя и определянето на таксата като цена на услугите за събиране и транспортиране и третиране на битовите отпадъци. От БСК подчертават и изразената подкрепа за обсъждането на законопроекта в Националния съвет за тристранно сътрудничество на становището на работодателските организации, членуващи в Асоциацията на организациите на българските работодатели.В допълнение БСК предлагат и някои промени в Закона за изменение и допълнение на Закона за местните данъци и такси.БСК предлага да отпадне възможността разгънатата застроена и/или незастроена площ на недвижимия имот да бъде прилагана като основа за определяне на таксата за поддържане на чистотата на териториите за обществено ползване в населените места и селищни образувания в общината. Слонската камара предлага и в ал. 13, чл. 67, да се добави изискването, декларациите да бъдат подавани от задължените лица по чл. 64.Според БСК чрез масовото и реално въвеждане на изискванията за разделно събиране на отпадъците, количеството на битовите отпадъци ще намалява, а това ще се отрази и на намаляването на дължимите такси за битови отпадъци. По този начин ще се намали и размера на събираните такси от физическите лица.Промените в ЗМДТ трябва и да предполага прозрачност и сравнимост както при формирането на таксата, така и при разходването на средствата в процеса на предоставяне на услугата. Новите наредби ще доведат и до по-добро и ефективно разделно събиране, до по-активно ангажиране на органите за общинско самоуправление, както и до повишаване на ефективността на контрола.", "date": "2017.07.26", "title": "Стопанската камара подкрепя промените в Закона за местните данъци и такси"}
{"url": "https://news.bg/world/bryuksel-zaplashi-polsha-s-yadrenata-optsiya.html", "text": "Европейският съюз \"незабавно\" ще прибегне към \"ядрената опция\" - отнемане правото на глас на Полша в Европейския съвет, ако страната прокара спорната съдебна реформа.Това предупреди вицепрезидентът на Европейската комисия Франс Тимерманс, цитиран от Ройтерс и АФП.\"\", подчерта Тимерманс, имайки предвид европейски закон за спазване на върховенството на закона.Според Брюксел съдебната реформа подкопава независимостта на съдиите и съответно договорите на ЕС.Комисията изпрати нова препоръка на Полша като част от отделна процедура за наблюдение спазването на върховенството на закона за разрешаване на няколко други проблема, които са поставени под въпрос от ЕК от началото на 2016 г. Брюксел даде един месен на Варшава да отговори.\"\", подчерта президентът на комисията Жан-Клюд Юнкер в съобщение.\"ЕС следователно не може да приеме система, която позволява освобождаване на съдиите по всяко време\", добави той.\"\", предупреди Юнкер. Това означава, че Брюксел може да отнеме правото на глас на Варшава в Европейския съвет.Вчера полският президент Анджей Дуда се подписа под законопроект, приет от управляващата партия \"Право и справедливост\", който дава право на министъра на правосъдието да наема или уволнява ръководителите на общите съдилища.В понеделник протестиращи поискаха Дуда да не се подписва под законопроекта, след като той обяви, че ще наложи вето върху останалите два от три законопроекта за съдебна реформа, прокарани от парламента.Дуда спря законопроекта за Върховния съд и проектозакона за Националния съвет за магистратурата.През последните дни хиляди поляци организираха ежедневни демонстрации срещу правителството.", "date": "2017.07.26", "title": "Брюксел заплаши Полша с \"ядрената опция\""}
{"url": "https://news.bg/politics/izpalnyavame-preporakite-na-ek-za-predpriemachestvo-v-obrazovanieto.html", "text": "През изминалата година са изпълнени 18 от общо 32 мерки, включени в През 2016 година най-голям напредък се наблюдава по отношение на препоръките в областта \"Образование и обучение в предприемачество в подкрепа на растежа и създаването на нови предприятия\". В тази област са реализирани 12 мерки.Това стана ясно, след като правителството одобри Отчетът за изпълнението на Плана за действие \"Предприемачество 2020 - България\" за 2016 година. С реализирането на тези мерки България започва да изпълнява една от основните препоръки на Европейската комисия към страните членки, предвиждаща застъпване на основното умение \"предприемачество\" в учебните програми в началното, средното, професионалното и висшето образование.\"Предприемачество 2020 - България\" е разработен в съответствие с препоръките на приетия от Европейската комисия План за действие \"Предприемачество 2020 - Възраждане на предприемаческия дух в Европа\".", "date": "2017.07.26", "title": "Изпълняваме препоръките на ЕК за предприемачество в образованието"}
{"url": "https://news.bg/world/ek-predprie-protsedura-sreshtu-chehiya-ungariya-i-polsha-zaradi-migrantite.html", "text": "Европейската комисия задейства официална процедура срещу Чехия, Унгария и Полша заради нежеланието им да приемат мигранти от други държави членки на ЕС, информира Ройтерс.Припомняме, по-рано днес съветник на топ съда на ЕС заяви, че случаят, свързан със Словакия и Унгария, които оспорват задължителните квоти на Европейската комисия за разселване на бежанци в общността, трябва да бъде прекратен.Двете държави, подкрепяни от Полша, твърдят, че схемата от 2015 г. за разселване на бежанци е незаконна. Програмата има за цел облекчаване на Гърция и Италия, които са най-засегнати от имигрантската криза.\"\", отбеляза Европейската комисия.Комисията изпрати официално искане до тези държави да изпълнят правилата на ЕС. Те имат един месец да отговорят.Ако ЕК не бъде удовлетворена от отговорите, може да изправи трите страни пред съда.", "date": "2017.07.26", "title": "ЕК предприе процедура срещу Чехия, Унгария и Полша заради мигрантите"}
{"url": "https://news.bg/politics/pravitelstvoto-odobri-dogovora-s-republika-makedoniya.html", "text": "Подписването на Договора за приятелство, добросъседство и сътрудничество с Република Македония е израз на желанието на България да изгради модерни добросъседски отношения, основани на европейските ценности. Това заяви министър-председателят Бойко Борисов по време на днешното правителствено заседание.\"Коалиционните ни партньори и двете партии са го гледали и са дали положително становище\", допълва Борисов.Той отбеляза, че в продължение на години няколко български правителства от целия политически спектър са били ангажирани в преговорите, отстоявайки българския национален интерес.Припомняме, че на заседание вчера правителството на Македония одобри доклада за състоялите се преговори и съгласувания текст на Договора за приятелство, добросъседство и сътрудничество между Република Македония и Република България, съобщава Македонската информационна агенция.\"Очакваме след подписването да се предприемат реални действия от страна на властите в Република Македония за прекратяване на антибългарската пропаганда, езика на омразата и отказ от претенции към Република България\", коментира Борисов.Според Борисов посещението на министър-председателя на Република Македония Зоран  в отношенията със съседите. \"Европейският съюз оцени договора като първа стъпка и ново начало за развитие на европейската перспектива на Република Македония\", допълни премиерът.Министър-председателят Бойко Борисов отбеляза още, че с подписването на договора ще бъде отворена нова страница в отношенията между двете страни и ще се установят отношения на сърдечни приятелства.В рамките на заседанието министър Ивайло Московски представя и друг документ, който ще даде възможност да се предприемат конкретни действия по доизграждането на железопътната връзка между България и Македония.", "date": "2017.07.26", "title": "Правителството одобри договора с Република Македония"}
{"url": "https://news.bg/politics/nfsb-gotovi-da-izklyuchat-patriotkata-zamesena-v-trafik-na-migranti.html", "text": "От Националния фронт за спасение на България са  готови да изключат патриота Анелия Велева, която се оказа замесена в трафик на мигранти. Тя ще бъде наказана и изключена от НФСБ.Според заместник-председателят на НФСБ Борис Ячев, ако се окаже, че тя наистина е замесена, ще бъде изключена от партията.Оставяме прокуратурата и следствените органи да си свършат работата, лаконичен бе той. В момента, в който имаме информация ще предприемем адекватни мерки, увери още Ячев.Той изтъкна, че \"Обединени патриоти\" са категорични и последователни вносители на всякакви ограничения, свързани с трафик на мигранти.", "date": "2017.07.26", "title": "НФСБ готови да изключат патриотката, замесена в трафик на мигранти"}
{"url": "https://news.bg/crime/prokuraturata-v-plovdiv-poiska-postoyanen-arest-spryamo-6-kanaldzhii.html", "text": "Районната прокуратура в Пловдив внесе в съда искане за постоянното задържане на 6 души, привлечени като обвиняеми за подпомагане на чужденци да преминат незаконно през страната с цел имотна облага.По случая е установено, че на 22 юли в района на 132-и километър от АМ \"Тракия\" и в близост до град Пловдив полицията е заловила двама от обвиняемите, които шофирали два леки автомобила.В едната кола обвиняемият превозвал петима чужденци - трима сирийски граждани и двама иракчани, които нямали разрешително за пребиваване в България.Непосредствено след това органите на реда спрели за проверка и втория автомобил. В него се намирали други трима от обвиняемите. Те осигурявали безпрепятственото преминаване на автомобилите, които превозвали чужденците.Впоследствие, в района на село Войводиново, област Пловдив, е бил спрян за проверка и друг лек автомобил, с който се придвижвал и последния участник в групата.Работата по случая продължава. Предстои да се огледат иззетите мобилни телефони и намерените съществени доказателства при претърсването на автомобилите.", "date": "2017.07.26", "title": "Прокуратурата в Пловдив поиска постоянен арест спрямо 6 каналджии"}
{"url": "https://news.bg/society/denitsa-zlateva-na-razpit-za-ndk-pred-antikoruptsiya.html", "text": "Близо един час бившият вицепремиер по подготовката на председателството на Съвета на ЕС Деница Златев беше на разпит пред звеното \"Антикорупция\", съобщава БНТ. Златева дава обяснения в качеството си на свидетел по повод разследването на бившия директор на НДК Мирослав Боршош.Всиеки е невинен до доказване на противното, коментира скандала с отклонените пари за ремонт на НДК Златева.От думите й става ясно, че тя е получила писмо със сметките на НДК към края на мандата си. Към 31 март сумата била над 8 млн. лв.Златева обясни, че не трябва да се очаква от един принципал да знае всички разплащания на едно търговско дружество. Тя изтъкна, че затова има изпълнителен и финансов директор.Бившият вицепремиер по подготовката на председателството на Съвета на ЕС знаела, че има одобрени дейности, съгласно доклад на междуведомствената работна група и че има три спечелени обществени поръчки.Златева призова, всички да оставим следствието да си свърши работата.", "date": "2017.07.26", "title": "Деница Златева на разпит за НДК пред \"Антикорупция\""}
{"url": "https://news.bg/world/makedonskoto-pravitelstvo-odobri-teksta-na-dogovora-za-priyatelstvo-s-balgariya.html", "text": "На заседание вчера правителството на Македония одобри доклада за състоялите се преговори и съгласувания текст на Договора за приятелство, добросъседство и сътрудничество между Република Македония и Република България, съобщава Македонската информационна агенция.В прессъобщение на правителството се казва, че премиерът Зоран Заев е получил правомощия да подпише договора.Договорът се очаква да бъде подписан на 2 август.", "date": "2017.07.26", "title": "Македонското правителство одобри текста на договора за приятелство с България"}
{"url": "https://news.bg/world/premierat-na-ispaniya-otreche-pred-sada-da-e-zamesen-v-koruptsiya.html", "text": "Испанският премиер Мариано Рахой отрича да е запознат с незаконна финансова схема в консервативната му Народна партия и изтъкна, че не е вземал незаконно пари, информира Ройтерс.Рахой се яви пред съда, за да свидетелства по дело за корупция.Той е първият действащ премиер на Испания, който се явява в съда като свидетел. Случаят е свързан със схема, в която компании са правили дарения на бивши депутати на партията и на чиновници в замяна на поръчки.Запитан от съда дали знае да е имало незаконна финансова схема за предизборни кампании в партията и дарения от анонимни донори, Рахой отговори отрицателно.\"\", добави той.Пред съдебната зала в покрайнините на Мадрид бяха организирани и протести, информира АФП.Двама бивши премиери - Фелипе Гонзалес и бившият лидер на социалистите Адолфо Суарес, управляващи по време на прехода на страната към демокрация, се явиха пред съда по отделни случаи, но тогава не управляваха страната.62-годишният Рахой настояваше да свидетелства с видеовръзка, но съдът постанови, че той лично трябва да се яви.", "date": "2017.07.26", "title": "Премиерът на Испания отрече пред съда да е замесен в корупция"}
{"url": "https://news.bg/world/talibanite-ubiha-30-voynitsi-pri-ataka-sreshtu-voenna-baza.html", "text": "Талибаните са убили 30 войници при атака във военна база в южната провинция Кандахар, обяви говорител на армията, цитиран от Ройтерс.Тежки боеве се водят в Афганистан. Седик Еса, говорител на 205-ти корпус в Кандахар, поясни, че тази нощ талибаните са атакували базата в квартал на северния град Кандахар и са я превзели, а също така са иззели оръжия и автомобили.В резултат на боевете 30 войници са убити, а други са ранени, добави представителят.Обаче командирът на корпуса генерал Имам Назар оспори информацията за броя на загиналите и подчерта, че е пристигнало подкрепление и екстремистите са изтласкани.Атаката идва на фона на ожесточените боеве в страната, което показва, че ситуацията със сигурността се влошава.Само през първите 10 месеца на миналата година 6 785 войници и полицаи са убити.", "date": "2017.07.26", "title": "Талибаните убиха 30 войници при атака срещу военна база"}
{"url": "https://news.bg/world/frantsiya-i-germaniya-sashto-skochiha-sreshtu-antiruskite-sanktsii-na-sasht.html", "text": "Германия обяви, че е неприемливо, ако САЩ използват подготвяните нови санкции срещу Русия като инструмент за прокарване на икономическите си интереси. Берлин призова за по-тясно координиране на санкциите между Европа и Вашингтон, информира Ройтерс.Припомняме, вчера вечерта Камарата на представителите на САЩ гласува законопроект за налагане на нови санкции на Северна Корея, Русия и Иран.Говорител на външното министерство на Германия обяви, че Берлин иска да работи със САЩ по санкциите, които според представителя не е длъжно да бъдат приемани, но \"не може да приеме\" практики за прокарване на икономическа политика под маската на санкции.В същото време германска асоциация на индустрията предупреди, че рестриктивните мерки могат да заплашат енергийната сигурност на Германия и изглежда са в полза на американски фирми.Франция също не пропусна да атакува Вашингтон.Външното министерство на Франция обяви, че санкциите са незаконни, тъй като са в нарушение на международното право заради екстериториалния си обхват.Според ведомството френските и европейски закони ще трябва да бъдат променени в отговор на това и че ще е необходима дискусия в ЕС, защото санкциите ще засегнат европейските граждани и фирми.Междувременно Кремъл обяви, че предложените санкции са изключително неприятелски и лоша новина за американско-руските отношения.Говорителят Дмитрий Песков поясни, че държавният глава Владимир Путин определено ще предприеме ответни мерки.", "date": "2017.07.26", "title": "Франция и Германия също скочиха срещу антируските санкции на САЩ"}
{"url": "https://news.bg/world/ucheniyata-ni-s-kitay-v-baltiysko-more-ne-sa-zaplaha-uveryava-moskva.html", "text": "Русия обяви, че провежданите с ВМС на Китай военни игри в Балтийско море, което се превърна в зона на напрежение между Москва и Запада, не представляват заплаха за никого, информира Ройтерс.Ученията, започнали във вторник, показват колко тясно Русия и Китай си сътрудничат във военната област и ще бъдат разглеждани като показване на сила от Москва в района, където натовски и руски самолети често се засичат.\"\", каза руският вицеадмирал Александър Федотенков в съобщение на военното министерство.\"\", добави той.Руски и китайски кораби, които отплаваха от руска военноморска база до полската граница, ще практикуват стрелба по морски и въздушни цели, поясни военното министерство.Други симулиращи атаки включват инспектиране на кораб, освобождаване на кораб от пирати и провеждане на спасителни операции.Ученията \"Морско сътрудничество-2017\" са подобни като проведените миналата година. Повече учения между двете държави ще се проведат в средата на септември в Японско море и Охотско море.", "date": "2017.07.26", "title": "Ученията ни с Китай в Балтийско море не са заплаха, уверява Москва"}
{"url": "https://news.bg/politics/sasht-ni-hvali-za-progresa-postignat-v-regiona-na-balkanite.html", "text": "България може да играе ключова роля, за да помогне на държавите от Балканите да влязат в ЕС. Това заяви посланикът на САЩ в България Н. Пр. Ерик Рубин след среща с премиера Бойко Борисов в Министерски съвет.Посланик Рубин даде положителна оценка на прогреса, постигнат в региона на Балканите.\"Имахме особено ползотворна среща с премиера Бойко Борисов обсъдихме споразумението, което трябва да бъде подписано между България и Македония. Силно подкрепяме усилията на българското и македонското правителство да постигнат това споразумение. Също така подкрепяме  между двете държави в посока на диверсификацията\", коментира посланик Рубин.На въпрос за промени в Закона за съдебната власт, Рубин заяви, че няма какво повече да добавят.", "date": "2017.07.26", "title": "САЩ ни хвали за прогреса, постигнат в региона на Балканите"}
{"url": "https://news.bg/crime/zastrelyaha-mazh-na-aleya-v-park-lauta-v-plovdiv.html", "text": "Около 9 часа днес е получен сигнал за смъртоносно прострелян мъж на алея в парк \"Лаута\" в Пловдив.В момента на местопроизшествието се извършва оглед от криминалисти на областната дирекция на МВР, районът е отцепен. Установена е самоличността на разстреляния мъж, това е 43-годишния Данаил Божилов, на 43 години от Дупница, който живее и работи в Пловдив и собственик на соларно студио в район \"Тракия\". Това съобщи зам.-окръжният прокурор Галин Гавраилов от мястото на инцидента, цитиран от БНТ.Убийството е станало, когато жертвата е разхождал кучето си. Според първоначалната информация мъжът е прострелян в гърдите, но съдебно-медицинската експертизата ще уточни детайлите, коментира прокурор Гавраилов.Няма установени свидетели досега, а случайни спортуващи минувачи са открили тялото на простреляния.Пловдивската полиция изяснява обстоятелствата около извършеното тежко криминално престъпление. По случая се провеждат интензивни действия под наблюдението на Окръжна прокуратура - ПловдивОбразувано е досъдебно производство.Предприети са активни оперативни и издирвателни действия по изясняването на всички факти и обстоятелства около инцидента и самоличността на жертвата.", "date": "2017.07.26", "title": "Застреляха мъж на алея в парк \"Лаута\" в Пловдив"}
{"url": "https://news.bg/world/myusyulmanite-se-molyat-izvan-sveshteniya-hram-v-jerusalim-vapreki-otstapkite-na-izrael.html", "text": "Вярващите мюсюлмани още веднъж проведоха сутрешните си молитви извън най-спорното религиозно място в Йерусалим, въпреки че Израел премахна метал детекторите, които доведоха до протести и сблъсъци, информира АП.Израелските власти разположиха метал детектори преди петъчните молитви миналата седмица и ограничиха присъствието на мюсюлмани в Стария град. Преди ден полицията премахна детекторите. При възникналото насилие загинаха палестинци и израелци.Днешните молитви идват ден, след като Израел изглежда капитулира пред исканията на протестиращите. Но мюсюлмански религиозни лидери призоваха вярващите да продължат да се молят извън религиозния обект Харам ал-Шариф (Храмовият хълм за евреите), докато израелските власти не отменят новите мерки за сигурност, включващи огради и камери.Тези мерки са наложени след убийството на двама полицаи от арабин до религиозния обект.Израел обяви, че с мерките се цели предотвратяване на нови атаки, докато палестинците твърдят, че еврейските власти се опитват да разширят контрола.", "date": "2017.07.26", "title": "Мюсюлманите се молят извън свещения храм в Йерусалим въпреки отстъпките на Израел"}
{"url": "https://news.bg/society/sindikatite-tarsyat-pomosht-ot-chuzhbina-sreshtu-agresiyata-na-rabotodatelite.html", "text": "КНСБ и КТ \"Подкрепа\" ще сезират всички международни институции за \"нечуваната агресия на ръководителите на национално представителните работодателски организации срещу социалния диалог и хората на труда в България от последните дни\", съобщават синдикатите в отворено писмо.Писмото с апел за подкрепа и реакция е адресирано до Международната организация на труда, МКП, ЕКП, Европейската комисия, Европейският икономически и социален съвет, както и световните бизнесорганизации, в които членуват българските работодатели. Копие от него е изпратено и на премиера Бойко Борисов и вицепремиера Валери Симеонов.\"В последните няколко дни българското общество е свидетел на нечувана агресия и цинично отношение от ръководителите на национално представителните работодателските организации към една от основните ценности на европейската демокрация, каквато е социалното партньорство и социалния диалог. На официална пресконференция, пред българските медии, работниците бяха наречени \"търтеи, мързеливци и престъпници\" (Васил Велев, АИКБ и Божидар Данев, БСК). Синдикатите пък бяха обявени за \"вредни\", \"пречещи на развитието на страната и икономиката\" и \"не случайно на много места, където компаниите са успешни, ги няма\" (Кирил Домусчиев, КРИБ)\", се казва в писмото.\"Споделяме възмущението и огорчението си с вас, защото подобно поведение не бива да се подминава с мълчание. Не само, защото руши авторитета на България на прага на първото европредседателство. А защото охулва утвърдени европейски ценности и инструменти на социалния мир, разпалва вражди и призовава предприятията и техния мениджмънт към война със синдикатите и техните организации\", продължава писмото.\"Така, съзнателно или не, носителите на подобно поведение вредят на социалния мир, без който няма как да се поддържа прогнозируема и предвидима икономическа и социална среда за национални и чужди инвеститори и производители. Още по-малко така могат да се стимулират квалифицираните млади българи да останат и да работят за страната си\", казват в апела си към международните институции от двете национално представени организации на труда в страната ни.От КНСБ и КТ \"Подкрепа\" припомнят, че значението и ролята на социалните партньори, техните отговорности, са обект на текстове във всички документи на ЕС - от Договора за функциониране на Европейския съюз, през дълга поредица от директиви, становища, препоръки и обръщения на Комисията и Съвета.\"На този фон, подобни изказвания са не само груби, цинични, но и опасни, тъй като създават прецеденти, които могат да взривят социалния мир. Призивите на тези самозабравили се работодателски водачи, освен, че грубо погазват норми, както на Конституцията на Република България, така на документи на МОТ, на Европейската харта за правата на човека и на договорите за учредяване и функциониране на Европейския съюз, имат характер и на престъпен състав, доколкото са призиви за разрушаване устоите на европейската демокрация и на държавата, които се гарантират и чрез синдикатите, техните права и отговорности\", пишат в писмото президентите на КНСБ Пламен Димитров и на \"Подкрепа\" Димитър Манолов.\"Убедени сме, че сериозните и отговорни работодателски екипи на секторите и предприятията ще продължат отговорното си и уважително сътрудничество и диалога със своите партньори и няма да се подведат по вредните и провокативни призиви за \"вредата\" от синдикатите, техните права и отговорности\", завършва писмото на двата синдиката.", "date": "2017.07.26", "title": "Синдикатите търсят помощ от чужбина срещу агресията на работодателите"}
{"url": "https://news.bg/regions/5-zelenoglavi-pateta-zazhivyavat-otnovo-v-stolichnata-knyaz-borisova-gradina.html", "text": "5 зеленоглави патета ще бъдат пуснати да живеят в Езерото с водоплаващите птици (срещу детската площадка) в четвъртък - 27 юли от 11 и 30 часа.Инициативата е част от юбилейната кампания на Столична община, по повод 135 години парк \"Княз-Борисова градина\" в столицата. За да се създаде подходяща среда за живот на патетата, езерото е оградено с дървена ограда, а на острова му е поставена къщичка с храна.\"Решихме да възстановим първоначалния облик на езерото. От самото му създаване през 70те години на 20 век., Езерото с водоплаващите птици е планирано и поддържано като дом на птици, които да радват посетителите на парка. От доста години в него за съжаление не живееха птици\", допълват от Столична община.\"Надяваме се, че след като сложихме ограда и допълнителна зеленина в езерото, то ще бъде достатъчно привлекателно за зеленоглавите патета и те няма да го напуснат. Обръщаме се към всички собственици на домашни кучета с апел да държат кучетата си далеч от езерото, така че да избегнем евентуални инциденти\", подчерта зам.-кметът по Екология Йоана Христова и покани всички желаещи да присъстват на пускането на патетата в четвъртък.Животните са предоставени на столичани от Спасителния център за диви животни в гр. Стара Загора. Грижа за птиците ще се полагат от парковата управа на Борисова градина със съдействието на експертите от Столичния зоопарк.", "date": "2017.07.26", "title": "5 зеленоглави патета заживяват отново в столичната \"Княз-Борисова градина\""}
{"url": "https://news.bg/politics/davat-3-imota-na-obshtina-septemvri-za-izgrazhdaneto-na-veloaleya.html", "text": "Държавата предостави на община Септември три държавни имота за изграждането на велоалея в града.Велоалеята ще бъде между селата Варвара и Ветрен дол. Терените, предоставени на община Септември, са с обща площ 52.5 дка.Очаква се проектът да доведе до трайно задоволяване на обществени потребности от местно значение, свързани с облагородяване на района, развитие на спорта и туризма, както и създаване на възможност за активно движение на населението в общината.С друго решение на Министерския съвет община Русе получава собствеността върху две професионални гимназии. Това са професионалните гимназии по селско стопанство \"Ангел Кънчев\" и гимназията по дървообработване и вътрешна архитектура \"Йосиф Вондрак\".Училищата бяха собственост на държавата, но те са с отпаднала необходимост за Министерството на земеделието, храните и горите.Правителството промени и решение, взето на 16 неомври 2012 година, с което са отчуждени частни имоти за нуждата от изграждането на обход на Монтана. С промяната са направени корекции, свързани с отчуждените собственици на имоти, без да се засяга размерът на определените обезщетения.", "date": "2017.07.26", "title": "Дават 3 имота на община Септември за изграждането на велоалея"}
{"url": "https://news.bg/crime/trima-dushi-napadnaha-shofyor-na-udarena-kola-v-stolichniya-kvartal-lyulin.html", "text": "Столични полицаи задържаха трима мъже за саморазправа на пътя. Инцидентът е станал снощи, около 20.30 часа, след тунела на ж.к. \"Люлин\"Сигнал за възникнало спречкване след лек пътен инцидент бил подаден в полицията снощи, около 20 и 30 часа. По първоначални данни, водач на лек автомобил спрял на червен сигнал на светофара след тунела на ж.к. \"Люлин\", когато усетил лек удар отзад от друг автомобил.Шофьорът на ударената кола слязъл да провери какво се случва и тогава бил нападнат от водача на втората кола. Двама мъже, намиращи се в близост до произшествието, също се включили в побоя.На място незабавно били изпратени екипи на полицията и спешна помощ. Пострадалият бил транспортиран в болнично заведение за оказване на медицинска помощ, прегледан и освободен.Тримата нападатели са задържани в Девето РУ с полицейска мярка за 24 часа.Предстои в рамките на образуваното досъдебно производство, под надзора на Софийска районна прокуратура, да бъдат изяснени всички факти и обстоятелства около случилото се.", "date": "2017.07.26", "title": "Трима души нападнаха шофьор на ударена кола в столичния квартал \"Люлин\""}
{"url": "https://news.bg/politics/tsvetanov-plashi-bsp-s-kabinet-borisov-4.html", "text": "ГЕРБ заплаши столетницата с кабинет \"Борисов 4\".Може да има и кабинет \"Борисов 4\", предупреди от трибуната на НС заместник-председателят на партията Цветан Цветанов, ядосан от декларация на червения депутат Стоян Мирчев.Социалистът заяви, че  е олицетворение на управлението и допълни, че новинарските емисии представят грозни сцени от цялата държава. \"За жалост България вече не прилича на европейска страна от 21-и век и всичко това е практически резултат от трите поредни управления на ГЕРБ и Бойко Борисов вече 8 години\", посочи Мирчев.Червеният депутат е притеснен, че сме на крачка да ни отнемат председателството в Съвета на ЕС. По думите му отговорността се носи само от \"бушоните\", наредени от Бойко Борисов и Цветан Цветанов.\"Държавата колабира, колеги, и това става по две прости причини - за трети път от 2009 година Борисов управлява държавата, но по един и същи бандитски начин. Ако не ни чуете и този път, мандатът ви ще е още по-къс от предишния\", предупреди социалистът.Цветан Цветанов обаче не му остана длъжен. \"Знаем, че ви боли, че загубихте изборите. Знаем, че още не можете да излезете от този стрес\", посочи той. \"Знаем, че това ще ви държи през всичките тези четири години на сегашното управление. А това, че имаме кабинет \"Борисов 1\", кабинет \"Борисов 2\", кабинет \"Борисов 3\", аз смятам, че може да има и кабинет \"Борисов 4\", закани се Цветанов.", "date": "2017.07.26", "title": "Цветанов плаши БСП с кабинет \"Борисов 4\""}
{"url": "https://news.bg/politics/mzhg-naredi-proverka-v-direktsiyata-po-bezopasnost-na-hranite-v-dobrich.html", "text": "Министерството на земеделието, храните и горите нареди Инспекторатът да проверки Областната дирекция по безопасност на храните в Добрич във връзка с информация от говорителя на Главната прокуратура Румяна Арнаудова по случая с Още в края на миналата седмица Българската агенция по безопасност на храните започна проверка на дейността на Областната дирекция по безопасност на храните в Добрич във връзка с .Министерството на земеделието, храните и горите ще информира своевременно обществеността за резултатите от инспекциите.Припомняме, до проверките се стигна след като на 21 юли, петък, главният прокурор . Депутатът поискал от местен търговец 4 тона суджук с еленско месо лично за премиера Борисов. Малко след това, а Борисов разпореди .", "date": "2017.07.26", "title": "МЗХГ нареди проверка в дирекцията по безопасност на храните в Добрич"}
{"url": "https://news.bg/politics/oshte-2-mln-lv-za-zaetost-na-bezrabotnite.html", "text": " Правителството одобри промени на разходите по бюджета на Министерството на труда и социалната политика за 2017 г., стана ясно денс на Министерски съвет. Преструктурирането ще увеличи средствата за активна политика на пазара на труда с 2 млн. лв.Планирано е със сумата да се финансира нова национална програма за заетост и обучение на безработни от общини с висока безработица. Тази програма ще бъде включена в Националния план за действие по заетостта за 2017 г.До края на тази година програмата ще се реализира в 14 общини в областите Враца, Видин и Монтана.Субсидирана заетост, която ще се осигури, е за около 830 безработни в периода септември - декември.Приоритетно в обучение и заетост ще се включват продължително безработни, безработни младежи, както и безработни, които получават социални помощи или са с основно и по-ниско образование и без професионална квалификация.Планирано е всички, които са включени в програмата, да премината мотивиране за активно търсене на работа.Предвиждат се и курсове за ограмотяване или за придобиване на квалификация по професия за хората, които имат нужда.Вариантите за осигуряване на заетост ще бъдат два - на пълно и непълно работно време.Участниците в програмата ще работят в частния сектор или ще вършат общественополезни дейности към общините.Работодатели по програмата могат да са частни фирми, общински администрации и предприятия, социални предприятия, неправителствени организации и др. Те ще получават средства за заплатите на наетите лица и дължимите осигуровки за сметка на работодателя, съгласно Националния план за действие по заетостта за 2017 г.", "date": "2017.07.26", "title": "Още 2 млн. лв. за заетост на безработните"}
{"url": "https://news.bg/world/moskva-sasht-se-otdalechavat-ot-perspektivata-za-po-dobri-otnosheniya-s-rusiya.html", "text": "Заместник-министърът на външните работи на Русия Сергей Рябков смята, че американските действия са стъпка към унищожаване на перспективите за по-добри отношения с Москва.Рябков коментира пред ТАСС информацията, че Камарата на представителите на САЩ прокара законопроект за налагане на санкции на Русия, Иран и КНДР.\"\", смята дипломатът.\"\", добави той.Обаче според него Москва \"не се подава на емоциите\" и ще продължи да търси начини за конструктивен диалог с Вашингтон.По думите му САЩ и Русия могат да намерят допирни точки за сътрудничество, включително в борбата срещу тероризма и в предотвратяване разпространението на оръжия за масово поразяване.Има много проблеми и ние сме готови да сътрудничим, добави той.", "date": "2017.07.26", "title": "Москва: САЩ се отдалечават от перспективата за по-добри отношения с Русия"}
{"url": "https://news.bg/world/iran-otgovarya-ako-amerikanskoto-pravitelstvo-nalozhi-novi-sanktsii.html", "text": "Иран ще отговори, ако американското правителство наложи нови санкции. Това заяви заместник-министърът на външните работи на Ислямската република Абас Аракчи, цитиран от държавната медия, предаде Ройтерс.Припомняме, Камарата на представителите на САЩ прокара законопроект за налагане на санкции на Иран, Русия и КНДР. Сега предстои Сенатът да го гласува и да бъде изпратен на президента Доналд Тръмп за подпис.Новите санкции, обсъждани в Конгреса на САЩ, \"\", каза Аракчи, който също заема поста на топ ядрен преговарящ на Ислямската република, цитиран от ИРНА.Той не конкретизира какви действия Иран ще предприеме срещу Вашингтон.Отделно вчера Тръмп заплаши Иран, че ще бъде изправен пред \"големи, големи проблеми\", ако Техеран не продължи да изпълнява ядреното споразумение.Според Аракчи новите санкции могат да намалят ползите от ядрената сделка за Иран.", "date": "2017.07.26", "title": "Иран отговаря, ако американското правителство наложи нови санкции"}
{"url": "https://news.bg/world/sadat-na-es-ostavi-hamas-v-teroristichen-spisak-na-sayuza.html", "text": "Съдът на ЕС постанови, че палестинската ислямистка организация \"Хамас\" трябва да остане в \"черен\" терористичен списък на общността, съобщава Ройтерс.Съдиите в Европейския съд отхвърлиха позиция на Общия съд на ЕС от 2014 г., че съюзът няма достатъчно доказателства, за да налага рестриктивни мерки за пътуване и замразяване на активи на групировката.Общият съд установил, че включването на \"Хамас\" в списъка се основава на информация от медиите и интернет, а не на солидни правни доводи.Обаче днес Европейският съд поясни, че решение на компетентен орган е било необходимо само за първоначално включване в списъка, без да има такова условие за последващо задържане.Вашингтон и Израел изразиха възмущението си през декември 2014 г., когато Общият съд взе решение. Впоследствие Брюксел обжалва решението пред Съда на ЕС в Люксембург.", "date": "2017.07.26", "title": "Съдът на ЕС остави „Хамас” в терористичен списък на съюза"}
{"url": "https://news.bg/regions/zatvaryat-otsechka-na-ul-bacho-kiro-v-tsentara-na-sofiya.html", "text": "Столична община съобщи, че от днес до събота, 29юли, се налага организация на движението в района на улица \"Бачо Киро\", между улиците \"Цар Симеон\" и \"Св. св. Кирил и Методий\".До 29 юли се забранява влизането на превозни средства в посочения участък. За същия период се закриват местата за почасово платено паркиране.", "date": "2017.07.26", "title": "Затварят отсечка на ул. \"Бачо Киро\" в центъра на София"}
{"url": "https://news.bg/crime/sadat-ostavi-v-aresta-petimata-biyachi-ot-sozopolskiyat-bar.html", "text": "Районен съд - Бургас определи да бъде взета мярка за неотклонение \"Задържане под стража\" спрямо петимата обвиняеми - Георги Д., Георги Н., Димитър Х., Пламен Р. и Красимир А., за побоя в бар в Созопол.Установено е от показанията на всички разпитани свидетели, че именно обвиняемите, придружени и от поне още 10 неустановени към момента лица, са влезли около 1 и 30 часа, в бар в Созопол, като не са заплатили такса \"вход\" при влизането в заведението и не са преминали през проверка за оръжия.Обвиняемите са носили в себе си огнестрелно и хладно оръжие, както и електрошок, които са държали в ръце, видно за всички присъстващи. Георги Д., Георги Н., Димитър Х., Пламен Р. и Красимир А. са нанасяли удари, блъскали хора и хвърляли предмети в заведението и са отправяли заплахи както към посетителите, така и към персонала, управителя и собственика на бара. Така посочените действия са станали достояние на множество лица, предизвиквайки възмущение и уплаха у тях.Бургаският районен съд взе предвид действията на обвиняемите, които не са били провокирани, като са имали като първопричина - хулигански подбуди. Деянието е осъществено на публично място, станало достояние на множество граждани, като е създало изключително силен отрицателен обществен отзвук.Съдът намира поведението на обвиняемите като грубо нарушение на обществения ред. Чрез действията си Георги Д., Георги Н., Димитър Х., Пламен Р. и Красимир А. са засегнали нормите на нравствеността и деянието е осъществено демонстративно и безпардонно.Съдът отчете самия факт на влизане в заведението на голяма група млади мъже, които демонстрират притежанието на оръжия и нанасят удари на пострадали лица, което очертава обвиняемите като хора с изключително висока степен на обществена опасност, които могат с оглед липсата на волеви задръжки и изградена критичност към поведението си, да осъществят и друго общественоопасно деяние, ако към тях не се приложи най-тежката мярка за неотклонение, а именно \"Задържане под стража\".Определението на Районен съд - Бургас може да бъде обжалвано или протестирано пред Окръжен съд - Бургас в тридневен срок.", "date": "2017.07.26", "title": "Съдът остави в ареста петимата биячи от созополският бар"}
{"url": "https://news.bg/crime/gerb-otteglyat-spornite-promeni-v-zakona-za-sadebnata-vlast.html", "text": "ГЕРБ оттеглят предвидените  (ЗСВ) за финансирането на неправителствените организации. \"Ние сме за прозрачност в начина на финансиране\", обяви на брифинг Цветан Цветанов.Над 170 милиона долара е дала фондация \"Америка за България\" в годините. Именно тази фондация бе силно атакувана.По думите на Цветанов фондацията дава много средства за култура и образование. Да спрем с тези спекулации, призова заместник-председателят на ГЕРБ.Припомняме, именно тези текстове разбуниха духовете в съдебната власт и начина на финансирането на магистратските организации. Цветанов увери, че с текстовете не е правен опит за сплашване на магистратските среди.Цветанов разговарял с премиера по темата и е съгласен да се намери решение. Партията е за това да има прозрачност как се финансират съсловните организации. Цветанов заключи, че било важно да има конструктивност и успокои, че няма да се допусне външна намеса в държавните ни дела.", "date": "2017.07.26", "title": "ГЕРБ оттеглят спорните промени в Закона за съдебната власт"}
{"url": "https://news.bg/world/severna-koreya-plashi-s-yadren-udar-v-sartseto-na-sasht.html", "text": "Северна Корея заплаши да нанесе ядрен удар в \"сърцето на САЩ\", ако се опитат да свалят върховния лидер Ким Чен-ун, съобщи държавната медия KCNA, цитирана от СиЕнЕн.Заплахата е в отговор на коментари от страна на директора на ЦРУ Майк Помпео, който миналата седмица заяви, че администрацията на Тръмп трябва да открие начин да отдели Ким от ядрения запас.Говорител на външното министерство на КНДР заяви, че страната ще унищожи тези държави, които пряко или непряко се опитат да заплашат лидерството на Ким Чен-ун, мобилизирайки целия си потенциал, включително и ядрените оръжия.\"\", добави говорителят.Преди дни американското разузнаване обяви, че Северна Корея подготвя нов ракетен тест.", "date": "2017.07.26", "title": "Северна Корея плаши с ядрен удар „в сърцето на САЩ”"}
{"url": "https://news.bg/world/opozitsiyata-vav-venetsuela-organizira-dvudnevna-natsionalna-stachka.html", "text": "Опозицията във Венецуела организира двудневна национална стачка от днес - последен опит да се окаже натиск на президента Никола Мадуро да отмени заплануваните за 30 юли избори за конституционно събрание с цел промяна на конституцията, информира Ройтерс.Миналата седмица милиони участваха в 24-часова стачка.Опозицията обяви, че от днес 06,00 ч. местно време ще парализират страната, за да покажат, че Венецуела и светът са срещу Мадуро и неговите хора.Президентът каза, че изборите за 545-местното конституционно събрание, което ще има правомощия да промени конституцията, са с цел поставяне на властта в ръцете на обикновените хора.\"Ние ще решим между войната и мира, между бъдещето и миналото, между суверенната власт на народа и империализма, олигархичния преврат\", каза държавният глава пред поддръжници.Повече от 100 души са загинали при протестите срещу Мадуро от началото на април.", "date": "2017.07.26", "title": "Опозицията във Венецуела организира двудневна национална стачка"}
{"url": "https://news.bg/politics/volya-s-volya-da-padne-deputatskiyat-imunitet.html", "text": "\"Воля\" иска да падне депутатския имунитет. Още преди три седмици подготвили изменения в Конституцията и търсят подкрепа от законодателите от другите групи.Никой не подкрепя инициативата ни, оплака се Пламен Христов. Трябват им 60 подписа, за да внесат проекта си. Уж всички са съгласни да отпадне имунитета, но според \"Воля\", на практика това не се случва. От \"Воля\" припомниха, че още през 2015 ГЕРБ са предложили да падне депутатския имунитет.В Швеция, Финландия, Норвегия депутатите нямат имунитет. От какво се страхувате уважаеми колеги, недоумява Пламен Христов. Страх ли ви е, че ще пострадате от нещо, попита още той.С официално писмо \"Воля\" предлага на президента той да инициира тази промяна и да отпадне имунитета на народните представители. Имунитетите се използват за ПиАр акция, категоричен е Христов.Какъв е смисълът да ги има имунитетите, подчерта депутатът. Ние нямаме нужда от защита, убеден е той.", "date": "2017.07.26", "title": "\"Воля\" с воля да падне депутатският имунитет"}
{"url": "https://news.bg/world/0-3-rast-na-britanskata-ikonomika-prez-vtoroto-trimesechie.html", "text": "БВП на Великобритания е нараснал с 0,3% през второто тримесечие на 2017 г. в сравнение с първата четвърт на тази година, показват предварителни данни на официалната статистика на страната.Икономическият ръст на Обединеното кралство се е увеличил с 1,7 на сто от същия период през 2016 г.Растежът от април до юни предимно се дължи на засилените позиции в сектора на услугите с 0,5% в сравнение с предишното тримесечие, когато в услугите беше регистриран растеж от 0,1 на сто.От друга страна има спад в строителството и производството съответно 0,9% и 0,4% в сравнение с първото тримесечие.", "date": "2017.07.26", "title": "0,3% ръст на британската икономика през второто тримесечие"}
{"url": "https://news.bg/world/ukrayna-otreche-tvardenie-na-tramp-che-kiev-podkrepyal-hilari-klintan.html", "text": "Украйна отхвърли коментара на президента на САЩ Доналд Тръмп, че САЩ трябва да проверят дали е имало \"украински действия за саботиране\" на предизборната му кампания, съобщават световни агенции.Припомняме, вчера Тръмп написа в \"Туитър\", че Киев е подкрепял Хилари Клинтън.Запитани за коментар, от украинската администрация на държавния глава и от посолството в САЩ заявиха, че стоят зад думите си, че правителството на Украйна не e помагала на нито един от кандидатите за държавен глава на САЩ.Украйна е горда с подкрепата си за двете основни партии в САЩ, се допълва в съобщение на посолството във Вашингтон.Според Киев физически лица може да са заели страна на изборите, но не и правителството.", "date": "2017.07.26", "title": "Украйна отрече твърдение на Тръмп, че Киев подкрепял Хилари Клинтън"}
{"url": "https://news.bg/world/tramp-mnogo-razocharovan-ot-glavniya-prokuror-dzhef-seshans.html", "text": "Президентът на САЩ Доналд Тръмп е заявил, че е много разочарован от правосъдния си министър Джеф Сешънс, съобщи АП.След като по-рано президентът отново разкритикува работата на Сешънс, Тръмп обясни пред \"The Wall Street Journal\", че \"търси възможност да уволни\" бившия сенатор от щата Алабама, но все още не бил взел окончателно решение.В изказването си Тръмп омаловажи и ролята на Сешънс в избирането му за президент на САЩ. Въпреки че Сешънс беше първият сенатор, който подкрепи кандидатурата му, Тръмп сподели, че това не е било чак толкова велико и лоялно нещо.Според Тръмп  е заел слаба позиция относно извършените от Хилари Клинтън престъпления и изтичането на разузнавателна информация. Тръмп добави и че е ядосан за това, че Сешънс се е измъкнал от разследването за намесата на Русия в президентските избори в САЩ.", "date": "2017.07.26", "title": "Тръмп много разочарован от главния прокурор Джеф Сешънс"}
{"url": "https://news.bg/regions/opashki-ot-tirove-po-balgaro-rumanskata-granitsa.html", "text": "На българо-румънската граница на ГКПП Дунав мост Видин има около 2 км чакащи товарни автомобили на изход, а на ГКПП Дунав мост Русе - 7 км, съобщава главна дирекция \"Гранична полиция\".Фериботът Оряхово - Бекет работи само в светлата част от деня поради ниско ниво на река Дунав.На българо-турската граница на ГКПП Капитан Андреево има 4 км колона от товарни автомобили, на ГКПП Лесово е интензивен от товарни автомобили на изход от страната.На българо-сръбската граница на ГКПП Калотина трафикът е интензивен на вход и на изход за леки автомобили.На българо-гръцката граница на ГКПП Кулата трафикът е интензивен.На българо-македонската граница трафикът е нормален на всички ГКПП.", "date": "2017.07.26", "title": "Опашки от тирове по българо-румънската граница"}
{"url": "https://news.bg/regions/prevalyavaniya-i-gramotevichni-buri-sledobed.html", "text": "По Черноморието преди обяд времето ще е предимно слънчево. След обяд ще има временни увеличения на облачността, а валежите са малко вероятни. Максималните температури ще са 28-31°. Температурата на морската вода е 25-26°. Вълнението на морето ще е 2 бала.Над планините в сутрешните часове ще бъде предимно слънчево. Около и след обяд ще се развива купеста и купесто-дъждовна облачност. Ще има краткотрайни валежи и гръмотевици.Около и следобед в страната ще се развива купеста и купесто-дъждовна облачност и на отделни места ще има краткотрайни валежи и гръмотевични бури. Възможни са и градушки.Максималните температури ще са предимно между 28° и 33°. През нощта срещу четвъртък в Западна и Централна България в отделни райони са възможни значителни количества валежи.", "date": "2017.07.26", "title": "Превалявания и гръмотевични бури следобед"}
{"url": "https://news.bg/world/11-4-svetoven-rast-na-hakerskite-ataki-s-iznudvane.html", "text": "Световен ръст на хакерските атаки с изнудване за последните 12 месеца до март, обявиха от Европол, цитирани от АФП.Отчетено е 11,4% увеличение на атаките с вируси със зловреден код (рансъмуер), които пречат на нормалния достъп до системата или файловете, ако жертвата не плати откуп.От Европол отбелязват, че са разработени специални инструменти с партньорите за подпомагане отключването на 28 000 криптирани устройства.\"\", се казва в съобщение на полицейската агенция.Според доклад на специалисти от компанията \"Лаборатория Касперски\" \"общият брой на атакуваните потребители между април 2016 г. и март 2017 г. е нараснал с 11,4% в сравнение с предишните 12 месеца, от 2 315 931 до 2 581 026 потребители по света\".Европол и компанията работят съвместно с холандската полиция и други от една година по иницативата \"No More Ransom\" - месеци преди няколко световни хакерски атаки да засегнат десетки държави и хиляди компании и потребители.През май повече от 300 000 души и компании от 150 държави бяха ударени от зловредния код \"Уонакрай\" .Месец по-късно бяха извършени подобни атаки в Европа и Северна Америка. Смята се, че вирусът е модернизирана версия на зловредния софтуер \"Петя\".Повече от 100 партньори се присъединиха към инициативата \"No More Ransom\". Сайтът е достъпен на 26 езика, включително на български, китайски и други.Европол многократно призовава компаниите и потребителите да си обновяват всички компютърни системи.", "date": "2017.07.26", "title": "11,4% световен ръст на хакерските атаки с изнудване"}
{"url": "https://news.bg/crime/za-ivo-nikodimov-napadenieto-e-ot-huliganski-podbudi.html", "text": "От ВМА Иво Никодимов обясни тази сутрин пред БНТ, че за него нападението е от хулигански подбуди. 3-ма младежи изскочили от храстите и почнали да го удрят. Нападателите се оттеглили след появата на човек в алеята на парка, който помогнал а журналиста. Никодимов описа нападателите, като видима възраст 20 години, стройни, а единия с бръсната глава, приличат на членове на футболни агитки.В тази минута и минута и нещо от нападението нищо не са искали или взели, споделя Никодимов. Само предполагакаква е била целта им или дали е грабеж.Въпросите му \"какво правите\" са останали без отговор и е получавал само удари.Нападението е станало на алея в парка, където няма видеонаблюдение. Затова от снощи МВР издирва всички възможни камери и изземва всички възможни записи, така че да се провери дали някоя от тях Цяла нощ работят МВР, коментира главния секретар Младен Маринов, проверени са над 200 лица от \"контингента\", показан е и фото албум. Няма увеличение на тези случаи, допълва той, но е важно усещането в обществото.Младен Маринов добави, че подобен вид престъпления без видим мотив са най-трудни за разкриване. Той се обяви против \"популистки мерки\" като това да разположи ненужно много полицаи в тази част на Борисовата градина.", "date": "2017.07.26", "title": "За Иво Никодимов нападението е от хулигански подбуди"}
{"url": "https://news.bg/world/dolnata-kamara-na-sasht-prie-novi-sanktsii-sreshtu-rusiya-iran-i-kndr.html", "text": "Камарата на представителите на САЩ гласува с мнозинство за налагане на по-тежки санкции на Иран, Северна Корея и Русия, съобщава АФП.Действията на долната камара на Конгреса на САЩ ще вбесят Кремъл, както и европейските държави, които се опасяват, че ще засегнат бизнеса и икономиката.Мярката ограничава възможностите на президента на САЩ Доналд Тръмп да заобиколи рестрикциите.Пакетът е прокаран от 419 конгресмени срещу трима след седмици на преговори.Сега законопроектът отива в Сената, където има подкрепа за налагане на санкции, но все още се разисква дали да се наложат рестрикции и на КНДР.Законодателството е в резултат на компромис в Конгреса, постигнат миналата седмица. Целта е да се накаже Кремъл за намесата на президентските избори в САЩ през 2016 г. и заради анексирането на Крим.Но в същото време проектозаконът може да засегне европейски компании, които си партнират с руския енергиен сектор.В законопроекта има и нови санкции срещу Иран и Революционната гвардия на Ислямската република, както и срещу КНДР заради ракетните изпитания.Ключови точки са свързани с \"връзването на ръцете\" на американския президент Доналд Тръмп, ако иска да предприеме едностранни действия за смекчаване на санкциите срещу Москва в бъдеще.Първоначално Тръмп се обяви против законодателството, но изправен пред почти пълен консенсус между републиканците и демократите, Белият дом си затваря очите и не казва директно дали милиардерът ще се подпише под законопроекта.В средата на юни в Сената 92 сенатори срещу двама гласуваха за нови санкции срещу Москва и Техеран, но предложението беше блокирано в долната камара. С новите санкции срещу КНДР, включени в новия законопроект, мярката трябва да бъде прокарана в Сената преди да отиде на бюрото на президента за подпис, което вероятно ще стане преди да започне лятната ваканция в средата на август.Ако Тръмп наложи вето, Конгресът вероятно ще го преодолее с 2/3 мнозинство в двете камари.Русия нарече санкциите \"контрапродуктивни\". Кремъл заплаши с ответни мерки.В същото време от Париж до Берлин санкциите са разглеждани като едностранни действия на Вашингтон, които нарушават внимателно изградения ред.До днес всички санкции срещу Москва бяха координирани от двете страни на Атлантическия океан.Днес Европейската комисия ще обсъди казуса и има вероятност да предприеме действия.Санкциите теоретично могат да накажат европейски партньори за участието им в енергийния проект \"Северен поток-2\".", "date": "2017.07.26", "title": "Долната камара на САЩ прие нови санкции срещу Русия, Иран и КНДР"}
{"url": "https://news.bg/bulgaria/parlamentat-uvolni-deputata-sas-sudzhuka.html", "text": "Депутатите гласуваха оставката на гербера Живко Мартинов, прочул се с аферата със суджуците за премиера Бойко Борисов.Той сам подаде заявление да напусне законодателния орган, след като прокуратурата поиска да го разследва за оказан натиск върху бизнесмени.В четири случая Живко Мартинов е поискал от търговец, който е собственик на магазин, на месопреработвателен цех и на други търговски дейности да му бъде предаден по един тон суджук. Общо поискал 4 000 килограма суджук, 60 килограма телешка пастърма и филе \"Елена\".Въпросният суджук, предоставян на четири пъти по един тон, е на обща стойност 45 хиляди лева.От материалите по проверката става ясно, че месото е изготвено по специална рецепта, която включва и еленско месо, и по думите на народния представител, който изнудвал търговец, е предназначено лично за министър-председателя.За оставката гласуваха 170 народни представители, трима бяха \"против\", а седем се въздържаха.", "date": "2017.07.26", "title": "Парламентът „уволни” депутата със суджука"}
{"url": "https://news.bg/economics/sporat-za-zaplatite-prodalzhava-a-investitsiite-se-srivat.html", "text": "\"България е единствената страна в Европа, където има доплащане на класове\", коментира председателят на Българската стопанска камара Божидар Данев пред Нова телевизия., без да се съобразяват с ръста на икономиката, а има срив инвестициите и заплатите са ниски, защото е нисък брутният вътрешен продукт, допълни той.Работодатели и синдикати спорят заради ръста на заплатите и отпадането на добавката за стаж. Вицепремиерът , а бизнесът прегърна идеята. Синдикатите заплашиха с протести премиерът реши, че това не е приоритет и Валери Симеонов поднесе \"личните си извинения\".\"В последните 20 години България е извън Европа.  България е единствената страна в Европа, където има доплащане на класове, без механизъм се определя минимална пенсия, както и има административно определен таван на пенсиите\", коментира Данев.Асоциацията на индустриалния капитал в България (АИКБ), Българска стопанска камара (БСК), Българска търговско-промишлена палата (БТПП) и Конфедерацията на работодателите и индустриалците в България (КРИБ), подадоха сигнал до Комисията за защита от дискриминация относно чл. 12 от Наредбата за структурата и организацията на работната заплата.С този член се нормира заплащането на допълнително възнаграждение \"за придобит трудов стаж и професионален опит\" - известно и като \"възнаграждение за клас\". Според работодателите чл. 12 от НСОРЗ нарушава забраната за дискриминация и по специално тази, основана на възраст, лично и обществено положение, както и на работа в публичния и в реалния сектор (чл. 4 и чл. 37, ал.2 от ЗЗД). По-младите работници са дискриминирани, защото получават по-малък размер общо възнаграждение.Искат комисията да даде задължително предписание на министъра на труда и социалната политика да внесе в Министерски съвет проект за отмяна на чл. 12 от НСОРЗ и самата Комисия също да предложи на МС да преустанови действието на тези дискриминационни според работодателите разпоредби.", "date": "2017.07.26", "title": "Спорът за заплатите продължава, а инвестициите се сриват"}
{"url": "https://news.bg/bulgaria/prokuraturata-otkloni-vnimanieto-ot-ktb-sas-sudzhuka-obyavi-hristo-ivanov-na-protest-pred-ns.html", "text": "Двадесетина души, предвождани от бившия правосъден министър Христо Иванов, се събраха пред Народното събрание, за да поискат съдебна реформа.Те носеха транспарант с надпис \"Няма да мълчим\".Суджукът майсторски бе изваден от прокуратурата, за да отклони вниманието от КТБ, коментира той суджук гейт.Винаги, когато имало неудобна тема за обвинението, се вадела друга, която да предизвика свръхактивност. Проблемът на този злощастен депутат е, че суджукът не е стигнал до премиера, убеден е Христо Иванов.Ако суджукът бил стигнал до предназначението си, Живко Мартинов нямало да е разследван.По думите му имаме \"две прекрасни госпожи\", които уж се занимават със съдебната реформа в новата власт, но изобщо темата не се повдига.Иванов вижда нежелание да се приеме международната помощ за реформа в Темида.  Освен това, по мнението му, сега се правил опит да се угоди на Сотир Цацаров и да се удари Съюзът на съдиите.По думите му главният прокурор е вземал много грантове и явно затова удря съсловните организации в съдебната система. Той е пътувал и се е обучавал в САЩ.Безплатен обяд няма, категоричен е Христо Иванов. Международните фондации искали да направят обяда повече за всички.Фондацията \"Америка за България\" не купувала магистрати, според него.", "date": "2017.07.26", "title": "Прокуратурата отклони вниманието от КТБ със суджука, обяви Христо Иванов на протест пред НС"}
{"url": "https://news.bg/society/muzikautor-predlaga-kulturnata-strategiya-da-se-saglasuva-sas-sois.html", "text": "Музикаутор иска Световната организация за интелектуална собственост да бъде привлечена, за да съдейства при изготвянето на Национална стратегия за развитие на културата, културните и творчески индустрии, културното наследство и културния туризъм.В писмо до министъра на културата Боил Банов организацията на композитори и автори Музикаутор посочва, че приветства инициативата за съставяне на национална стратегия за културата, тъй като това е стъпка в посока защита и стимулиране на интелектуалната собственост в България.От организацията допълват, че една качествена реформа с дългосрочен ефект изисква използването на целия възможен експертен ресурс. Поради това намесата на Световната организация за интелектуална собственост трябва да бъде включена в изготвянето на стратегията, като го подпомогне със своята експертиза и информация относно международните стандарти и традиции в управлението и защитата на интелектуалната собственост.", "date": "2017.07.26", "title": "Музикаутор предлага културната стратегия да се съгласува със СОИС"}
{"url": "https://news.bg/world/resursniyat-byudzhet-na-zemyata-za-2017-g-shte-bade-izharchen-do-sledvashtata-sedmitsa.html", "text": "Човечеството ще изчерпи \"бюджета\" от ресурсите на планетата като вода, почва и чист въздух за цялата 2017 г. до следващата седмица, показва доклад, цитиран от АФПТази година Денят на прекаляването (Earth Overshoot Day) ще е на 2 август, според природозащитните групи WWF и Global Footprint Network. Това е с ден по-рано от 2016 г.Означава, че човечеството ще живее на \"кредит\" и за сметка на следващите поколения до края на годината.\"\", се казва в съобщение на двете организации.Това е равнозначно на 1,7 планети, за да се покрият нуждите на човечеството при настоящия темп на консумиране.Изчисленията се правят от 1986 г. С всяка изминала година все по-рано са изчерпвани ресурсите на Земята. През 1993 г. Денят на прекаляването е бил на 21 октомври, 2003 г. - 22 септември и през 2015 г. - 13 август.", "date": "2017.07.26", "title": "Ресурсният „бюджет” на Земята за 2017 г. ще бъде изхарчен до следващата седмица"}
{"url": "https://news.bg/world/10-000-dushi-evakuirani-zaradi-ogromni-gorski-pozhari-v-yuzhna-frantsiya.html", "text": "Най-малко 10 000 души са евакуирани тази нощ заради горски пожари в Южна Франция, обявиха властите, цитирани от АФП.През последните дни Южна Франция е обхваната от големи горски пожари.Представител на пожарната служба заяви, че 10 000 души са евакуирани заради огнена стихия до Борм льо Мимоза, където през летния сезон населението се удвоява или утроява.Вчера Франция поиска помощ от Европа за овладяването на горските пожари, които обхванаха обширни територии в югоизточната част на страната. Един от пожарите е в близост до курортния град Сен Тропе.Над 4000 пожарникари и войници, подкрепени от 19 водни \"бомбардировача\", са мобилизирани за локализирането на пожарите.Най-малко 12 пожарникари са пострадали, а 15 полицаи са се задушили от избухването на пожарите в понеделник, според властите.Пожарите са обхванали 4 000 хектара (близо 40 квадратни километра) по средиземноморското крайбрежие, в планинската вътрешност и на остров Корсика в средата на отпускарския сезон.Силни ветрове, високи температури и липса на влажност създават опасна смесица, която допринася за разпространението на пожарите.Франция е поискала от партньорите си в ЕС два допълнителни самолета за гасене на пожари. Молбата веднага е изпълнена от Италия, според Брюксел.Вътрешният министър обяви, че Париж ще изпрати още 6 самолета за гасене на пожари. ", "date": "2017.07.26", "title": "10 000 души евакуирани заради огромни горски пожари в Южна Франция"}
{"url": "https://news.bg/health/predlagat-uvelichenie-na-byudzheta-na-nzok-s-nad-300-mln-lv.html", "text": "От Български лекарски съюз предлагат бюджетът на НЗОК за 2018г. да се увеличи с между 330 - 402 млн.лв.Според съсловната организация така ще се стигне до стабилност в системата и ще се предотврати образуването на дефицит в бюджета на касата.По думите на д-р Галинка Павлова, зам.-председател на Българския лекарски съюз, проблемите в системата на здравеопазването са много, но най-важното е, че те са свързани с недостатъчното финансиране.\"Практика е всяка година да се изработва един бюджет със заложен дефицит на здравната каса, от което следва или прехвърляне, пренасяне на дейности, които да бъдат платени в следващата календарна година или изобщо да не бъдат разплатени реално извършени дейности от лечебните заведения и лекарите, които работят в тях\", заяви д-р Павлова.Според нея всичко това създава напрежение и това недофинансиране рефлектира върху достъпа на пациентите до системата и върху качеството на медицинската услуга. По нейно мнение недоволството сред пациентите е една от причините за агресия към медиците.Председателят на съсловната организация д-р Венцислав Грозев сподели, че е крайно време да се прекрати практиката планирането да е с дефицит.\"Сумата, за която претендираме, че е разумна и че е абсолютно нормално да бъде постигната е от порядъка на 3 милиарда 855 хиляди лв\", допълни Грозев.Като законодателна промяна от БЛС предлагат резервът на НЗОК да бъде оставен на 5%, които да бъдат оставени \"в пълния смисъл на думата резерв\". Когато настъпят извънредни обстоятелства, той да бъде отварян, уточни Грозев.За пример на такива обстоятелства Грозев посочи извънредни природни бедствия, епидемиологични обставновки, тежки катастрофи с много пострадали, бежанска вълна и др.", "date": "2017.07.26", "title": "Предлагат увеличение на бюджета на НЗОК с над 300 млн. лв."}
{"url": "https://news.bg/society/grazhdani-preduprezhdavat-za-prodalzhavshto-napukvane-na-tsarigradsko-shose.html", "text": "Неправителствената организация \"Спаси София\" отново разпространи снимки на продължаващия и задълбочаващ се проблем с пукнатините на наскоро ремонтирания бул. Цариградско шосе в столицата.От тях се вижда, че освен неотстранените пукнатини и пропадания, заляти с битум в ранната пролет, платната на булеварда продължават да се напукват и деформират. Припомняме, че през януари активистите сигнализираха за сериозни дефекти в настилката след ремонт, струващ над 20 млн. лв.Още тогава зам.-кмета по транспорта Евгени Крусев заяви, че в най-кратки срокове \"ще станат ясни причините за тези дефекти, а фирмата изпълнител ще ги отстрани за своя сметка при подходящи метеорологични условия\".\"Отдавна сме в разгара на строителния сезон, но не е направено нищо за отстраняване на проблемите по булеварда\", отбелязват от Спаси София и припомнят, че след скандала в началото на годината г-н Крусев пое ангажимента ремонтните дейности да стартират през юни.\"Този обект уж е с десетгодишна гаранция и пак се оказа, че тя няма да бъде изискана от общината в нейната цялост, а ще се прилагат козметични корекции\", възмущават се от организацията и припомнят, че \"Обектът е в гаранция\" е редовното оправдание за появили се дефекти.\"Искаме да видим адекватни действия и доказателство, че Общината се е научила да изисква от фирмите изпълнителки да поемат отговорност за некачественото си строителство и най-вече - че занапред ще се защитава обществения интерес, а няма да се извиняват недопустимите пропуски на разни строителни компании\".Спаси София се позова на интервю на зам.-кмета Крусев пред медиите, в което твърди, че \"строителят е дал технология за трениране на местата с нарушена гладкост\" и заявяват, че с това изказване се бяга от конкретен отговор как фирмата възнамерява да поправи грешките си.\"Това е отговор, който не отговаря на въпроса - как ще бъдат отстранени веднъж завинаги възникналите проблеми по най-натоварения столичен булевард\", смятат от организацията.\"Ако този маниер на работа продължи, бул. Цариградско шосе ще застане редом до бул. Ал. Малинов, който за пореден път се ремонтира. Крайно време е софиянци да спрат да бъдат заложници на непрестанните ремонти на ремонтите, изпълнявани от Столичната община\", завършват от организацията.", "date": "2017.07.26", "title": "Граждани предупреждават за продължавщо напукване на Цариградско шосе"}
{"url": "https://news.bg/world/es-i-kanada-narushavali-pravata-na-horata-s-gotveno-sporazumenie-sreshtu-terorizma.html", "text": "Споразумението между ЕС и Канада за споделяне на данни на пътниците в самолетите с цел борба с тероризма не може да бъде сключено в сегашната му форма, тъй като ще наруши \"основните\" права. Това обяви Съдът на ЕС, цитиран от АФП.В съобщение на базирания в Люксембург Европейски съд се отбелязва, че споразумението, което се подготвя от ЕС и Отава от 2010 г., би довело до намеса в личните права на хората.Съдът заявява, че предвижданото споразумение между ЕС и Канада за споделяне на данни за пътниците не може да бъде сключено в сегашната му форма.Няколко от клаузите са несъвместими с основните права, признати от ЕС, допълва съдът.През 2010 г. ЕС и Канада започнаха преговори за споразумение за трансфер на данни на пътниците, използващи самолетни компании, туристически агенции и оператори, когато си правят резервации за полети и при чекиране за полет.През 2015 г. съдът блокира споразумение между ЕС и САЩ, което позволяваше компании като Facebook и Google да прехвърлят лични данни на европейски граждани в САЩ. Брюксел и Вашингтон сключиха ново споразумение за личните данни в интернет.", "date": "2017.07.26", "title": "ЕС и Канада нарушавали правата на хората с готвено споразумение срещу тероризма"}
{"url": "https://news.bg/world/prizovaha-evrosada-da-othvarli-zhalbite-na-slovakiya-i-ungariya-za-migrantskite-kvoti.html", "text": "Съветник на топ съда на ЕС заяви, че случаят, свързан със Словакия и Унгария, които оспорват задължителните квоти на Европейската комисия за разселване на бежанци в общността, трябва да бъде прекратен, информира Ройтерс.Двете държави, подкрепяни от Полша, твърдят, че схемата от 2015 г. за разселване на бежанци е незаконна. Програмата има за цел облекчаване на Гърция и Италия, които са най-засегнати от имигрантската криза.Но генералният адвокат на съда Ив Бот отхвърли повечето от процедурните аргументи, представени от Братислава и Будапеща. Бот заяви, че схемата за разселване е \"уместна за постигане на задачата, за която е\".", "date": "2017.07.26", "title": "Призоваха евросъда да отхвърли жалбите на Словакия и Унгария за мигрантските квоти"}
{"url": "https://news.bg/crime/nashi-i-us-antiteroristi-obezvrezhdat-sofiya-i-plovdiv.html", "text": "Наши антитерористи \"атакуват\" София и Пловдив с бронирана техника. Това е част от мащабно международно контратерористично учение.То ще се проведе съвместно с представители от 68-ма бригада \"Специални сили\" на Министерството на отбраната и специалните военноморски сили на САЩ днес, 26 юли и утре, 27 юли.В съвместните тренировки е включена бронирана техника на Специализирания отряд за борба с тероризма и военните сили, която се очаква да бъде съсредоточена в Пловдив в база на ул. \"Ген. Радко Димитриев\".При придвижването й по участъци от републиканската пътна мрежа в определени часове е създадена временна организация на движението.", "date": "2017.07.26", "title": "Наши и US антитерористи \"обезвреждат\" София и Пловдив"}
