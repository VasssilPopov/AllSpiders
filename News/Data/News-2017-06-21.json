{"url": "https://news.bg/euronews/koordinatorite-na-grupi-v-ep-odobriha-kandidaturata-na-mariya-gabriel.html", "text": "Координаторите на групи в Европейския парламент единодушно одобриха кандидатурата на Мария Габриел за еврокомисар, съобщи БНР.По време на заседанието на представителите от комисиите по промишленост и по култура е одобрено писмо, което препоръчва кандидатурата на Габриел да бъде подкрепена от ЕП на пленарното заседание, което ще се проведе през юли.Мария Габриел имаше нужда от мнозинство от 2/3 от депутатите, но тя е получила положителна оценка за вчерашното ѝ представяне на публичното изслушване по ресора \"цифрова икономика и цифрово общество\" от всички парламентарни групи.", "date": "2017.06.21", "title": "Координаторите на групи в ЕП одобриха кандидатурата на Мария Габриел "}
{"url": "https://news.bg/int-politics/prezidentite-na-rusiya-i-braziliya-se-razbraha-za-zasilvane-na-otnosheniyata.html", "text": "Държавните ръководители на Русия и Бразилия се договориха да засилят координацията на ходовете на външната си политика, съобщава \"Асошиейтед прес\".Руският президент Владимир Путин и бразилския му колега Мишел Темер подписаха декларация за \"засилване на стратегическия диалог по външнополитически въпроси\" след разговори в Кремъл.Документът съдържа ангажимент да се положат усилия за допринасяне за \"по-справедливи, демократични и многополюсни международни отношения, основани на централната роля на Организацията на обединените нации (ООН), върховенството на международното право и колективните действия\".Путин изтъкна след разговорите, че руските енергийни и транспортни компании се надяват да засилят дейността си в Бразилия.В Бразилия има няколко наземни станции на руската сателитна навигационна система ГЛОНАСС, която е конкурент на американската система GPS, а Темер подчерта, че страната му може да приеме още такива станции на ГЛОНАСС.", "date": "2017.06.21", "title": "Президентите на Русия и Бразилия се разбраха за засилване на отношенията"}
{"url": "https://news.bg/economics/reshenie-za-lot-3-2-ot-am-struma-nay-kasno-2019-g.html", "text": "Най-късно през април 2019 г. трябва да има разрешение за строеж и избран изпълнител за Лот 3,2 на АМ \"Струма\". Това трябва да се случи, за да се вмести проектът в разходите по Оперативна програма \"Транспорт и транспорта инфраструктура\", съобщи министърът на регионалното развитие и благоустройството Николай Нанков.Оптимистичният график за реализацията на проекта предвижда разрешение и изпълнител да има до декември 2018 г.Нанков заедно с министрите на околната среда и водите Нено Димов и на туризма Николина Ангелкова представиха напредъка в реализацията на проекта за доизграждане на магистралата на работни срещи в Брюксел.Министърът на регионалното развитие и благоустройството заяви, че освен икономически, социален и екологичен ефект, инфраструктурният проект има значение и за сигурността и безопасността на пътуващите. Проектът е приоритетен, защото е част от Коридор № 4 - единственият от десетте транснационални транспортни коридори, който преминава само през територията страни членки на ЕС, изтъкна още Николай НанковПриоритетен от икономическа и технологична гледна точка бил полуизточният вариант за реализация на Лот 3.2 на АМ \"Струма\", който предвижда запазване на едната част на трасето през Кресненското дефиле със съответните екологични мерки по съоръжения и изнасянето на движението в обратна посока източно от дефилето с две ленти в посока София - Солун.Нанков смята, че България е длъжна да завърши магистралата с национално или европейско финансиране. Без избран вариант за строителство не могат да се предвиждат нужните ресурси.", "date": "2017.06.21", "title": "Решение за Лот 3. 2 от АМ „Струма” – най-късно 2019 г."}
{"url": "https://news.bg/crime/bez-anonimni-signali-v-antikoruptsionniya-zakon.html", "text": "Правосъдният министър Цецка Цачева изрази надежда до края на тази календарна година да имаме действащо антикорупционно законодателство. Цачева е поредният представител на съдебната власт, които се срещна с президента Румен Радев по темата за съдебната реформа в страната.Подготвеният антикорупционен закон не предвижда да има анонимни сигнали. Цачева обясни, че всеки гражданин ще има възможност, ако разполага с факти за корупционни практики, да ги представи на единния орган, който ще се създаде.На срещата Цачева и Радев разговаряха за антикорупционния закон, по който се работи в момента в Министерството на правосъдието с максимално широк кръг заинтересовани институции, неправителствени организации и граждани.Цачева се надява законът да бъде гласуван в парламента с широка подкрепа. По отношение на сроковете тя смята, че през септември законът вече ще бъде в Народното събрание, където законът ще се редактира.По отношение на съдебната реформа Цачева обясни какво е изпълнено до момента и какво предстои да се свърши. Тя припомни за направените изменения на Конституцията и двете поправки в Закона за съдебната власт.По думите ѝ на ход са измененията на процесуалните кодекси. Предстои и изготвянето на концепция (стратегия) за наказателната политика и работата по нов Наказателен кодекс или Административно-наказателен кодекс. Целта на това е да се разграничат деянията с по-ниска степен на обществена опасност - т. нар. постъпки, които да се преследват по административен път.Другата дългосрочна цел е да се засили вниманието по отношение на деяния, свързани с тероризма и миграцията, които според Цачева стават \"наше ежедневие\".Тя подчерта и че в различните парламентарни комисии вече се дебатира на първо четене Законопроекта за изменение и допълнение на Наказателно-процесуалния кодекс.Цачева е обсъдила с Радев и актуалната тема, свързана с избора на нов състава на Висшия съдебен съвет (ВСС). \"Споделих задоволството си от широката представителност, на която се радват избраните нови членове на ВСС от общите събрания на следователи, прокурори и съдии\", сподели Цачева.В ход е и процедурата в Народното събрание, като вече има номинирани кандидати от парламентарните групи.Новият състав на ВСС трябва да заработи през септември, когато изтича мандата на сега действащият състав.Относно въпроса за нова промяна на Конституцията, свързана с изваждане на инспектората от Висшия съдебен съвет, Цачева заяви, че не счита за редно \"фрагментирано да се правят отделни промени по конкретен повод. Когато обаче след дебат се прецени, че са наложителни такива промени, не е невъзможно, ако са в компетентността на обикновено Народно събрание .\"Според Цачева преди всичко е важно на всеки закон да се даде известно време, за да има последваща оценка за въздействието.В заключение Цачева сподели, че е информирала президента Радев за актуалните въпроси, по които ведомството работи. Информирала го е и за мисията на ЕК, проведена през миналата седмица, за проверка на напредъка на изпълнените мерки във връзка с януарския доклад по механизма за сътрудничество.", "date": "2017.06.21", "title": "Без анонимни сигнали в антикорупционния закон"}
{"url": "https://news.bg/world/islyamska-darzhava-vzrivi-izvestna-irakska-dzhamiya-v-mosul.html", "text": "Радикалната терористична групировка Ислямска държава е взривила известната иракска джамия Ан Нури в Мосул.Това съобщи АП. Агенцията се позовава на иракските въоръжени сили.Джамията Ан Нури е символна за региона. Оттам през 2014-а година лидерът на Ислямска държава Абубакр ал Багдади обяви създаването на халифат в Ирак и Сирия.Властите в Багдад твърдят, че т.нар. халифат вече е свит до едва 7 процента от територията на Ирак. По оценки на ООН в обкръжените квартали на Мосул има около 400 000 цивилни. 600 000 са напуснали града от началото на освободителната операция миналия октомври.", "date": "2017.06.21", "title": "Ислямска държава взриви известна иракска джамия в Мосул"}
{"url": "https://news.bg/crime/zadarzhaha-16-godishen-napadnal-vrastnik-kray-uchilishteto-mu.html", "text": "16-годишен, познат на полицията вече, нападнал друго момче край столично училището, е задържан след едноседмично разследване.Инцидентът се е разиграл на 16 юни в района на булевард \"Ситняково\", в близост до училищна сграда, където е учило пострадалото момче. То е получило разкъсно-контузна рана, прегледано е от медицинско лице и е било под домашно лечение.В съобщението на полицията за ареста на агресивния момък се посочва, че нападателят е бил непознат за жертвата.Агресивният тийнейджър е с криминалистически регистрации.Повдигнато му е обвинение по чл. 198 от НК - грабеж и е с наложена мярка \"надзор на инспектор от \"Детска педагогическа стая\". ", "date": "2017.06.21", "title": "Задържаха 16-годишен, нападнал връстник край училището му"}
{"url": "https://news.bg/politics/otdelyame-5-mln-lv-za-bezhantsite-v-turtsiya.html", "text": "Допълнителните разходи по бюджета на Министерството на външните работи за българските вноски към Механизма за бежанците в Турция бяха одобрени от Министерски съвет. Вноската е 5,05 млн. лева за 2017 г. и е изчислена въз основа брутния национален доход на страната и на Европейския съюз.Общият размер на помощта по механизма е 6 млрд. евро. Споразумението за създаване на Механизма за бежанците в Турция и графика за изплащането на българските вноски в периода 2016-2019 г. са обособени със закон от Народното събрание през март миналата година.Средства отиват за спешните нужди от хуманитарна помощ за сирийските бежанци и приемните общности в Турция.", "date": "2017.06.21", "title": "Отделяме 5 млн. лв. за бежанците в Турция"}
{"url": "https://news.bg/int-politics/srabski-natsionalist-umrya-v-siriya-kato-ruski-dobrovolets.html", "text": "Крайнодясна групировка на футболни привърженици от северната част на Сърбия обяви, че един от техните членове е загинал в Сирия като руски доброволец.Групировката \"Фирмата\", която подкрепя първодивизионния футболен клуб \"Войводина\", уточни на страницата си във \"Фейсбук\", че 24-годишният Димитрий Саса Каран също така се е бил в Украйна в редиците на проруските сепаратисти преди да отиде в Сирия.От сръбската полиция засега не коментират темата.Русия подкрепи правителството на сирийския президент Башар Асад в конфликта в Сирия предимно с въздушни удари, но също така и със сухопътни части.Редица сръбски националисти се присъединиха като доброволци, илюстрирайки силните проруски настроения в западните ни съседка, която се стреми да се присъедини към Европейския съюз.Местният в. \"Вечерние новости\" отбелязва, че Каран е загинал при взрив на мина.", "date": "2017.06.21", "title": "Сръбски националист умря в Сирия като руски доброволец"}
{"url": "https://news.bg/int-politics/germaniya-ochakva-udalzhavane-na-sanktsiite-na-es-sreshtu-rusiya.html", "text": "Лидерите на Европейския съюз вероятно ще се разберат за удължаване на санкциите срещу Русия, наложени заради подкрепата от страна на Москва за сепаратистите в Източна Украйна. Това коментира висш германски правителствен служител, цитиран от \"Ройтерс\".\"Очаквам да има удължаване\", изтъкна правителственият служител, който е пожелал да остане анонимен, преди срещата на върха на ЕС в Брюксел на 22 и 23 юни.Санкциите на Европейския съюз срещу Москва ограничават достъпа на руския банков сектор до международните финансови пазари и забраняват търговията с оръжие с Русия, както и продажбата на определено оборудване, свързано с енергийния и технологичния сектор.Санкциите изтичат в края на юли, но дипломати предположиха, че те ще бъдат удължени за още шест месеца след срещата на върха на лидерите на ЕС в четвъртък и петък.", "date": "2017.06.21", "title": "Германия очаква удължаване на санкциите на ЕС срещу Русия"}
{"url": "https://news.bg/int-politics/germaniya-povdigna-obvineniya-na-turchin-za-shpionazh-za-turskoto-razuznavane.html", "text": "Германската прокуратура е повдигнала обвинения за шпионаж срещу мъж, обвинен, че е шпионирал в полза на турското разузнаване кюрдски политик и активисти, съобщава \"Асошиейтед прес\".От федералната прокуратура уточниха, че обвинителният акт срещу 32-годишния Мехмет Фатих С., чието пълно име не се съобщава в съответствие със законите за личната неприкосновеност, е бил заведен в съд в Хамбург.Турският гражданин е бил арестуван през декември. От прокуратурата уточняват, че е работил за турското разузнаване от 2013 г. насам, а е бил натоварен със задачата да следи кюрдите през септември 2015 г. или по-рано.Уточнява се, че турчинът се е съсредоточил върху живеещ в Германия политик, който по това време е оглавявал базираната там кюрдската групировка NAV-DEM, а сега бил част от ръководството на базираната в Брюксел кюрдска групировка KCDK-E. Той също така се твърди, че е заснел демонстрация на кюрдски групировка в Бремен през май 2016 г.", "date": "2017.06.21", "title": "Германия повдигна обвинения на турчин за шпионаж за турското разузнаване"}
{"url": "https://news.bg/health/nzok-otchete-byudzheten-izlishak-za-2016-g.html", "text": "Правителството одобри Отчета за изпълнението на бюджета на Националната здравноосигурителна каса (НЗОК) за 2016 г. и Годишния отчет за дейността на НЗОК.Отчетът за изпълнението на бюджета на Националната Здравната каса бележи положителен бюджет с излишък от малко над 1 624.4 хил. лева.Според отчета разходите и трансферите за изминалата година възлизат на 3 296 984 хил. лв., което е 100% от заложените в годишния план за 2016 г.Към 31 декември 2016 г. са постъпили здравноосигурителни приходи в размер на 3 257 760.1 хил. лв., което представлява изпълнение от 100% спрямо заложените в годишния план средства. В сравнение със същия период на 2015 г. приходите отчитат ръст с 5.5% или 168 972.5 хил. лв.Годишният отчет за дейността на НЗОК за 2016 г. съдържа информация за организацията, управлението, бюджета и финансовите параметри на дейността на структурата.Основен извод от отчета е, че правилното и рационално използване на обществените средства е осигурило предвидима финансова среда. Това от своя страна е създало условия за изпълнение на финансовите ангажименти на институцията в национален и в международен аспект.Отчетен е и въведеният в НЗОК алгоритъм на оперативно поведение. Контролната дейност е осигурила положително влияние върху системата. Според отчета се наблюдава по-стриктно изпълнение на алгоритмите на клиничните пътеки, трайна тенденция към прецизиране на индикациите за хоспитализация, както и подобряване качеството на оказаната медицинска помощ.Анализът на разходите за лекарства, медицински изделия и диетични храни за специални медицински цели показва тенденция към нарастване на необходимия финансов ресурс. Според отчета причина за това е увеличаването броя на лекарствените продукти, които институцията заплаща, както и навлизането на нови, по-скъпи лекарства.", "date": "2017.06.21", "title": "НЗОК отчете бюджетен излишък за 2016 г."}
{"url": "https://news.bg/int-politics/samoleti-na-nato-za-vtori-pat-saprovodiha-samoleta-na-voenniya-ministar-na-rusiya.html", "text": "Самолети на НАТО отново са съпроводили самолета на руския военен министър Сергей Шойгу над неутрални води на Балтийско море, като това е станало след като руският самолет е излетял от Калинград.За разлика от предишния случай по-рано днес, натовските самолети са съпровождали руската машина на значително разстояние, като не са се опитвали да се приближат, твърди кореспондент на руската официозна агенция РИА \"Новости\".В Калининград Шойгу проведе изнесено заседание на колегията на руското военно ведомство по въпросите на сигурността в западна стратегическа посока.След излитането от Калининград към ескорта на руския самолет са се присъединили изтребители бомбардировачи Су-34.По-рано беше съобщено, че самолети на НАТО са се опитали да съпроводят машината на Шойгу, когато министърът пътувал към Калининград над неутрални води. Самолетът на руския военен министър летял с ескорт от руски изтребители Су-27.Един от натовските самолети се опитал да се приближи към руския правителствен самолет, но между него и руския лайнер застанал изтребител от ескорта. След това натовският самолет се отдалечил.НАТО потвърди, че изтребители на алианса са съпровождали три руски самолета над Балтийско море.\"Тъй като самолетът не се идентифицирал и не отговори на диспечерите, изтребители на НАТО били принудени да се намесят във въздуха за прихващане в съответствие със стандартните процедури\", пояснил представител на алианса.Той също така отбелязал, че в НАТО оценяват \"поведението на руските пилоти като безопасно и професионално\".", "date": "2017.06.21", "title": "Самолети на НАТО за втори път съпроводиха самолета на военния министър на Русия"}
{"url": "https://news.bg/health/speshnite-meditsi-protestirat-sreshtu-agresiyata-na-patsienti.html", "text": "Управителният съвет на Националната асоциация на работещите в спешна медицинска помощ (НАРСМП) излезе с протестна декларация относно зачестилите случаи на агресия спрямо спешни екипи.Спешните медици недоволстват срещу липсата на адекватни мерки за гарантиране на безопасността им от страна на държавата. Те подчертаха, че не се чувстват сигурни нито в мобилните екипи и спешните кабинети във филиалите за спешна медицинска помощ (ФСМП), нито в спешните отделения на болниците.Само за последния месец има регистрирани 4 нападения срещу спешни медици - в Дулово, Несебър, Роман и Калояново.\"Спрете насилието над спешни екипи, докато все още ни има\", категорични са лекарите.В протестната декларация се пита какво се е случило с преценката на риска и безопасността на над 300 мобилни спешни екипи и придружаването им от полиция при опасност. Спешните медици посочват и че обещаните паник бутони всъщност ги няма - нито в мобилните екипи и в спешните кабинети на ФСМП, нито в спешните отделения на болниците.УС на НАРСМП настоява спешните медици незабавно да получат адекватна защита от агресията на недобросъвестни пациенти и техни близки. Според тях напрежението между пациенти и лекари ескалира и това може да застраши пряко живота както на медиците, така и на пациентите.Спешните медици настояват още държавата да \"влезе в ролята си, да се спре безотговорното и нехайно поведение от страна на институциите\". Те призоваха всички пациенти да се отнасят с уважение и довери към лекарите.", "date": "2017.06.21", "title": "Спешните медици протестират срещу агресията на пациенти "}
{"url": "https://news.bg/int-politics/ruski-hakeri-udarili-21-amerikanski-shtata-po-vreme-na-prezidentskite-izbori.html", "text": "Руски хакери са ударили избирателните системи на 21 американски щата по време на президентската надпревара през миналата година.Това обяви служител на вътрешното министерство на САЩ пред сенатската комисия по разузнаването, която разследва намесата на Русия в президентските избори, съобщава \"Ройтерс\".Джеанет Манфра, която е заместник помощник секретар на вътрешното минестерство, отговаряща за киберсигурността, не посочила кои щати са били засегнати, като изтъкнала, че информацията била поверителна. Тя потвърди, че няма доказателства, че каквито и да е гласове са били манипулирани.Представители на вътрешното министерство заявиха, че около 20 щата са били ударени от хакери, работещи от името на руското правителство, но скорошни информации в медиите предполагат, че техният брой би могъл да е много по-висок.Марк Уорнър, който е най-високопоставеният представител на Демократическата партия в сенатската комисия, е изразил неудовлетворението си от отказа на Манфра да уточни кои щати са били ударени.\"Просто съм абсолютно несъгласен\", изтъкна Уорнър.Уорнър е изпратил писмо до секретаря по вътрешната сигурност Джон Кели, настоявайки ведомството да разкрие повече информация относно опитите за хакване на щатски и местни изборни системи.Щатите Аризона и Илинойс през миналата година потвърдиха, че хакери са ударили техните системи за регистрация на избирателите.", "date": "2017.06.21", "title": "Руски хакери ударили 21 американски щата по време на президентските избори"}
{"url": "https://news.bg/world/10-6-g-zatvor-za-brendo-v-rumaniya.html", "text": "Евелин Банев - Брендо получи окончателна присъда от 10 години и 6 месеца затвор за внасяне на кокаин на румънска територия.Апелативният съд в Букурещ реши да даде 10 години и шест месеца затвор по обвинение, че е българинът е внесъл  над 51 кг. кокаин в Румъния, предаде Аджерпрес.Първоначално през юни 2016 г. Брендо получи присъда от 14 години затвор от Букурещкия съд. Решението на Апелативния съд е окончателно.Евелин Банев не се намира на румънска територия, а през април 2014 година Букурещкият съд издаде заповед за предварителното му задържане, която до момента не е изпълнена.", "date": "2017.06.21", "title": "10,6 г. затвор за Брендо в Румъния"}
{"url": "https://news.bg/politics/mezhdunarodnata-banka-ni-savetva-za-vavezhdaneto-na-spodelenite-uslugi.html", "text": "Правителството предлага на Народното събрание да ратифицира Споразумението за предоставяне на консултантски услуги между администрацията на Министерския съвет и Международната банка за възстановяване и развитие -МБВР.Документът е в рамките на подписания Меморандум за разбирателство между България и МБВР за партньорство и подкрепа при управлението на Европейските структурни и инвестиционни фондове за периода 2014-2020 г.МБВР ще съветва администрацията при въвеждането на споделените услуги, като в допълнение ще изготви анализ на текущото състояние в България и ще проучи добрите практики в други държави. Въвеждането на споделени услуги ще доведе до понижаване на разходите, подобряване на ефективността на процесите и повишаване на качеството на услугите.Осъществените от МБВР дейности ще определят кои са приоритетните сфери, където е необходимо да бъдат въведени споделени услуги и как да бъде реализирана реформата. По време на цялостното изпълнение на проекта ще бъде извършван мониторинг и оценка на действието на модела, е оглед неговото последващо приложение и в други административни структури.", "date": "2017.06.21", "title": "Международната банка ни съветва за въвеждането на споделените услуги"}
{"url": "https://news.bg/world/shvetsiya-privika-ruskiya-poslanik.html", "text": "Министерството на външните работи на Швеция привика посланика на Русия във връзка с инцидент между самолети на двете страни в международното пространство над Балтика в понеделник. Това съобщава пресцентърът на външното ведомство на Швеция, цитирано от ТАСС.\"\", поясни представител на шведското външно ведомство.Министерството на отбраната на Швеция информира, че по време на полет в международното въздушно пространство руски изтребител Су-27 се доближил до шведски разузнавателен самолет.Ведомството пояснява, че действията на руския пилот могат да се квалифицират като \"особени\".Министерството на отбраната на Русия нееднократно заяви, че полетите на руските военни самолети се изпълняват в международното въздушно пространство и в съответствие с международните правила. Министерството също така изразява готовност да проведе консултации с колегите си от Полша, балтийските и скандинавските страни.Припомняме, вчера беше съобщено, че въоръжен руски изтребител е прелетял опасно близо до разузнавателен самолет на ВВС на САЩ в Балтийско море.", "date": "2017.06.21", "title": "Швеция привика руския посланик "}
{"url": "https://news.bg/crime/prokuraturata-podhvana-poboynika-ot-stolichnata-gimnaziya-po-turizam.html", "text": "Прокуратурата разследва инцидента, предизвикан от ученика в столичната гимназия по туризъм. Води се разследване за нанасяне на лека телесна повреда на учител и за хулиганство.По двете обвинения ученикът може да бъде осъден съответно на до три години и две години затвор или пробация.Към момента седемнадесетгодишният М.Ц. се намира с мярка неотклонение \"Наздор на инспектор при детска педагогическа стая\", съобщават от прокуратурата.Припомняме, вчера на Софийската професионална гимназия по туризъм, започна да се държи агресивно, да крещи и да обижда намиращите се в стаята преподаватели. Ученикът изрита преподавателката си по етика и право и хвърли стол по нея. Учителката е получила лека телесна повреда, според експертизата на прокуратурата.По предварителна информация агресията на ученика се дължи на стреса му във връзка със завършването на учебната година. Той имал слаба оценка именно по предмета Етика и право.По време на инцидента един от родителите на побойника се е намирал в училището, извикан за среща с класния ръководител именно във връзка с поведението на детето си.Днес са му повдигнати обвинения за нанасяне на лека телесна повреда на учител по повод изпълнението на службата му /чл. 131, ал. 2, т. 4, вр. ал. 1, вр. чл. 130, ал. 2, вр. чл. 63, ал. 1, т. 4 от НК/, за което е предвидено наказание \"лишаване от свобода\" до три години, и хулиганство /чл. 325, ал. 1, вр. чл. 63, ал. 1, т. 4 от НК/, което се наказва с лишаване от свобода до две години или с пробация, както и с обществено порицание.", "date": "2017.06.21", "title": "Прокуратурата подхвана побойника от столичната гимназия по туризъм"}
{"url": "https://news.bg/int-politics/rusiya-otgovarya-na-nato-ukrepva-zapadniya-si-flang.html", "text": "Русия укрепва отбранителните си линии по западния си фланг в отговор на смятаните от нея за агресивни действия на НАТО.Това обяви руският военен министър Сергей Шойгу, цитиран от руските новинарски агенции.Шойгу също така е цитиран да казва, че разглежда струпването на военни сили на НАТО по границите на Русия като доказателство за антируската позиция на западния военен алианс.", "date": "2017.06.21", "title": "Русия отговаря на НАТО, укрепва западния си фланг"}
{"url": "https://news.bg/int-politics/moskva-otmeni-sreshta-mezhdu-ruski-i-us-diplomati-zaradi-sanktsiite-na-sasht.html", "text": "Руският заместник-министър на външните работи Сергей Рябков обяви, че е отменил срещата си с помощник държавния секретар на САЩ Томас Шанън, насрочена за тази седмица в отговор на новите американски санкции срещу Москва, съобщава \"Ройтерс\".Американското правителство във вторник добави 38 руски граждани и организации към списъка си със санкционирани заради действията на Русия в Украйна, обявиха от американското финансово министерство.Тази стъпка \"е продължение на тенденцията, чието начало беше поставено от администрацията на Барак Обама, целяща разрушаване на отношенията между нашите страни\", изтъква Рябков в изявление, публикувано на интернет сайта на руското външно министерство.Американските санкции рязко обезцениха твърденията на Вашингтон, че той иска диалог с Москва, се допълва в изявлението.Рябков коментира в понеделник, че той и Шанън ще се срещнат в Санкт Петербург на 23 юни, за да обсъдят \"проблемите на двустранните отношения\".Отношенията между Русия и САЩ останаха напрегнати, дори след като от Белия дом обмислят насрочването на среща на американския президент Доналд Тръмп с руския му колега Владимир Путин в кулоарите на срещата на Г-20 през юли в германския град Хамбург.", "date": "2017.06.21", "title": "Москва отмени среща между руски и US дипломати заради санкциите на САЩ"}
{"url": "https://news.bg/health/ministerski-savet-prie-nova-naredba-za-telk.html", "text": "Правителството прие нова Наредба за медицинската експертиза. Причините за днешното решение на Министерския съвет са свързани със съдебното оспорване на действащата наредба, при което съдът установи нарушение на административнопроизводствените правила при изработването им.Отменянето на наредбата отчасти или в нейната цялост създава правен вакуум със значителни неблагоприятни последици предвид широкия й обхват на приложение.С новата наредба се цели създаването на правна регламентация на принципите и критериите на медицинската експертиза за определяне наличието на временна или трайна неработоспособност и на реда за нейното извършване. Това ще осигури уеднаквяване на дейностите, свързани с медицинската експертиза на територията на цялата страна.Наредбата се прилага и с цел да осигури определени права на пациентите - например, правото им на отсъствие от работа или осигуряване на подходяща работа с цел полагане на оптимални грижи за здравето до неговото пълно или максимално възможно възстановяване.В същото време, чрез Наредбата се осигурява стабилност и предвидимост на резултатите от нея, което е предпоставка за планиране и прогнозиране на всички произтичащи от медицинската експертиза последствия, включително социалните придобивки и финансови обезщетения, които по себе си са обект на прилагане на други нормативни документи.", "date": "2017.06.21", "title": "Министерски съвет прие нова Наредба за ТЕЛК"}
{"url": "https://news.bg/world/fbr-napadenieto-v-michigan-e-teroristichen-akt.html", "text": "ФБР разследва нападението на международното летище Флинт в Мичиган като терористичен акт, предаде Си Би Ес.Нападател наръга полицай на летището. Аеропортът беше евакуиран, няма други пострадали при нападението, уточнява АП.Представител на властите потвърди, че служителят на реда е в критично състояние. Той е бил нападнат с нож и е получил порезни рани във врата и гърба.Извършителят е задържан.Силите на реда провеждат разследване. Раненият полицай е идентифициран като Джеф Невил.", "date": "2017.06.21", "title": "ФБР: Нападението в Мичиган е терористичен акт"}
{"url": "https://news.bg/politics/58-ot-balgarite-smyatat-che-tryabva-da-ima-poveche-zheni-v-politikata.html", "text": "Според 58% от българите в политиката трябва да има повече женско присъствие. Това сочат данни от националното представително проучване на изследователския център \"Тренд\".31% от българите са на мнение, че важните държавни решения в държавата трябва да се взимат от мъже. В същото време 67% са заявили, че полът всъщност няма значение в политиката.48% от изследваните сочат, че не е нормално управленските позиции да се заемат само от мъже. Според проучването с увеличаването на възрастта дялът на тези хора намалява.Половината анкетирани българи са споделили, че жените в политиката са подценявани най-вече, защото са жени. Впечатление прави, че това мнение се наблюдава в малките населени места, докато живеещите в столицата и в областните градове смятат, че жените в политиката са подценявани поради други причини.Данните показват и че няма значение дали мъж или жена ще заемат висш пост, но има и сфери, в които българите държат да бъдат заемани от мъже. Това са основно силови постове.57% от българите смятат, че президентът трябва да бъде мъж, а 68% - че министърът на вътрешните работи трябва да е мъж. 81% от анкетираните споделят мнение, че министърът на отбраната трябва да е от силния пол. За нито един от постовете българите не са посочили еднозначно, че предпочитат той да бъде заеман от жена.Проучването е поръчано от Либерален институт за политически анализи (ЛИПА) и се финансирано от ЮНЕСКО. То е реализирано в периода 2 - 8 февруари 2017 г. Изследването обхваща 1002 пълнолетни български граждани.", "date": "2017.06.21", "title": "58% от българите смятат, че трябва да има повече жени в политиката"}
{"url": "https://news.bg/politics/borisov-se-zakanva-reforma-tozi-pat-da-se-sluchi.html", "text": "Този път ще се случи! Увереността е на министър-председателя Бойко Борисов и личи в стенограмата от днешното правителствено заседание, на което е обсъждана административната реформа, с която се заеха управляващите.Борисов поставя категорично срок до понеделник, 26 юни, всички министерства и всеки министър да е наясно с това какви документи издават и какви документи изискват, за да може да се направи пълен преглед и да се облекчат гражданите, които висят от гише на гише.Борисов заявява, че си дават сметка, че това е реална реформа и затова не се е случвала - \"защото трябва да преодолява огромна съпротива на чиновници, администрация, включително и корупционни схеми по маса звена\". А това нещо, по думите на Борисов, сме свикнали като народ.\"Но ние трябва това да го поправим. Роптаем, ядосваме се, нервираме се и то не се случва. Този път ще се случи!\", заявява Борисов.Малко преди това вицепремиерът Томислав Дончев е \"болезнено откровен\" и признава, че \"в част от случаите не знаем коя администрация на какво законово основание иска от гражданина даден документ\". Това признание допълнително настървява премиера Борисов и затова и срокът, който поставя на администрацията за прегледа на бумащината по министерствата е кратък.\"Още днес искам, като се приберете, всеки министър в неговото министерство да събере администрацията и да направи списък кои услуги неговото министерство или агенциите, ако има такива към тях, предоставят на гражданите\", отсича премиерът. Той разсъждава и защо на гражданите се изисква и лична карта, и акт за раждане паралелно в администрацията на МВР:\"И питам тогава: защо като имаш лична карта да ти искат и акт за раждане, да се разкарваш да събираш документи? Къде е логиката на тези, които го искат от теб? Разбирате ли абсурдността? Но хората безропотно, защото няма какво да правят, вървят от гише на гише.\"По време на обсъждането се включва и министърът на транспорта Ивайло Московски, който дава пример за изискване за прошнурован, прономерован корабен дневник от рибарите, които трябва да попълват данни за вятър, вода...\"Тормоз на рибаря, това правят! Той въдицата ли да държи, компас ли да гледа, температурата на водата ли да измери? Накрая ще се удави докато излезе, защото няма ръце кое да...\", възмутен е Бойко Борисов.", "date": "2017.06.21", "title": "Борисов се заканва реформа този път да се случи"}
{"url": "https://news.bg/politics/rumen-radev-iska-zakon-za-deynostta-na-traditsionnite-veroizpovedaniya-u-nas.html", "text": "Държавният глава Румен Радев се срещна с Негово Светейшество Българският патриарх и Софийски митрополит Неофит. Срещата се проведе в Синодната палата, по покана на митрополитите от Светия Синод на Българската православна църква (БПЦ).По време на срещата двамата обсъдиха въпроси, в които двете институции си взаимодействат. Президентът Румен Радев и патриарх Неофит бяха единодушни, че само в съгласие и с общи действия може да се българите могат да постигнат успех като общество и държава.Радев постави акцент върху необходимостта от ясна законова регламентация на дейността на традиционните вероизповедания у нас, която да гарантира тяхната независимост от външни влияния.Президентът обърна внимание и на сигурността на българските граждани. Той се запозна с позицията на членовете на Светия Синод и на патриарх Неофит по този въпрос.Държавният глава изрази готовност да инициира работна среща по въпросите на религиозното образование, в която да участват традиционните вероизповедания в страната и ангажираните с това държавни институции.От името на Светия Синод Негово Светейшество патриарх Неофит подари на президента Румен Радев икона на Божията Майка.", "date": "2017.06.21", "title": "Румен Радев иска закон за дейността на традиционните вероизповедания у нас"}
{"url": "https://news.bg/crime/motorist-zagina-sled-sblasak-na-krastovishte-v-sofiya.html", "text": "40-годишен моторист е загинал при катастрофа на кръстовището между бул. \"Тодор Александров\" и ул. \"Одрин\" в София, съобщиха от МВР.Мотористът се сблъскал с автомобил \"Опел Корса\", шофиран от жена.На път за болницата тежко раненият мотоциклетист е починал.Извършен е оглед на района на инцидента, по случая е образувано досъдебно производство.", "date": "2017.06.21", "title": "Моторист загина след сблъсък на кръстовище в София"}
{"url": "https://news.bg/politics/mareshki-predlaga-videozasnemane-na-izborite.html", "text": "И \"Воля\" внася свои предложения за мажоритарен вот. \"Воля\" разчита най-вече на качествата на личността, обяви на пресконференция лидерът Веселин Марешки.От политическата партия искат всеки един човек да излиза с името си и ако е харесван, да се избира. Не претендираме да сме най-умните, подчерта обаче Марешки.Той иска да се оформи сериозна дискусия, за да се намери най-доброто решение по отношение на изборните правила. Партията му предлага въвеждане на мажоритарен вот без листи, като се запазват 31 района. Въвежда се втори тур. Всяка партия ще има право да издигне брой кандидати до 2 пъти броя на мандатите.Според него предимствата на проекта на партията е, че ще се избира между доказани личности и така уважаваните хора по места ще влязат в НС. Според аргументите на \"Воля\" няма да се губи представителството за партиите. Нямало и да има проблем със заместването на депутат, напуснал парламента или заел друга длъжност. Не виждаме препъни камъни в нашия проект, похвали се Веселин Марешки, според когото никой не може да обвини партията му, че предлага неща, които са в партийна полза.Ще бъде сблъсък на много ярки личности, категоричен е лидерът на ПП Воля. Сега партийната дисциплина убивала яркостта на личността.Искаме елементарното нещо - видеозаснемане на целия изборен процес, обяви Марешки. За заснемането на изборния процес той посочи, че няма да се заснема в тъмната стаичка. Ще се снима какво се случва с урната, преброяването на бюлетината, попълването на протоколите.Машинното гласуване е по-лошият вариант, убеден е лидерът на \"Воля\". Една камера и един интернет, по думите му, нищо не струват. Когато ви откраднат гласа, открадват вашето бъдеще и бъдещето на детето ви, изтъкна Марешки. Това е най-бруталната кражба, допълни той. Ще се стремим да бъдем истински, обеща лидерът на \"Воля\".Веселин Марешки коментира и че ще му е интересно да види с какъв мотив би се отхвърлил този проект.Марешки би подкрепил смесената система на БСП, макар че \"Воля\" се стремяла към изцяло мажоритарен вот.А липсата на интерес към проекта на партията, той си обяснява с това, че депутатите били при децата и внуците си. Но пък като питали \" Бабо, дядо, какво направи в живота си\", днешните незаинтересовани законотворци трябвало да могат да ги погледнат в очите и да се похвалят с нещо в живота си, а не като \"измекяря, ограбил народа\".Историята се повтаря, предупреди Веселин Марешки. Един ден внучето, излъгано от баба си, ще иде на училище и там ще го питат дали баба му е тази, която е правила \" това и това, и това\".В един момент народът се надига, предупреди лидерът на \"Воля\". За пример даде въстанията, когато народът е клан и никой не е вярвал, че свободата ще дойде. Смятали са ги за луди, изклали са сума ти революционери, ама след две години се е случила свободата, припомни Марешки.", "date": "2017.06.21", "title": "Марешки предлага видеозаснемане на изборите"}
{"url": "https://news.bg/world/merkel-predupredi-tramp-za-protektsionizma.html", "text": "Германският канцлер Ангела Меркел предупреди администрацията на американския президент Доналд Тръмп да не се стреми към протекционистки политики, съобщава \"Политико\".Тя подчерта, че всяка стъпка за ограничаване на търговията би била в \"ущърб за всички нас\".\"Подкрепям отворена търговия\", каза Меркел на събитие по повод 70 г. от плана \"Маршал\" за възстановяване икономиките на държавите от Западна Европа след края на Втората световна война.Споменавайки архитекта на програмата за подпомагане на следвоенна Европа, канцлерът припомни тезата на Джордж Маршал, че силната европейска икономика е от полза и за САЩ.\"Не трябва да забравяме това днес\", призова германският политик.Американският лидер на няколко пъти остро разкритикува германските търговски политики, обвинявайки Берлин, че се възползва от лесния достъп до американския пазар за сметка на гражданите на САЩ. Германия се тревожи, че Вашингтон може да наложи тарифи върху германска стомана и други стоки.Германският лидер припомни наскоро изразената си позиция, че Европа ще трябва да се грижи сама за сигурността си. Реалност, която според нея, е станала очевидна на последната среща на върха на НАТО.На срещата Тръмп призова европейските страни членки на алианса да харчат повече за отбрана.", "date": "2017.06.21", "title": "Меркел предупреди Тръмп за протекционизма"}
{"url": "https://news.bg/politics/modernizirame-do-2030-g-transportnata-infrastruktura.html", "text": "Правителството прие Интегрирана транспортна стратегия за периода до 2030 г.Целите на транспортната стратегия са свързани с повишаването на ефективността и конкурентоспособността на транспортния сектор, подобряване на транспортната свързаност и достъпност, както и ограничаване на отрицателните ефекти от развитие на транспортния сектор.Приоритетите в Интегрираната транспортна стратегия са свързани с ефективното поддържане, модернизацията и развитие на транспортната инфраструктура, както и с развитието на интермодален транспорт.Транспортната стратегия цели още да подобри условията за прилагане на принципите на либерализация на транспортния пазар и да повиши сигурността и безопасността на транспортната система.Стратегията съдържа цялостен анализ на проблемите за всеки вид транспорт. За разрешаването им са определени мерки от инфраструктурен, организационен и оперативен характер.Подготвен е и Национален транспортен модел, различен за пътническия и товарния транспорт. Моделът е приложим за отделните видове транспорт в рамките на страната, международния транспорт и транзитния транспорт.Наличието на стратегията фигурира в Предварителните условия на Европейската комисия за Европейските структурни и инвестиционни фондове в периода 2014-2020 г. в сектор \"Транспорт\". Изпълнението на това условие е заложено и в Споразумението за партньорство на България.", "date": "2017.06.21", "title": "Модернизираме до 2030 г. транспортната инфраструктура"}
{"url": "https://news.bg/regions/stolichniyat-mladost-poluchava-partsel-za-sporten-park.html", "text": "С решение на Министерски съвет днес Столична община безвъзмездно получи имот от 17 дка за изграждането на парк за отдих и спорт. Теренът се намира в столичния ж. к. \"Младост 3\".В Министерски съвет беше решено и да се намали капитала на \"Национална спортна база\" ЕАД -обезсилени бяха акции на стойност имот от 16,6 дка в столичния \"Красно село\". Теренът ще бъде прехвърлен безвъзмездно на Столична община за изграждане на ново метродепо при строителството на третата метролиния в София.Правителството даде имоти и на две държавни институции - НАП - Велико Търново, офис Монтана и Държавната агенция за метрология и технически надзор.С решение на правителството се променя и статутът на имоти в Русе и управлението на имот в Шумен.", "date": "2017.06.21", "title": "Столичният „Младост” получава парцел за спортен парк"}
{"url": "https://news.bg/world/es-preodolya-kritichniya-moment-obyavi-donald-tusk.html", "text": "Председателят на Европейския съвет Доналд Туск обяви, че вълната от анти-ЕС настроения, която разбута съюза и доведе до Брекзит, най-накрая отмина, информира АФП.В писмо до лидерите, в което Туск ги кани на срещата на върха в Брюксел в четвъртък, председателят на Европейския съвет пояснява, че съюзът отново се превърна в решението на проблемите, а не в причината.Ведрата му оценка идва след серия поражения на популистите и евроскептиците на избори в Европа.\"\", отбелязва полският политик.\"Настоящото развитие на континента изглежда показва, че ние бавно преодоляваме критичния момент\", добави бившият полски премиер.В много от нашите държави политическите партии укрепиха силата си и анти-ЕС настроенията започват да изчезват, изтъкна той.В същото време той е предпазлив, отбелязвайки, че ЕС не може да си позволи \"самодоволство или наивност\" и трябва да покаже, че може да възстанови контрола \"над събития, които понякога са дори ужасни\".", "date": "2017.06.21", "title": "ЕС преодоля критичния момент, обяви Доналд Туск"}
{"url": "https://news.bg/int-politics/norvegiya-pita-rusiya-kak-migranti-sa-uspeli-da-vlyazat-prez-arktika.html", "text": "Норвежки правителствен служител е попитал Русия как се е получило така, че шестима кандидати за убежище от Армения са успели да влязат в Норвегия през затънтен граничен пункт в Арктика въпреки двустранното гранично споразумение между двете страни, което не позволява на мигранти да преминават оттам, съобщава \"Асошиейтед прес\".Шефът на полицията на граничния пункт Сторског уточни, че представящите се за бежанци, които са на възраст между 4 и 58 години, са влезли в скандинавската страна с кола във вторник.Полицейският шеф е задала въпрос на руските власти защо са били пуснати да минат без необходимите визи.Това е бил първият път, в който търсещи убежище са прекосили границата от 30 октомври 2015 г. Този маршрут стана известен, след като няколко хиляди души от Сирия и средиземноморския регион откриха необичайния маршрут през Русия, като мнозина преминаха с велосипеди границата в Арктика, която не е отворена за пешеходци.", "date": "2017.06.21", "title": "Норвегия пита Русия как мигранти са успели да влязат през Арктика"}
{"url": "https://news.bg/politics/pravitelstvoto-odobri-pozitsiite-na-balgariya-za-sreshtata-na-varha-na-es.html", "text": "Правителството одобри позицията на България за участие в редовното заседание на Европейския съвет, което ще се проведе на 22 и 23 юни в Брюксел. На заседанието на Европейския съвет държавните и правителствените ръководители на страните членки на ЕС ще приемат заключения по темите \"\", \"\", \"\", \"\", \"\" и \"\".Като външна граница на ЕС България ще отстоява позицията, че държавите членки на първа линия следва да разполагат с цялата налична информация относно дадени физически лица, което да направи възможно успешното му установяване и предприемане на последващи действия.Страната ни ще настоява и за ефективно прилагане на набор от мерки в областта на миграцията и защитата на външните граници. Тези мерки предвиждат продължаването на подкрепата за държавите на предна линия, последователното и пълно прилагане на съвместното изявление на ЕС - Турция от 18 март 2016 г., както и изпълнението на съществуващите реадмисионни споразумения с трети страни и сключване на нови при необходимост. Мерки в областта на миграцията и защитата на външните граници минават и през ефективното прилагане на принципите за отговорност и солидарност.На срещата на върха България ще призове за по-нататъшно развиване на необходимите структури с оглед прилагане на по-ефективни мерки за борба с радикализацията, включително по отношение на разпространението на радикализиращо съдържание в интернет.България ще подкрепи и задълбочаването на интеграционните процеси в областта на европейската отбрана, основано на Глобалната стратегия на ЕС за външна политика и сигурност, което не трябва да дублира компетенциите на НАТО и водещата му роля в колективната отбрана на Европа.Европейският съвет ще проведе заседание и във формат ЕС-27 във връзка с . На заседанието ще се обсъди актуалното състояние на преговорите по Брекзит, като ще бъде потвърден мандатът за воденето на преговори с Великобритания. България ще потвърди позицията си, че преговорният мандат трябва адекватно отразява защитата на интересите на ЕС и неговите граждани.На заседанието на Европейския съвет на 23 юни министър-председателите на Естония, България и Австрия ще представят официално в Брюксел 18-месечната програма за председателството на Съвета на ЕС от 1 юли 2017 до 31 декември 2018 г.Припомняме, вчера, 20 юни, Съветът по общи въпроси одобри с единодушие в Брюксел 18-месечната програма за председателството на Съвета на Европейския съюз на Триото Естония - България - Австрия.Правителството одобри също българската позиция за редовното заседание на Съвета на ЕС \"Транспорт, телекомуникации и енергетика\", част \"Енергетика\", което ще се проведе на 26 юни в Люксембург. Заседанието ще се проведе в състав министри на енергетиката.Очаква се на заседанието министрите да постигнат общ подход по законодателните предложения за енергийната ефективност, част от пакета \"Чиста енергия за всички европейци\".Одобрени бяха и резултатите от проведени през май и юни четири заседания на Съвета на ЕС.Припомняме, на 18 май в Малта министрите по енергетика дискутираха теми, свързани с рамката за енергийната ефективност на ЕС до 2030 г. В периода 21 - 23 май Съветът на ЕС по земеделие и рибарство проведе неформално заседание в Малта, където беше обсъдена темата Климатичните изменения и водните ресурси в ЕС: възникващи предизвикателства пред селското стопанство\". На 19 май в Брюксел се проведе заседание на Съвета \"Външни работи/Развитие\", където беше одобрен текстът на новия Европейски консенсус за развитие. На 8 и 9 юни в Люксембург се проведе заседание на Съвета \"Правосъдие и вътрешни работи, където министрите на вътрешните работи обсъдиха предложението за създаване на Европейска система за оторизиране на пътуванията (ETIAS), законодателните предложения в областта на Шенгенската информационна система и актуалната миграционна обстановка в ЕС.", "date": "2017.06.21", "title": "Правителството одобри позициите на България за срещата на върха на ЕС"}
{"url": "https://news.bg/energy/balgariya-i-makedoniya-obsazhdat-izgrazhdaneto-na-interkonektor.html", "text": "Да се създаде съвместна работна група, която да проучи възможностите за изграждане на междусистемна газова връзка между България и Македония. Това предложи министърът на енергетиката Теменужка Петкова на среща с македонския премиер Зоран Заев, който е на посещение в нашата страна.Още през 2012 г. газовите оператори на двете държави са разговаряли по идеята за изграждане на интерконектор и тогава \"Булгартрансгаз\" е дал подкрепа за проекта, припомни Петкова. По нейните думи, работата по бъдещия интерконектор трябва да продължи с информация за предпроектното проучване и за пазарния интерес към връзката.Както е известно, през 2015 г. в Дубровник, Хърватия, 15 държави от ЕС и Енергийната общност, включително и Република Македония, подписаха Меморандум за общ подход за справяне с предизвикателствата за диверсификация и сигурност на газовите доставки. Страните се договориха да работят заедно за ускоряване изграждането на липсващите газови връзки, както и за разрешаване на проблемите, които възпрепятстват сигурността на доставките и развитието на интегриран и конкурентен енергиен пазар в региона. Един от проектите, заложени в плана за действие към Меморандума, е изграждането на интерконектор между двете страни.Министър Петкова информира македонския премиер Заев за напредъка по изграждане на интерконекторите със Сърбия, Турция и Гърция. Между нашите две страни съществува широко поле за развитие на двустранното сътрудничество в областта на енергетиката, каза енергийният министър.Македонският премиер Зоран Заев потвърди, че един от основните приоритети на новото правителство е енергетиката. Той информира министър Петкова за осигуреното финансиране в размер на 2 млрд. евро за газифициране на страната. Засега само община Струмица е газифицирана, но ние искаме да покрием поне 63% от отоплението на детски градини и общински сгради с газ, каза Зоран Заев. По неговите думи, България може да осигури експертизата за реализиране на тази цел. Заев припомни също, че в повечето случаи Македония разчита на внос от България при недостиг на електроенергия.Двете страни се съгласиха, че стабилното сътрудничество в областта на електроенергетиката трябва да продължи да се задълбочава. Изграденият електропровод Червена могила - Щип - първата директна 400-киловолтова връзка между енергосистемите на България и Македония - е част от инфраструктурата на Европейския коридор №8. Той е етап от реализиране на стратегията на електроенергийните компании от балканските страни за улесняване функционирането на регионалния енергиен пазар.Обменът на ноу-хау в производството на ток и газовата сфера са конкретните области, в които можем да си сътрудничим, смята македонският премиер.Македонската страна е запозната с концепцията на България за газоразпределителен център и възможностите, които той ще осигури за достъп до природен газ от различни източници, стана ясно още по време на срещата. В разговора Зоран Заев потвърди интереса на нашите съседи да получават синьо гориво от българската страна.", "date": "2017.06.21", "title": "България и Македония обсъждат изграждането на интерконектор"}
{"url": "https://news.bg/politics/upravlyavashtite-sa-na-prav-pat-spored-sindikatite.html", "text": "Синдикатите хвалят управляващите. КТ \"Подкрепа\" се срещна с герберите в парламента, за да  обсъдят доходите на хората.\"Посоката, която ГЕРБ са предприели е вярна\", подчерта след срещата Димитър Манолов, председателят на КТ \"Подкрепа\".\"Синдикатът е представил  40 страници с изключително важни теми. Очевидно е, че с това ниво на доходите не може да приказваме за еврозона, нито за Европа, която да се движи интегрирано и ние да сме в центъра на този интегритет\", подчерта Манолов.Той оцени  като  правилно решението за увеличението на минималната работна заплата, пенсиите и заявките за увеличение на доходите в образованието. За ръста на минималните пенсии КТ \"Подкрепа\" не е съгласна с избрания подход, но са на ясно, че друг ход на този етап нямало.\"Верният подход е да се запазят съотношенията на равнищата според осигурителния принос на лицата. Това, което се случва днес с пенсиите нарушава тази връзка, но се надявам, че нататък процесът ще продължи\", изтъкна Димитър Манолов.\"Говорихме, че доходите не могат да се повишат, ако на нас не ни се развържат малко ръцете. Затова предложението ни е колективните трудови договори, подписани от синдикати и работодателски организации, да имат всеобща валидност, без да се налага одобряването им от министъра на труда\", каза още той.Герберите пък обещаха да търсят баланс. \"Няма крайни предложения, които не бихме могли да поставим на масата на диалога по никакъв начин\", сподели Менда Стоянова.", "date": "2017.06.21", "title": "Управляващите са на прав път според синдикатите"}
{"url": "https://news.bg/education/opredeliha-koi-detski-gradini-i-uchilishta-shte-sa-zashtiteni.html", "text": "Приети са конкретни критерии за определянето на защитените детски градини и училища в Министерски съвет днес. Една детска градина ще бъде обявявана за защитена, ако нейното закриване би довело до това най-малко 8 деца да пътуват повече от 14 километра или ако поне 5 деца трябва да пътуват 20 километра до най-близката друга градина.С решение на Министерски съвет се регламентира и допълнителната финансова помощ, която детските градини ще получават. Защитените учебни заведения от такъв тип ще получават допълнително 21 хил. лв, ако са в планински район и 19 хил. в останалите случаи. Когато се защити част от детска градина, тя ще получава допълнително финансиране от 16 хил. лв. за планински район и 14, 5 хил., ако се намира другаде. Допълнително финансиране може да бъде получено и за обучаването на малък брой деца.За училищата защитата се регламентира, ако при закриването най-малко 10 деца пътуват по повече от 20 км - за основните училища и при 15 ученици, пътуващи по 30 км за учащите между осми и десети клас. Субсидията за тези училища ще е в размер 32 хил. лв за планинските райони и 29 хил. лв за тези, които се намират в други райони.Всяка година ще бъде актуализиран списъкът със защитените учебни заведения. Това ще става по предложение на кметовете на общините след решение на общински съвет.", "date": "2017.06.21", "title": "Определиха кои детски градини и училища ще са защитени"}
{"url": "https://news.bg/world/36-godishen-marokanets-e-napadatelyat-ot-bryuksel.html", "text": "Мъжът, който беше застрелян на Централната гара в Брюксел във вторник вечерта след неуспешен опит за атентат с бомба, е 36-годишен мароканец.Това съобщи белгийският прокурор Ерик ван дер Сипт на пресконференция във връзка с последните резултати от разследването на осуетения атентат, съобщава АФП.Федералният прокурор поясни, че нападателят е известен на властите за други престъпления, но не и за тероризъм.Сипт добави, че инициалите на нападателя са О.З. и че домът му в квартал \"Моленбек\" е бил претърсен.Местни медии пишат, че името му е Усама Зариу. Той е специалист по електронни устройства.Прокурорът каза още, че мъжът не е носел колан с експлозиви, а чанта. Той е крещял \"Аллах е велик\" преди да бъде застрелян от патрулиращи войници.От думите на прокурора стана ясно още, че атентаторът е носел взривно устройство с пирони и газови флакони.Няма пострадали хора при нападението.\"\", изтъкна Сипт.Прокурорът обясни, че нападателят влязъл в гарата и на два пъти се насочил към група от около 10 пътници, вторият път застанал между тях.\"\", обясни Сипт.По-рано днес вътрешният министър Ян Ямбон заяви, че е установена самоличността на нападателя. Той допълни, че не е станала \"голяма експлозия\".Сипт обяви, че властите смятат, че нападението е терористична атака.Белгийският премиер Шарл Мишел съобщи, че е \"предотвратена терористична атака\" в града, където са централите на ЕС и НАТО. Но Мишел съобщи, че ще увеличат мерките за сигурност.\"Няма да позволим да бъдем сплашвани от терористи\", категоричен министър-председателят.", "date": "2017.06.21", "title": "36-годишен мароканец е нападателят от Брюксел"}
{"url": "https://news.bg/world/prints-filip-priet-v-bolnitsa.html", "text": "Британският принц Филип, съпруг на кралица Елизабет II, е приет в болница и ще пропусне официалното откриване на новия състав на парламента, но остава \"позитивен\", съобщи говорител на Бъкингамския дворец, цитиран от Ройтерс.\"\", добави говорителят.Британски медии отбелязват, че херцогът на Единбург е приет в болница като \"предпазна мярка\" заради инфекция. Мястото му в парламента ще бъде заето от принца на Уелс.Преди няколко месеца от двореца съобщиха, че от края на лятото Филип ще прекрати изпълнението на обществените си ангажименти.", "date": "2017.06.21", "title": "Принц Филип приет в болница"}
{"url": "https://news.bg/regions/drogirani-mladezhi-katastrofiraha-kray-selo-lyubcha.html", "text": " Автомобил с 4 момчета катастрофира тази сутрин край село Любча, община Доспат, област Смолян.Произшествието е станало около 5.30 часа сутринта на около 2 км преди разклона за село Любча. Автомобилът е излязъл от пътното платно и се е забил в крайпътни дървета.Най-тежко е пострадало едно от момчетата на задната седалка. Момчето е в кома. Той е с черепно-мозъчна травма и има опасност за живота му, съобщи БНР.24-годишният шофьор на автомобила е дал положителна проба за употреба на наркотични вещества. Момчето е задържано от органите на реда. Срещу него е образувано досъдебно производство.", "date": "2017.06.21", "title": "Дрогирани младежи катастрофираха край село Любча"}
{"url": "https://news.bg/regions/vazstanoven-e-marshrutat-na-avtobusna-liniya-60-v-stolitsata.html", "text": "Възстановен е маршрутът на автобусна линия 60.По рано днес автобусите по линия 60 в посока \"Овча купел\" бяха отклонени от бул.\"Тодор Александров\", бул.\"Инж.Иван Иванов\", бул.\"Ал.Стамболийски\", ул.\"Одрин\".Причината е пътно транспортно произшествие с лека кола и моторист, съобщиха от Столична община.Тази сутрин, на кръстовището на бул.\"Тодор Александров\" и ул.\"Одрин\" кола удря мотоциклетист, който е починал на път за болницата.", "date": "2017.06.21", "title": "Възстановен е маршрутът на автобусна линия 60 в столицата"}
{"url": "https://news.bg/politics/s-12-elektronni-udostovereniya-oblekchavat-grazhdani-i-biznes.html", "text": "Министерски съвет с мерки за привличане на инвеститори и отпадане на нуждата гражданите да \"куриерстват\" между администрациите за извършваните от тях услуги. Дванадесет са електронно достъпните удостоверения. На брифинг след заседанието на кабинета, вицепремиерът Томислав Дончев заяви, че голямата битка е за пълната електронизация на процесите, отпадане на необходимостта от представяне на хартия на удостоверения, достъпни в регистрите и извършване на служебни справки от администрациите.По думите му това е фундаментът на административната реформа. Така от септември реално ще се извършват справки от страна на администрацията по служебен път за 12 типа удостоверения, изисквани за предоставяни на други комплексни услуги. 12-те удостоверения са електронно достъпни в 8 регистъра - Търговски, Имотен регистър, Булстад, Регистър на задълженията към митническата администрация, Регистър на актовете за граждански брак, Регистър на задължените лица, Регистър на пенсионерите и Регистър на признатите дипломи за висше образование.Така тези регистри вече били достъпни по електронен път от различни администрации. \"Веднага след взетото днес решение ще влезем в кореспонденция с всички администрации, ще искаме информация от тях кои услуги, които те предоставят, са базирани на информация, налична в тези регистри, какви са законовите основания да изискват документи от тези регистри и да предоставят тези услуги\", обясни Томислав Дончев.Очаква се до началото на август да се извърши анализ на тази информация и от септември да бъдат изготвени предложения за законодателни промени, за да бъде спряна необходимостта да се иска от гражданина да носи справка на хартия.Росен Желязков, директор на агенция \"Електронно управление\" обясни, че целта на промените е основните администратори на данни в регистри да обменят информация по автоматичен път. \"Това означава, че не трябва да има нито куриерстване от страна на гражданите и бизнеса, нито активно поведение от страна на администрацията\", посочи Желязков.\"Автоматичният обмен на данни ще се случи по силата на Пътната карта до края на 2018г\", коментира още той. До тогава администрациите служебно щели да достъпват до регистрите и да взимат информацията. Така въпросните 12 удостоверения фигурирали в десетки, дори стотици други административни услуги.Желязков уточни, че до края на годината ще бъде премахнато изискването за предоставяне на годишните финансови отчети от страна на фирмите в три институции - Статистически институт, Национална агенция по приходите и Търговския регистър. \"Ще бъде създадена единна входна точка, което ще да доведе до трикратно облекчение на бизнеса\", увери той.Според Томислав Дончев с тези стъпки се дават по-големи шансове за нови инвестиции. \"Това е въпрос от първостепенно значение за икономическото развитие на страната\", изтъкна вицепремиерът Дончев.12-те електронно достъпни удостоверения са:1.Удостоверение за вписани в регистър Булстад обстоятелства, издавано от Агенция по вписвания;", "date": "2017.06.21", "title": "С 12 електронни удостоверения облекчават граждани и бизнес"}
{"url": "https://news.bg/politics/smisalat-na-kuhite-frazi-i-kuhite-leyki-nazhezhi-plenarna-zala.html", "text": "Словесен скандал се разрази в Народното събрание заради .Герберите се ядосаха от медиен коментар на социалиста Александър Симов, който заяви, че номинацията ни за еврокомисар използвала кухи фрази. В управляващата партия го изтълкували като \"куха лейка\".Тома Биков от ГЕРБ поиска да чуе позицията на левицата. Той подчерта, че вицепрезидентът Илияна Йотова я определила като работохолик и много подходяща кандидатура. \"В свое изказване г-н Александър Симов, депутат от БСП, нарича г-жа Габриел \"куха лейка\", \"кумица\", \"снахица\" и т.н. - термини, които не ми се иска да цитирам дословно\", ядоса се Биков.Той призова вицепрезидента Йотова да вземе отношение по избора на Мария Габриел, за да разберат каква е позицията на БСП,Според Тома Биков хроничният проблем на червените бил, че в Европа се държат по един начин, а у нас - по друг. Каква е позицията на БСП и кога ще има единна позиция, както в България, така и в Европа, попита герберът.Когато някой депутат се изказва в тази зала, най-малко да се следи какво точно съм казал, посъветва на свой ред Александър Симов. Думите \"куха лейка\" не съм ги използвал, защити се червеният депутат. Той изтъкна, че имал свое мнение за представянето на Габриел в ЕП.\"Имам право да изкажа мнението си, независимо от това какво си въобразява ПГ на ГЕРБ\", каза още Симов.Герберката Светлана Дукова пък поразсъждава за езика на омразата в пленарна зала. Тя обаче не пропусна да захапе и социалиста. В мен се събуждат дълбоки съмнения аджеба, да употребя тази дума, колко сте интелигентен г-н Симов, атакува Дукова, като допълни че въпросът й е риторичен.", "date": "2017.06.21", "title": "Смисълът на \"кухите фрази\" и \"кухите лейки\" нажежи пленарна зала"}
{"url": "https://news.bg/int-politics/dokato-bil-voynik-v-savetskata-armiya-poroshenko-mechtael-da-e-v-pentagona.html", "text": "Президентът на Украйна Петро Порошенко заявил на американския военен министър Джеймс Матис, че в юношеските си години е мечтаел да бъде в Пентагона.\"Аз ви казах, че моята мечта, когато бях в армията, беше да бъда в Пентагона\", изтъкнал Порошенко на английски пред Матис в присъствието на журналисти. Украинският президент не обяснил какво има предвид, съобщават руски медии.Той също така отбелязал, че очаква засилване на сътрудничеството със САЩ, тъй като Украйна \"се бори за свобода и демокрация\".Матис от своя страна уверил Порошенко в подкрепата от страна от Вашингтон.Порошенко е роден през 1965 г., като е служил в редиците на съветската армия в периода между 1984 и 1986 г.По време на посещението си в САЩ украинският държавен глава също така проведе разговори с американския си колега Доналд Тръмп, вицепрезидента Майк Пенс, държавния секретар Рекс Тилърсън и ръководителите на МВФ и Световната банка.", "date": "2017.06.21", "title": "Докато бил войник в съветската армия, Порошенко мечтаел да е в Пентагона "}
{"url": "https://news.bg/politics/nashi-i-italianski-iztrebiteli-shte-ohranyavat-vazdushnoto-ni-prostranstvo.html", "text": "Български и италиански изтребители ще изпълняват съвместно задачи по охрана на въздушното пространство.Министерският съвет разреши усилване на охраната на въздушното пространство на страната ни. Задачите ще се изпълняват съвместно от военновъздушните сили на България и на Италия.Мисията е в изпълнение на мерките по гарантиране на сигурността на страните-членки по източния фланг на НАТО и ще се изпълнява по плановете и процедурите на Интегрираната система на Алианса за противовъздушна и противоракетна отбрана (NATINAMDS).За съвместното изпълнение на задачите военновъздушните сили на Италия ще дислоцират четири самолета \"Eurofighter Typhoon\" и до 110 души персонал в авиобаза Граф Игнатиево в периода юли-ноември 2017 г.Задачите ще се извършват в периода 15 юли - 15 октомври.Италианските дежурни самолети ще поемат дежурство във въздуха, прехват, визуално опознаване и съпровождане. Българските военновъздушни сили продължат да изпълняват националните си ангажименти по носене на дежурство в Интегрираната система на НАТО за противовъздушна и противоракетна отбрана.Всяка една от страните ще поеме разходите за собствените сили и средства, участващи в дейностите по усилване на въздушната охрана.Охраната на въздушното пространство на НАТО има за предназначение да гарантира целостта и сигурността на въздушното пространство на съюзниците от Алианса.", "date": "2017.06.21", "title": "Наши и италиански изтребители ще охраняват въздушното ни пространство"}
{"url": "https://news.bg/politics/sotsialnata-pensiya-za-starost-skacha-s-2-84-lv.html", "text": "Правителството одобри нов размер на социалната пенсия за старост.От 1 юли социалната пенсия за старост ще нарасне от 118.14 лв. на 120.98 лв. Това е повишение с 2 лева и 84 стотинки или 2.4%.Тази промяна ще доведе до увеличаването на пенсиите, които не са свързани с трудова дейност. Това са пенсиите за военна и гражданска инвалидност, социална пенсия за инвалидност и персоналната пенсия. Това ще стане, защото по закон размерът на тези пенсии се определя в зависимост от социалната пенсия за старост.Ще се повишат и нормативно установените добавки към пенсиите, които се определят в процент от социалната пенсия за старост.", "date": "2017.06.21", "title": "Социалната пенсия за старост скача с 2.84 лв."}
{"url": "https://news.bg/world/islyamisti-okupiraha-nachalno-uchilishte-i-vzeha-zalozhnitsi-vav-filipinite.html", "text": "Ислямисти окупираха начално училище и взеха заложници в село в южната част на Филипините, обявиха властите, цитирани от АФП.Селото е на няколко часа от град, където други екстремисти вече месец се бият с армията на страната.Стотици въоръжени ислямисти атакуваха слабо охраняван военен пост тази сутрин. Много се оттеглиха, но около 30 екстремисти влязоха в училището и използват цивилните като човешки щит, поясниха от армията.Към момента те са в училището и държат цивилни. Те ги използват като човешки щит, каза говорител на армейско подразделение, отговарящо за района.Представителят добави, че нападателите са поставили самоделни бомби около училището. Обаче не е ясно колко заложници са взели и дали има деца сред тях.Нападението е извършено на около 160 километра от град Марави, където терористи от ДАЕШ (\"Ислямска държава\") се бият с армията вече месец. Стотици са загинали при боевете.Говорител на армията заяви по-рано, че нападателите са от групировката \"Ислямски бойци за свобода на Бангсаморо\" - една от четири групировки в южния филипински район Минданао, която се е врекла във вярност на ДАЕШ.Местната полиция обяви, че групировката се опитва да помогне на екстремистите в Марави като отвлича вниманието на армията.Около 200 екстремисти са предприели нападението.", "date": "2017.06.21", "title": "Ислямисти окупираха начално училище и взеха заложници във Филипините"}
{"url": "https://news.bg/crime/obvinenata-za-ubiystvo-krasimira-iska-da-bade-sadena-v-holandiya.html", "text": "Обвиняемата за убийство Красимира К. се съгласи да бъде доброволно предадена на Холандските съдебни власти.Според приложението на принципа на особеността тя ще бъде съдена, но само за престъплението, за което е предадена на властите там. Припомняме, че Бургаският съд взе мярка за неотклонение \"задържане под стража\" още миналата седмица, след ареста на Красимира по Европейска заповед за арест. Днес Окръжният съд в Бургас заседава по случая. На 20 март тази година в апартамент в Холандия е открит трупът на холандецът К.Х. ван Сайк. В жилището също е намерен разсадник за марихуана, чиято реколта тъкмо била събрана. Отпечатъци на обвиняемата са открити по тиксото, с което са били обвити краката на жертвата. Снимки също документират, че Красимира е била в дома на убития мъж. Доказателствата срещу Красимира са описани от холандските власти в издадената от тях Европейска заповед за арест.В Европейската заповед за арест издадена от Кралство Нидерландия пише, че Красимира е обвиняема за убийство, непредумишлено убийство, квалифицирано убийство или кражба с употреба на сила, в следствие на което е причинена смърт.Окръжен съд - Бургас насрочи и следващото заседание за 26 юни, за да спази тридневния срок, в който обвиняемата има право да оттегли искането си за предаване.", "date": "2017.06.21", "title": "Обвинената за убийство Красимира иска да бъде съдена в Холандия"}
{"url": "https://news.bg/world/london-registrira-grazhdanite-na-es-za-da-ustanovi-kolko-shte-ostanat-sled-brekzit.html", "text": "Британското правителство ще започне процес по регистрация на гражданите на ЕС в Обединеното кралство, за да установи колко ще са кандидатите за постоянно пребиваване след Брекзит. Това пише британският вестник \"Гардиън\", цитиран от Ройтерс.Правният статут и правата на гражданите на ЕС на Острова са едни от най-спортните въпроси в преговорите между Брюксел и Лондон за Брекзит, които започнаха в белгийската столица в понеделник.Около 3 милиона граждани на ЕС живеят на Острова.Вестникът отбелязва, че гражданите на ЕС ще бъдат поканени да се регистрират, за да им се позволи да живеят и работят в страната след 2019 г.Няма коментар от страна на британското вътрешно министерство.Миналата седмица вестник \"Файненшъл таймс\" отбеляза, че Лондон ще предложи на живеещите на Острова граждани на ЕС същите права и след Брекзит.", "date": "2017.06.21", "title": "Лондон регистрира гражданите на ЕС, за да установи колко ще останат след Брекзит"}
{"url": "https://news.bg/crime/bivshiyat-shef-na-api-s-obvinenie-za-razhishtenie-na-41-mln-lv.html", "text": "Специализирано звено \"Антикорупция\" - СГП привлече като обвиняем бившия член и председател на УС на Агенция \"Пътна инфраструктура\" /АПИ/ - Лазар Лазаров в безстопанственост, от която са последвали значителни щети за АПИ в размер на 41 630 050 лв., като престъплението е в особено големи размери и представлява особено тежък случай.Досъдебното производство е образувано от прокурор от СЗ \"Антикорупция\" на 17 септември 2016 г. за престъпление по служба и безстопанственост. Лазар Лазаров е с мярка за неотклонение \"Подписка\". Разследването продължава.В хода на разследването е установено, че на 1 август 2011 г. е подписан договор между италианската компания Кооперативно дружество \"Чи ЕМ ЧИ ДИ Равена\" за изграждане на лот 1 \"Оризово Димитровград\" от автомагистрала \"Марица\". Дължината на тази отсечка е около 31 км., а срокът за изграждането е 25 месеца. Стойността на проекта е около 133 милиона без ДДС. По първоначалния договор строително - монтажните работи е трябвало да приключат през есента на 2013 г., но това не се е случило.Причина за това е, че според изпълнителя \"ЧИ Ем ЧИ ДИ Равена\" през зимата на 2013 г. и пролетта на 2014 г. е имало много дъжд, сняг и т.н. \"форсмажорни обстоятелства\", които са довели до преовлажняване на почвите, поради което е необходима \"стабилизация\" на тези почви, преди да се изгради същинското съоръжение-пътя. Касае се за отсечка с дължина 1760 метра, не за целия участък.Поради това АПИ са обявили обществена поръчка за допълнителни строителни работи. Обществената поръчка е спечелена от \"Пътища Пловдив\" АД, с което на 30 юни 2015 г. е сключен договор за допълнителни строителни работи на обект \"Марица\"; лот №1, Оризово -Димитровград от км 5+000 до км 36+400 с три обособени подобекта: Подобект I: Стабилизиране на теренна основа под насипите и на пластове от зона Б; Подобект II; \"Укрепване на откоси на изкопи\"; Подобект III: Проектиране и изграждане на съоръжения, осигуряващи преминаването на отводнителен канал, пресичащ трасето на АМ \" Марица\" при км 27+070.Според доказателствата, събрани от СЗ\"Антикорупция\" - СГП в периода от 7 август 2014 г. до 30 юни 2015 г. в София, в качеството си на длъжностно лице, Лазар Лазаров умишлено не положил достатъчно грижи за ръководенето и управлението на имуществото на АПИ.Лазаров не възложил да се извърши проверка дали предвидените строително-монтажни работи за подобект 1 \"Стабилизиране на теренната основа под насипите и изграждане на пластове от зона \"Б\" не са били вече включени в предмета на договора от 2011г., сключен между АПИ и \"Чи ем Чи ди Равена\" - Италия за строителството на лот 1 на АМ Марица.Освен това не поискал от специализирана дирекция в АПИ обосновка на реалната необходимост от различните видове строително монтажни работи, предмет на обществената поръчка и разчети как е формирана прогнозната й стойност от 42 987 400 лева без ДДС на обществената поръчка. Въпреки това Лазаров сключил договора от 30 юни 2015 г. с \"Пътища Пловдив\" АД за допълнителни СМР на лот 1 на АМ Марица на стойност 51 343 630, 80 лева с ДДС.От АПИ на \"Пътища Пловдив\" АД е заплатена сумата 30 518 900,40 лева за строителството на подобект 1, въпреки че е следвало тези дейности да се извършат от \"ЧИ ем Чи ди Равена\"-Италия по договор от 01.08.2011 г. На практика договорът между АПИ и \"Пътища Пловдив\" АД от 30.06.2015 г. предвижда изпълнение на вече договорени строително монтажни работи, по които за възложителя има задължение за плащане.Сумата от 4 672 080 лева АПИ е заплатила на \"Пътища Пловдив\" АД за направата на дренажни матраци на подобект 2, въпреки че направата им е била ненужна.\"Пътища Пловдив\" АД са получили от АПИ и 412 070, 40 лева за изграждане на зона \"А\" на участъка от км. 29+180 до 29+740 на подобект 2, въпреки че на този участък материалът е бил годен за изграждане на зона \"А\".АПИ са заплатили на \"Пътища Пловдив\" АД и 6 027 000 лева за доставка на материал за изграждане на зона \"А\", поради несъответствие на материала от изкопа в участъка от км. 29+180 до 29+740 на подобект 2, въпреки че материалът, добит от този участък е бил годен за изграждане на зона \"А\".", "date": "2017.06.21", "title": "Бившият шеф на АПИ обвинен за разхищение на 41 млн. лв."}
{"url": "https://news.bg/world/tramp-razkriva-tazi-sedmitsa-dali-ima-zapisi-ot-razgovorite-s-dzheyms-komi.html", "text": "Президентът на САЩ Доналд Тръмп най-накрая ще прекрати мълчанието за личните разговори с уволнения шеф на ФБР Джеймс Коми. През следващите дни се очаква да направи разкритие дали наистина е записал разговорите с Коми. Това наистина може да сложи край на една от основните мистерии около разследването дали съветници на Тръмп са си сътрудничили с руснаците, съобщават американски медии.Говорителят на Белия дом Шон Спайсър заяви вчера вечерта, че очаква съобщение \"тази седмица\" относно евентуални записи на разговорите с Коми.След като уволни Коми през май, Тръмп написа в \"Туитър\" \"\".През миналия месец президентът заяви пред журналисти: \"\", но не намекна дали съществуват някакви записи, пояснявайки, че някои журналисти ще бъдат \"много разочаровани\" от отговора.Комисията за разузнаване към Камарата на представителите поиска от Белия дом да отговори на въпроса за записите до петък. Според специален закон след аферата \"Уотъргейт\" записи на президента принадлежат на народа и в крайна сметка трябва да бъдат публично огласени. Унищожаването им се възприема като престъпление.", "date": "2017.06.21", "title": "Тръмп разкрива тази седмица дали има записи от разговорите с Джеймс Коми"}
{"url": "https://news.bg/world/nay-dobroto-sporazumenie-za-brekzit-prioritet-na-kabineta-obyavi-elizabet-ii.html", "text": "Приоритетът на правителството на Великобритания е да осигури \"възможно най-доброто споразумение\" за Брекзит.Това заяви британската кралица Елизабет II в традиционното си слово при откриването на новия състав на парламента, съобщават местни медии.Кралицата съобщи приоритетите на британското правителство, които включват промени в законодателството в областта на имиграцията, международните санкции, ядрената безопасност, селското стопанство, риболова и други.По отношение на имиграцията кралицата отбеляза, че правителството ще продължи да подкрепя свободното движение, но ще бъде приложена нова \"справедлива и устойчива\" система.Според \"Гардиън\" законодателните промени за имиграцията се очаква да бъдат най-оспорвани.\"\", поясни кралицата и добави, че нови законопроекти в областта на търговията и митническите работи ще бъдат приети с цел независима търговска политика.Тя спомена и специален закон за отмяна на законите на ЕС и превръщането им в британски, което е част от излизането на страната от съюза.Елизабет подчерта, че кабинетът ще увеличи минималната надница на национално ниво. Тя разкри още, че ще бъде сформирана нова комисия за борба с екстремизма.Въпросът за евентуално държавно посещение на американския президент Доналд Тръмп в Обединеното кралство по-късно тази година не беше засегнат от кралицата.Елизабет II отбеляза, че кабинетът ще инвестира във въоръжените сили и ще изпълни ангажимента си към НАТО за отделяне на най-малко 2% от БВП за отбрана.Моето правителство ще подсигури водещата роля на Великобритания в света и след Брекзит, каза тя и добави, че Лондон ще продължи да се бори с тероризма и ще изпълни споразумението от Париж за климата.Приоритет ще бъде изграждането на по-обединена страна, укрепване на социалните, икономическите и културни връзки между Англия, Северна Ирландия, Шотландия и Уелс, заключи монархът.За 64-и път кралицата изнесе реч пред британския парламент, според БиБиСи.", "date": "2017.06.21", "title": "\"Най-доброто споразумение\" за Брекзит - приоритет на кабинета, обяви Елизабет II"}
{"url": "https://news.bg/crime/40-hil-tekstilni-izdeliya-menteta-zadarzhaha-mitnichari.html", "text": "Над 42 хил. текстилни изделия и 144 чанти и портмонета са задържани от митническите служители на пункт \"Капитан Андреево\".Камион с полска регистрация превозвал текстила от Турция за Полша, но след проверка от митничарите се оказало, че повечето от стоките носят емблемите на световни марки като Nike, Tommy Hilfiger, Calvin Klein и др. От митниците се усъмнили дали производството на стоките не нарушава правата върху интелектуалната собственост.Имитациите са задържани и ще бъдат информирани търговските марки, които държат правата.", "date": "2017.06.21", "title": "40 хил. текстилни изделия - ментета задържаха митничари"}
{"url": "https://news.bg/politics/mazhoritarniyat-vot-pravi-ot-izborite-bitpazar-pritesneni-reformatori.html", "text": "Реформаторите предлагат свои идеи за провеждането на честни и демократични избори. На кръглата маса, организирана от Реформаторския блок по темата за промените в Изборния кодекс, дойдоха и представители на ДСБ. Припомняме, миналата есен настана разделение в РБ, като хората на Радан Кънев излязоха от реформаторското обединение окончателно. След предсрочните парламентарни избори, когато нито една от десните формации не успя да преодолее 4% бариера и да влезе в Народното събрание, отново се заговори за дясно обединение.Димитър Делчев от ДБГ настоява за експертен дебат за смяната на изборната ни система. По думите му въпреки референдума такъв дебат не е имало за ефекта от мажоритарната система.Мажоритарната система създава много проблеми, има много недостатъци, коментира Делчев. Той посочи, че и вече в сочената като пример Франция се говори за промяна на избирателна мажоритарна система. В България мажоритарна система би създала страшно много проблеми, убеден е той. Тя щяла да отвори схемите за купуване на гласове. Доказателство за това са кметски избори, като на места се виждало как се суспендира избраният кодекс. Делчев вижда ефект в преференциалния вот. Трябвало да се махне защитата на първия в листата и преференциално той да може да бъде изместван от по-харесван кандидат.Изборите у нас са бит пазар, недоволен е Димитър Делчев, който настоява за подобряване на изборния процес. Брокерите по малките населени места трябва да бъдат заловени, иска още реформаторът, като по мнението му всички знаели в регионите, които търгуват с гласове.Делчев иска въвеждане на машинно гласуване. То ще пресече голяма част от манипулациите по изборите и нямало да има \"индийски нишки\".Над един милион мъртви души има в избирателните списъци, отчете той. Затова и трябвало да се намери решение на този проблем. Делчев иска \"мек образователен ценз за гласуващите\". Вариант е да гласуват само тези, които могат да прочетат в бюлетината името на партията и кандидата. Така щяла да се повиши грамотността сред избирателите. Именно на неграмотните се купува вота и е крайно време да се спре този процес.", "date": "2017.06.21", "title": "Мажоритарният вот прави от изборите битпазар, притеснени реформатори"}
{"url": "https://news.bg/int-economics/pak-seriozen-sriv-na-ruskata-rubla.html", "text": "Руската рубла на фона на негативната динамика на петролния пазар премина психологическото ниво от 60 рубли за долар и 67 рубли за евро, като тези минимуми руската валута не беше достигала от февруари 2017 г. по отношение на долара и от декември 2016 г. - спрямо еврото, съобщават руските медии.Един долар се е продавал тази сутрин за 60,15 рубли, докато едно евро се е разменяло за кратко за повече от 67 рубли, като впоследствие се върнало на ниво 66,97 рубли.Цената на петрола се срина до около 45,5 долара за барел сорт Брент, като това е близо до минимума от ноември 2016 г.Според анализатори нивото от 60 рубли за долар ще бъде първата пречка за по-нататъшен растеж на американската валута, а петролът ще продължи да задава темпото на динамиката на рублата.", "date": "2017.06.21", "title": "Пак сериозен срив на руската рубла"}
{"url": "https://news.bg/crime/promeni-v-40-zakona-za-elektronno-svidetelstvoto-za-sadimost.html", "text": "Свидетелството за съдимост като ангажимент на администрациите изисква промени в 40 закона. Това обясни вицепремиерът Томислав Дончев след заседание на Министерски съвет. Той бе категоричен, че тази услуга трябва да стане достъпна електронно в кратки срокове.Все пак Дончев призна, че има концептуални въпроси, които трябва много бързо да се уредят. Така свидетелството за съдимост се иска и от редица частно-правни субекти, основно за постъпване на работа. Концептуалният въпрос бил каква част от тях да имат достъп до регистъра на Министерство на правосъдието, за да правят справки. \"Процесът не е лесен, защото става дума за чувствителна информация. За въпросния регистър не може да бъде уреден широк обществен достъп\", коментира Дончев.Росен Желязков, директор на агенция \"Електронно управление\" обясни, че в момента в различни закони има изисквания, които са към физическото лице - то да не е осъждано и да няма влязло в сила присъда. Така в закона това обстоятелство се удостоверява от самото лице с предоставяне на свидетелство за съдимост.\"Изменението, което предстои ще предвиди, че доказването на това обстоятелство става служебно от администрацията. Същевременно за самите администрации ще възникне задължението, а от друга страна и улеснението достъпването до националната база на бюрата по съдимост да става от самата администрация с електронен подпис, което ще гарантира сигурност по отношение на невъзможността от произволен достъп до чувствителна информация за лицата\", обясни Желязков.Така от една страна се предвижда промяна в административния режим, а от друга страна това трябва да става при необходимите гаранции за сигурен достъп като целта и ефектът от това е облекчаване на физическите лица.Националната база на Министерство на правосъдието ще има задължението да комуникира с регионалните бази на бюрата по съдимост в страната.", "date": "2017.06.21", "title": "Промени в 40 закона за електронно свидетелството за съдимост "}
{"url": "https://news.bg/world/v-ungariya-zapochna-deloto-sreshtu-balgarskite-trafikanti-s-hladilniya-kamion.html", "text": "Четирима мъже се изправят пред съда в Унгария по обвинение в убийството на 71 бежанци, задушили се в камион в разгара на мигрантската криза в Европа през 2015 г., съобщава Ройтерс.Общо единадесет мъже ще бъдат съдени в Кечкемет заради смъртта на 71 мигранти, намерени в изоставен камион в Австрия през 2015 г.Сред обвиняемите основно са българи.Агенцията отбелязва, че един афганистанец и трима българи са вкарани в съдебната зала, препълнена от журналисти и обикновени граждани. Подсъдимите бяха придружавани от служители на полицията с качулки.Четиримата могат да получат доживотен затвор.Бежанци от Сирия, Ирак и Афганистан - 59 мъже, 8 жени и четири деца, бяха открити натъпкани в малък камион, изоставен на магистрала в Австрия. Смъртта на бежанците шокира Европа, докато Старият континент се опитваше да овладее най-голямата мигрантска криза от Втората световна война., се казва в съобщение на съда преди да започне процесът.Срещу четиримата са повдигнати и обвинения за трафик на мигранти. Срещу останалите седем също са повдигнати обвинения за трафик. Обаче само шестима от тези, всички българи, се появиха в съда в унгарския град Кечкемет. Властите обявиха, че един човек все още се издирва.Смята се, че мигрантите са се задушили преди камиона да влезе в Австрия и поради тази причина съдебният процес се провежда в Унгария.От съда се надяват присъдата да бъде обявена в рамките на настоящата година.", "date": "2017.06.21", "title": "В Унгария започна делото срещу българските трафиканти с хладилния камион"}
{"url": "https://news.bg/world/politsiyata-v-bryuksel-tarshuva-v-svartalishteto-na-teroristi-molenbek.html", "text": "Полицията в Брюксел извършва обиски в кв. \"Моленбек\", където се предполага, че е живял терористът, взривил бомба на Централната гара в белгийската столица във вторник, съобщава белгийският в. La Derniere Heure.Както по-рано потвърди министърът на вътрешните работи на кралството Ян Ямбон, самоличността на екстремиста е установена, но все още не е официално оповестена. Той е бил известен на полицията за дребни нарушения.\"В Моленбек се извършват обиски във връзка с терористичния акт на Централна гара\", пише изданието.По-рано вестникът съобщи, позовавайки се на източници от полицията, че терористът е живял в този квартал, като е бил на 37 години. В квартал \"Моленбек\" в северозападната част на Брюксел живеят предимно имигранти от Северна Африка.Там живееха и основните членове на терористичната група, организирала мащабните терористични атаки в Париж на 13 ноември 2015 г. и в Брюксел на 22 март 2016 г.Бомбата беше взривена във вторник вечерта. Неизвестен с викове \"Аллах Акбар\" взривил бомбата, като се чул силен гръм и трясък. Експлозията се оказа с изключително ниска мощност, но районът веднага бил обвит в дим. Извършителят се опитал да избяга и бил застрелян от военен патрул. След терористичната атака са били евакуирани хората в гарата, също така е била проведена евакуация на площада в центъра на Брюксел.Министърът на вътрешните работи Ян Ямбон съобщи сутринта, че терористът е носел взривно устройство със значителна мощност, обаче той не е успял да го взриви.", "date": "2017.06.21", "title": "Полицията в Брюксел \"тършува\" в \"свърталището на терористи\" Моленбек"}
{"url": "https://news.bg/economics/minyorite-obyavyavat-protestna-gotovnost.html", "text": "Миньорите обявяват в протестна готовност, ако държавата не предприеме мерки, с които да се противопостави на Това става ясно от Декларация от Синдикалните съвети и Стачни комитети на ФСО \"Подкрепа\" и ДСО на КНСБ при \"Мини Марица-изток\" ЕАД. Синдикатите настояват България да се присъедини към оспорването на процедурата.\"Като представители на работниците и служителите от най-голямото въгледобивно дружество в България \"Мини Марица-изток\" ЕАД, сме крайно притеснени от неглижиране на проблемите пред българската енергетика от страна на МОСВ и МЕ, възникнали с решението на ЕК за приемане на Референтния документ за най-добри налични техники за големи горивни инсталации от 28 април 2017 г.Миньорите настояват България да се присъедини към страните, които искат прегласуване поради нарушена процедура и неизпълними технологични параметри на приетия Регламент на ЕК за Големи горивни инсталации, който \"застрашава енергийната ни система и националната сигурност\".\"В противен случай се поражда съмнение, че определени заинтересовани кръгове, чрез поставени лица по високите етажи на властта, се стремят да доведат електроенергетиката от местни въглища до технологичен и финансов фалит\", се посочва още в документа.Той е адресиран до председателя на Народното събрание Димитър Главчев, премиера Бойко Борисов, енергийния министър Теменужка Петкова и министъра на околната среда и водите Нено Димов.\"Декларираме, че при непредприемане от Ваша страна на незабавни мерки, ще използваме всички позволени от закона действия за запазване на българския въгледобив, гарантиращ енергийната независимост на Република България\", се посочва в заключение в декларацията.Припомняме, против приемането на Заключенията гласуваха още седем страни - Чехия, Полша, Германия, Румъния, Финландия, Словакия и Унгария, но независимо от това документът беше приет с 20 гласа \"за\" и 8 \"против\".България също гласува против, тъй като счита, че в новите критерии не е отчетена в достатъчна степен спецификата на местните лигнитни въглища от въглищния басейн \"Марица Изток\". Преди това е нашите ", "date": "2017.06.21", "title": "Миньорите обявяват протестна готовност"}
{"url": "https://news.bg/politics/deputatite-podhvanaha-uvelichenieto-na-minimalnata-pensiya.html", "text": "Депутатите подхванаха увеличението на минималната пенсия. Предлага се минималният размер на пенсията за осигурителен стаж и възраст от 1 юли да се повиши от 161,38 лв. на 165,25 лв., което представлява увеличение с 2,4 на сто.След спорове по ръста на пенсиите, Червените ще подкрепят ръста на доходите, но са против увеличаване само на минималния пенсионерски доход. Необходима е устойчивост, предвидимост и приемственост на осигурителното законодателство, особено по въпроси, касаещи големи групи осигурени.Пенсията за осигурителен стаж и възраст в България е неоправдано ниска, а групата на БСП ще гласува за законопроекта, защото приема социалната аргументация на увеличението, но между първо и второ четене ще направи свои предложения.\"Дайте да мислим за всички пенсионери\", настоя  Драгомир Стойнев. Той поиска индексация на всички пенсии. С цел подобряване адекватността на пенсиите за трудова дейност, е необходимо да се определи по-висок минимален размер на пенсията за осигурителен стаж и възраст. Това може да се постигне чрез приемане на предложената със законопроекта промяна в ЗБДОО за 2017 г., с която се предвижда минималният размер на пенсията за осигурителен стаж и възраст да стане 180 лв. от 1 юли и 200 лв. от 1 октомври, според вносителите.Увеличението на минималната пенсия за осигурителен стаж и възраст от 161,38 лв. на 180,00 лв. представлява увеличение с 11,5 на сто, а увеличението от 180,00 лв. на 200,00 лв. от 1 октомври представлява увеличение с 11,1 на сто.В резултат от предложената промяна, със същите проценти ще се повишат минималните размери и на останалите пенсии за трудова дейност, които се определят в процент от пенсията за осигурителен стаж и възраст: пенсиите за инвалидност поради общо заболяване, пенсиите за инвалидност поради трудова злополука и професионална болест и наследствените пенсии.Всички пенсии, които след преизчисляването на пенсиите от 1 юли с тежест 1,126 за всяка година осигурителен стаж останат с размери под 180 лв. или под минималния размер на пенсията за съответния вид, ще бъдат приравнени на новия минимален размер. В резултат на увеличението на минималната пенсия за осигурителен стаж и възраст на 180,00 лв., броят на пенсиите в минимален размер ще се увеличи от 547 300 на около 668 000, или около 31,5 на сто от пенсионерите за трудова дейност ще бъдат с минимални пенсии.Необходимите допълнителни средства за изплащането на новите минимални размери са в размер 8,8 млн. лв. месечно. След увеличението на минималната пенсия за осигурителен стаж и възраст от 180,00 лв. на 200,00 лв. от 1 октомври броят на пенсиите в минимален размер ще се увеличи от 668 000 на около 800 000, или около 37,8 на сто от пенсионерите за трудова дейност ще бъдат с минимални пенсии.", "date": "2017.06.21", "title": "Депутатите единодушно увеличиха минималната пенсия"}
{"url": "https://news.bg/world/izvestna-e-samolichnostta-na-terorista-ot-bryuksel.html", "text": "Белгийските власти установиха самоличността на мъжа, който детонира експлозиви на брюкселка гара преди да бъде застрелян от силите на реда. Това заяви вътрешният министър на Белгия Ян Ямбон, цитиран от АФП и Ройтерс.\"Известна е самоличността на терориста. Успяхме да го идентифицираме\", каза Ямбон пред телевизия RTBF, но не разкри името и подробности.Министърът каза още, че атаката е можела да бъде в много по-голям мащаб, тъй като \"не се случи голяма експлозия\", допълвайки, че повече подробности за взривното устройство ще бъдат изнесени малко по-късно.Ямбон добави, че полицията е провела претърсвания.В същото време звеното за борба с тероризма към полицията на Белгия продължава да разследва мотивите на заподозряния атентатор самоубиец.\"\", каза прокурор Ерик ван дер Сипт пред журналисти. Той отказа да коментира свидетелски показания, че мъжът е крещял екстремистки лозунги преди да детонира експлозива.Свидетели обявиха, че заподозреният е крещял \"Аллах е велик\" преди да задейства бомбата.Обществената телевизия VRT отбелязва, че разследващите вярва, че мъжът е подготвил бомба с пирони и гайки, която не е успял да детонира напълно.Няма пострадали хора при атаката на Централната гара, която поднови работа днес в 08,00 часа.Според местни медии атентаторът е от столичния квартал \"Моленбек\", в който се смята, че живеят много екстремистки елементи.Брюксел засили мерките за сигурност след атентатите на летище \"Завентем\" и на метростанция до централата на ЕС през март 2016, при които загинаха 32 души, а стотици пострадаха.", "date": "2017.06.21", "title": "Известна е самоличността на терориста от Брюксел"}
{"url": "https://news.bg/euronews/zhosef-dol-pohvali-pravitelstvo-s-rabota-na-palni-oboroti.html", "text": "\"България има нов комисар и това е Мария Габриел!\" каза председателят на Европейската народна партия (ЕНП) Жозеф Дол след среща в Брюксел с номинираната за комисар Мария Габриел и със заместник-председателя на ГЕРБ Цветан Цветанов. Тримата обсъдиха както изслушването на Мария Габриел в Европейския парламент, така и актуалната политическа обстановка в България и Европа.Председателят на ЕНП даде висока оценка за скорошните международни посещения на премиера Борисов във Франция, Германия и Турция, както и за срещата във вторник с македонския премиер Зоран Заев. Дол добави, че е доволен, че българското правителство работи на пълни обороти, а парламентът осигурява необходимото мнозинство, за да може да се провеждат реформи и политики и да се подготви страната за председателството на Европейския съвет.Според Жозеф Дол победата на ГЕРБ на изборите в България и на десни партии на няколко избора в Европа показва, че десницата дава категоричен отпор на популистите.Жозеф Дол посочи, че е получил много добри отзиви за блестящото представяне на Мария Габриел по време на изслушването. Той изрази увереност, че българската номинация за еврокомисар ще получи възможно най-висока оценка от досегашните си колеги в Европарламента и ще бъде избрана за следващ комисар от България. Цветан Цветанов е в Брюксел за участие в конференция на високо ниво за миграцията. Събитието се провежда в Европейския парламент в сряда. Конференцията ще бъде открита от председателя на Европейския парламент Антонио Таяни, председателя на Европейската комисия Жан-Клод Юнкер и върховния представител на ЕС за външната политика Федерика Могерини.В нея участват над 500 души, свързани с овладяване на мигрантската криза - от политици до хуманитарни работници.", "date": "2017.06.21", "title": "Жосеф Дол похвали правителство с работа на пълни обороти"}
{"url": "https://news.bg/society/proveryavat-bezopasni-li-sa-spinerite.html", "text": "Държавната агенция за метрологичен и технически надзор (ДАМТН) извънредно проверява нашумелите напоследък спинери. Антистрес продуктите имат игрови функции и трябва да отговарят и на изискванията на Наредбата за съществени изисквания и оценяване съответствието на играчките (НСИОСИ).Проверката от ДАМТН цели законосъобразното пускане на продуктите на пазара. Изследвания в други страни установили, че някои от антистрес играчките съдържат опасно количество олово и живак. В България фингър спинерите също ще бъдат подложени на допълнителни изпитвания.Всички разновидности на продукта - Фиджет спинерът, хенд спинерът и др. се разпространяват много бързо и сред децата и у нас. Макар основната задача на спинерите да е помощ на деца със синдром на дефицит и страдащи от аутизъм, те все повече се разпространяват като играчки.Тази категория продукти попадат в обхвата на Наредбата за безопасности те трябва да отговарят на нужните изисквания. В антистрес спинерите се крие опасност от нараняване, и отравяне с олово и живак, освен това те не се подходящи за деца под 3-годишна възраст, а използването им изисква добра координация.", "date": "2017.06.21", "title": "Проверяват безопасни ли са спинерите"}
{"url": "https://news.bg/politics/volya-nedovolni-ot-komisiyata-za-urana-vav-vodata.html", "text": "\"Воля\" се въздържаха от удължаване срока на комисията за урана във водата в Хасково. Тя тежала на държавния бюджет и не търси решение на проблема, обяви на брифинг Андон Дончев.Имало завишаване на ракови заболявания в хасковско. Партията обаче днес е със сменена позиция. Сега от \"Воля\" са на мнение, че комисията трябва да продължи работата си. Има укриване на информация, според него. Не трябвало да се укрива умишлено информация.Освен това според Воля трябвало да се търси решение на проблема. Дончев е недоволен, че хората в Хасково са на режим на водата. На няколко години на хасковлии се налагало да си сменят бойлерите. От Воля не искат да се замазва ситуацията в Хасково.Партията вече се е запознала с нова технология от Стара Загора, която позволявала пречистване на водата. Незнайно защо обаче се мълчало по въпроса.", "date": "2017.06.21", "title": "\"Воля\" недоволни от комисията за урана във водата"}
{"url": "https://news.bg/world/yuzhna-koreya-obvini-phenyan-v-narushavane-na-primirieto-ot-1953-g.html", "text": "Севернокорейският разузнавателен безпилотен самолет е \"голяма провокация\", с която се нарушава примирието за прекратяване на Корейската война. Това смята правителството на Южна Корея, което поиска от ООН да разследва падналия до границата дрон, съобщава АФП.Безпилотният самолет е открит в началото на юни, след като е катастрофирал близо до военен обект по тежко охраняваната граница, обявиха военните на Южна Корея.\"\", обявиха от генщаба на Южна Корея, имайки предвид примирието за прекратяването на войната от 1950 до 1953 г.Военното министерство подчерта, че пълно разследване на падналия дрон потвърждава, че е излетял от Северна Корея. Той е направил повече от 500 снимки на обекти на южнокорейска територия.\"Остро осъждаме серията от провокации с безпилотни самолети на Северна Корея и призоваваме за незабавно прекратяване на всички подобни провокации\", призовават от щаба, заканвайки се \"категорично да отговорят\" при следващи действия на Пхенян.Южна Корея поиска ООН да проведе разследване, тъй като надзирава изпълнението на примирието.Страната обяви, че ще разположи повече радари и зенитно-ракетни системи по границата за неутрализирането на безпилотни самолети на КНДР.Извадените от безпилотния самолет снимки показват, че дронът е заснел място за американската система за противоракетна отбрана, която беше разположена в Южна Корея по-рано тази година.", "date": "2017.06.21", "title": "Южна Корея обвини Пхенян в нарушаване на примирието от 1953 г. "}
{"url": "https://news.bg/crime/dvama-agenti-na-dans-otivat-na-sad.html", "text": "Двама агенти от ДАНС - Евгени Иванов и Петър Спасов - отиват на съд за извършени от тях престъпления от общ характер.Те са обвинени от Специализирано Звено Досъдебното производство е образувано по сигнал от ДАНС за това, че действащ служител на агенцията е измамил чужди граждани, че ще получат разрешение за постоянно пребиваване в Р.България, успял е да осигури подправени документи на чужденците и е издал държавна тайна.Двама прокурори от СЗА са изискали всички относими документи, разпитали са свидетели и след дадено предварително разрешение от Софийски градски съд, на 15 декември 2016 г. са извършени претърсвания и изземвания в жилището на агента на ДАНС Евгени Иванов и в служебното помещение, което ползва в сградата на ДАНС в София.Евгени Иванов е предаден на съд за четири престъпления - измама в големи размери, извършена при условията на продължавано престъпление, документно престъпление, издаване на държавна тайна и придобиване и държане на огнестрелно оръжие и боеприпаси, без да има надлежно разрешение.В хода на разследването, след дадено предварително разрешение от съда, при извършеното на 15 декември 2016 г. претърсване и изземване в служебното помещение, ползвано от Евгени Иванов в сградата на ДАНС са открити и иззети 1 бр. пистолет \"Heckler&Koch\", модел P30, кал. 9x19 мм., 125 броя патрони кал. 9х19 мм. и 161 броя патрони кал. 9х18 мм., без Иванов да притежава надлежно разрешение съгласно Закона за оръжията, боеприпасите, взривните вещества и пиротехническите изделия.Установено е, че Иванов е придобил пистолета от колегата си агент на ДАНС - обвиняемия Петър Спасов през месец октомври 2015 г. Евгени Иванов не е притежавал разрешение за придобиване и държане на пистолета и боеприпасите, а Петър Спасов не е притежавал надлежно разрешение за отчуждаване и предаване на огнестрелното оръжие - 1 бр. пистолет \"Heckler&Koch\", модел P30, кал. 9x19 мм. на Евгени Иванов.Евгени Иванов е с мярка за неотклонение \"Домашен арест\". Предстои Софийски градски съд да насрочи разглеждането на делото.Иванов ще отговаря за това, че в периода от неустановена дата на месец май 2016 г. до 3 август 2016 г. в София, при условията на продължавано престъпление с цел да набави за себе си имотна облага, възбудил и поддържал заблуждение у Р. А., че ще окаже съдействие на двама чужди граждани да получат разрешение за постоянно пребиваване на територията на Р. България.Заблудил Р. А., че ще окаже съдействие на един чужденец за ускоряване на процедурата по получаване на разрешение за продължително пребиваване на територията на Р. България, а за други двама чужди граждани го е заблудил, че вече е оказал съдействие за насрочване на по-ранна дата за интервюта в Министерство на правосъдието по техни молби за придобиване на българско гражданство, с което причинил имотна вреда на чуждите граждани и на Р. А., на обща стойност 39 180,77 лева /19 000 евро с левова равностойност 37 160,77 лева и 2 020 лева/ и същата е в големи размери.Иванов е обвинен и в това, че на неустановени дати в периода 17 май 2016 г. - 18 юли 2016 г. в София, при условията на продължавано престъпление, в съучастие като подбудител и помагач с неизвестен извършител, умишлено склонил и улеснил неизвестния извършител да преправи съдържанието на официални документи - лични карти, издадени на името на български граждани в карти на постоянно пребиваващи в Република България чужденци, на които е придаден вид, че са издадени на имената на двама чужди граждани с цел да бъдат използвани.В рамките на проведеното разследване са събрани доказателства и за това, че в периода април 2016 г. - август 2016 г. Евгени Иванов е разгласил държавна тайна, като предоставил информация на разпитан по делото свидетел за използвани от ДАНС способи и средства за оперативно издирвателни и разузнавателни дейности, информация, че спрямо конкретни лица са използвани специални разузнавателни средства, както и информация за лица, заподозрени в провеждане на подривна, терористична и др. противозаконна дейност срещу сигурността на страната. За това деяние, тъй като Иванов е съзнавал, че от него могат да последват вреди за интересите на Републиката, прокурорите от СЗА са го предали на съд и за престъпление по чл. 357 ал.1 от НК.", "date": "2017.06.21", "title": "Двама агенти на ДАНС отиват на съд"}
{"url": "https://news.bg/euronews/grupa-ot-pet-balgarski-oblasti-poseti-ep-v-bryuksel.html", "text": "Eвродепутатът от групата на ГЕРБ/ЕНП д-р Андрей Ковачев бе домакин на посетителска група от България в Европейския парламент.Сред участниците бяха представители на местната власт от областите София, Пловдив, Плевен, Кюстендил и Търговище. Участие взеха също така представители на Фондация \"Остров Белене\" и младежи от страната. Заедно с тях, Брюксел посетиха и общо шестима младежи от страната, които бяха избрани, чрез конкурс на тема \"Първите 10 неща, с които свързвате членството на България в ЕС\", организиран от д-р Андрей Ковачев по случай Деня на Европа.По време на посещението гостите се запознаха с дейността и организацията на работа на Европейския парламент, както и с акцентите в работата на д-р Андрей Ковачев в комисиите по външните работи и здравеопазване. Той запозна участниците с актуалната политическа обстановка в Европа, както и с позициите на ЕС по теми, сред които миграцията, Брекзит, премахването на таксите за роуминг и присъединяването на България към еврозоната.Гостите обсъдиха с българския евродепутат въпроси, свързани със защитата на традиционните исторически общности, необходимостта от промяна на учебните планове по история на 20-ти век, както и перспективите за създаване на общ отбранителен капацитет.Част от представителите на местната власт потърсиха съдействие от д-р Ковачев за разрешаване на трудности, с които се сблъскват при реализирането на проекти с европейско финансиране.", "date": "2017.06.21", "title": "Група от пет български области посети ЕП в Брюксел"}
{"url": "https://news.bg/int-politics/venetsuela-tsentralna-tema-na-sreshtata-na-oad.html", "text": "Кризата във Венецуела естествено бе сред основите теми, които обсъждаха външните министри на членките на Организацията на американските държави на срещата в Канкун, Мексико, предаде \"Ройтерс\". В съвместно изявление, Бразилия, САЩ и още 10 от общо 34 членки в общо изявление осъдиха политиката на Каракас, която подкопава демокрацията, нарушава права и води нацията към мизерия. Настоява се за насрочване на избори, осигуряване на възможност за достъп на хуманитарна помощ до нуждаещите се, освобождаване на опозиционните лидери от затвора и диалог на всички партии. Също така се настоява президентът Николас Мадуро да се откаже от планирания за 30 юли вот за парламент, който да преработи конституцията, така че управляващите да се задържат на власт. Външният министър на Венецуела Делси Родригес реагира остро на тези изявления, като обвини ОАС, че тласка страната й към война. Също така тя иронизира изказването на американския представител заместник-държавния секретар на САЩ Джон Съливан, като го нарече \"шефа\" и обяви, че Организацията е под контрола на Вашингтон. Припомняме, че най-малко 70 души загинаха по време на демонстрациите във Венецуела, които продължават вече месеци.Опозицията се противопостави на свикването на Народно събрание, което да прави промени по конституцията.Президентът Николас Мадуро обвини политическите си противници за насилията и жертвите в демонстрациите. Той твърди също така, че чужди сили стоят зад протестите.", "date": "2017.06.21", "title": "Венецуела - централна тема на срещата на ОАД"}
{"url": "https://news.bg/press/mariya-gabriel-zalozhi-na-kibersigurnostta-putin-idva-v-balgariya-po-pokana-na-radev.html", "text": "\"Белене\".\"Дума\":\"Росатом\" иска да е строител на \"Белене\", ако проектът тръгне От страна на \"Росатом\" е проявен интерес да участват в евентуална реализация на проекта \"Белене\" като строител. Това е станало ясно вчера в рамките на деветия Международен форум \"Атомекспо\", където българският енергиен министър Теменужка Петкова се е срещнала с генералния директор на държавната корпорация за атомна енергия \"Росатом\" Алексей Лихачов. Традиционно форумът се провежда в руската столица Москва.Участието на руската ядрена корпорация \"Росатом\" като изпълнител в проекта за АЕЦ \"Белене\" е вън от съмнение - компанията е конструктор на оборудването, е заявила Петкова пред Investor.bg. \"Нагласата на \"Росатом\" е да бъде изпълнител на този проект\", посочи още тя в отговор на въпроса дали руската страна има намерение да участва като стратегически инвеститор в изграждането на втората ядрена централа у нас.Пред Лихачов Петкова е изложила плановете на българската страна да отдели пасивите и активите по проекта \"Белене\" в отделна проектна компания, която да бъде предложена за приватизация. По думите й, освен с изградена площадка, част от съпътстващата инфраструктура и произведеното оборудване за АЕЦ \"Белене\", България разполага и с технически отлично подготвени експерти. В случай, че в рамките на подобна процедура не бъде намерен стратегически инвеститор, разглеждаме и възможността част от оборудването за \"Белене\" да се реализира на площадката на 7-ми блок на АЕЦ \"Козлодуй\", е казала Петкова. Визита. \"Сега\":Договорът за сътрудничество с Македония ще бъде подписан на 2 августПремиерът Бойко Борисов ще присъства на тържествата по повод Илинденско-Преображенското въстание в Македония на 2 август. Тогава ще бъде подписан и договор за двустранно сътрудничество между България и Македония. Това обявиха премиерът Борисов и македонският му колега Зоран Заев, който е на посещение у нас. В знак на добросъседство София ще кръсти улица на македонския президент Борис Трайковски, а Скопие - на президента Желю Желев. Борисов обясни, че е време да загърбим национализма в отношенията си с Македония и да отворим нова страница, която ще помогне на съседката ни по пътя ? към Европейския съюз и НАТО.\"След като Заев ще поеме този риск да дойде на паметника на Самуил, на 2 август ще направим същото на Илинденското въстание, когато се чества\", каза Борисов и допълни, че двете страни трябва да честват заедно общите си герои.  Скандал. \"Труд\":Столична община на съд заради Иванчева Столична община може да бъде съдена за над 1 млн. лв. от Изабела Сярова, инвеститор и собственик на имот срещу бл. 64 в \"Младост 1\". Причината е, че Сярова е натрупала пропуснати ползи и загуби на обекта си в размер на 1 027 263 лв. понеже месеци не е строила там. Това се случило заради а заповед на кметицата на \"Младост\" Десислава Иванчева да спре строежа й, издадена на 6 февруари. Тази забрана предизвика едноседмична гладна стачка на инвеститорката пред Столична община. Изненадващо, на 19 юни Иванчева издава друга заповед, с която пък разрешава на Сярова да строи, само че кметицата не отменя старото си нареждане, с което през февруари забранява на инвеститорката същото нещо. Утре Сярова ще атакува тази забрана в съда. \"Двете заповеди си противоречат защото с втората Иванчева потвърждава че не е трябвало да издава първата и че аз нямам незаконно строителство на обекта си\", коментира пред \"Труд\" Сярова. Покана.\"Дума\"Путин идва в България по покана на Радев Руският президент Владимир Путин е приел поканата на българския държавен глава Румен Радев да направи официално посещение в България по повод 140 години от края на Руско-турската война от 1877-1878 г. и Освобождението на България. Датата на визитата предстои да бъде уточнена.Телефонният разговор в понеделник вечерта е иницииран от Радев. Той поздравил руския народ по повод Деня на Русия 12 юни. По инициатива на Путин е направен преглед на двустранното търговско-икономическо сътрудничество, както и в сферата на енергетиката.  Изслушване.\"Монитор\":  Нови целенасочени инициативи относно киберсигурността и преразглеждане на европейската стратегия, в това число нови стандарти за сертифициране и етикетиране ще предложи кандидатът ни за еврокомисар Мария Габриел, ако й бъде поверен ресорът цифрова икономика и цифрово общество в ЕК. Това заяви самата тя по време на изслушването й в ЕП, където в продължение на 3 часа отговаря на въпросите на комисиите по промишленост, изследвания и енергетика (ITRE) и култура и образование (CULT), а още две други бяха асоциирани към дискусията - по вътрешен пазар и по правни въпроси и граждански свободи. До изслушването се стигна след като Габриел бе номинирана, тъй като поста бе овакантен от Кристалина Георгиева. Дали кандидатът ни ще бъде избран, ще стане ясно през юли от гласуването на евродепутатите.\"Демократичните ни режими са изправени пред заплахите от кибератаки и критическата инфраструктура, здравеопазването, транспорта трябва да бъдат защитени\", коментира Габриел по време на изслушването й. Евродепутатът от ГЕРБ заяви още, че програмата й включва отпадане на таксата за роуминга и преносимост на съдържанието, защитата на авторските права в ЕС, както и достъп до данни от неличен характер. ", "date": "2017.06.21", "title": "Мария Габриел заложи на киберсигурността; Путин идва в България по покана на Радев "}
{"url": "https://news.bg/health/detskata-usmivka-blagodarnost-i-vdahnovenie-za-lekarya.html", "text": "Казват, че да си лекар е призвание... За други е мисия - понякога доста трудна и тежка, предвид условията в България. Едно обаче е ясно - за да се бориш с човешката мъка, да съпреживяваш болките и неволите на съвсем непознати хора, знаейки че държиш живота им в собствените си ръце - за това се иска голямо сърце.Сърце и воля, сърце и сила да даваш надежда, че изход има. Дори, когато нещата изглеждат невъзможни.Лъч светлина получават и близките на малката Билияна, която претърпява сложна интервенция в Клиника по гастроентерология на ВМА. Педиатрите установили, че 5-месечното бебе има запушване на основния жлъчен канал.\"Искаха да го консултираме, тъй като става дума за рядка патология в тази възраст. Установено бе, че има камъни и каналът трябва по някакъв начин да е отвори и изчисти, тъй като оперативната интервенция на тази възраст ще е с доста последици за самото дете\", коментира проф. Крум Кацаров, началник на клиниката.Предвид спецификата на болницата обаче, клиниката не работи с пациенти под 18 г. и не разполага с апаратура за деца: \"Това са лимитирани серии, защото на много малко места по света се правят такива интервенции. Затова и потърсихме съдействието на OLYMPUS - основен представител за Европа за този вид техника, които се отзоваха на молбата ни и само за ден апаратът бе осигурен от гр. Хамбург, Германия\".На следващия ден след процедурата кръвните показатели на бебето започват да се нормализират. \"Рисково беше, но детето вече е добре\", изтъкна проф. Кацаров след поредния преглед на малката пациентка.Сега малкото бебче е добре и не спира да се усмихва - за радост на мама и татко, както и на цялата клиника. Билияна не е единственото дете - пациент на Гастроентерологията на ВМА. Оказва се обаче, че е най-малкият такъв и поради това лекарите и родителите й единодушно я определиха за талисман на клиниката.Случаят с Билияна е поредното доказателство, че за да помагаш и за да спасяваш човешки животи, трябва да го носиш в кръвта си. Само тогава не съществуват никакви пречки пред това мисията \"Лекар\" да е реална.И дава надежда - първо, за нормален живот на детето и близките му. И второ, че за развитие на младите медици у нас - поне, докато го има примерът за хуманност и себераздаване на проф. Крум Кацаров и другите представители на \"старата школа\".", "date": "2017.06.21", "title": "Детската усмивка - благодарност и вдъхновение за Лекаря "}
{"url": "https://news.bg/int-politics/likvidiran-e-napadatelyat-ot-bryuksel.html", "text": "Нападателят, който се опита да извърши терористичен акт на Централната гара в белгийската столица Брюксел вчера вечерта, е бил убит от полицията. Това съобщиха от белгийската прокуратура. Така се слага край на спекулациите дали той е бил заловен жив или е бил ликвидиран. Официално от полицията съобщиха само, че е неутрализиран. Прокуратурата, както по-рано и полицията, обяви, че става въпрос за опит за терористичен акт. Припомняме, че мъжът бе спрян навреме от органите на реда, но все пак успя да детонира взривно устройство. То обаче не нарани никого. От прокуратурата разясниха защо смъртта на атентатора се оповестява часове по-късно. Поясът с експлозиви, носен от застреляния, е наложил първо изпращането на екип сапьори, който да ги обезвреди. Едва след това са били допуснати медици, които да констатират смъртта. Все още информацията е оскъдна и не се разкрива кой е извършителят. Не се потвърждава и разпространеният слух, че преди взрива той е крещял \"Аллах акбар!\". ", "date": "2017.06.21", "title": "Ликвидиран е нападателят от Брюксел "}
{"url": "https://news.bg/society/globalnite-nomadi-koito-izprevariha-i-demografskata-kriza-i-polititsite.html", "text": "Глобални номади, част от лайфстайл миграция новите имигрантски общности на завърналите се от гурбет българи, не бива да бъдат пренебрегвани от държавата. Те вече са достигнали своята критична маса, дори поискаха свое политическо представителство. За това предупреди проф. днк Маргарита Карамихова от Катедра \"Нова и най-нова история на България\" на Исторически факултет на Великотърновски университет \"Св. св. Кирил и Методий\".Проф. Карамихова представи темата: \"Поколението, което няма с какво да бъде изнудвано\". Така фактът от статистиката, който според изследователя може да бъде превратно тълкуван, са данните, изнасяни от медиите и от Националния статистически институт, че годишно страната ни напускат около 30 хиляди българи.В същото време имигрантите или завърналите се у нас българи са около 20 хиляди. В тях незначителен процент представлявали хората, поискали статут у нас.Проф. Карамихова визира данни от статистиката, според които през 2015 г. се наблюдава изключителната емиграционна интензивност - 29 470 души са променили своя настоящ адрес от страната в чужбина, като от тях 52,1% са мъже, на възраст 20-39 г.Тя определи като \"страшно демографско плашило\" процесите представяни в медиите като обезбългаряване и отлива на българи от страната. Проф. Карамихова не пропусна да отбележи, че вследствие развяването на това плашило дори се стигнало до създаването на вицепремиер за демографската политика.Естествено много повече българи емигрират в страни от ЕС като основна мотивация за напускане е декларативно свързано с работата и личностното развитие - 72%. След тях са тези, които са установили за постоянно в чужбина - 16%, включените в образователните програми - 7% и задомените с чужденци - 6%.\"Плашилото на обезбългаряването, на изтичането на хора от България е толкова конвертируемо, че всички ни плашат с това вече 25 години\", коментира проф. Карамихова.Така по думите й това плашило се размахва още повече на фона на последните напрегнати моменти на миграция на страни, извън ЕС - Сирия, Афганистан.По думите й именно темата за обезбългаряването е един от аргументите за поддържането на страх и тревожност в нацията, което пък станало задължение на журналистите.Според данни на една от интересните неправителствени организации \"Тук-там\", чието социологическо изследване през 2015 г. е било национално представително, две-трети от българските граждани, които живеят в ЕС са между 25 и 44 години - тоест в най-активната възраст.Това е възраст динамична, в която хората са готови да приемат нови знания, умения, рискове. Висок процент от тях - 75% поддържат много активни взаимоотношения с родината, посещавайки я поне веднъж.\"Тази млада и активна емиграция формира голяма част от парите на България. Много повече от нашия БВП се получава като пари от чужбина\", посочи проф. Карамихова.\"С всички резерви, които имам към медиите, наблюдавам много внимателно как се представят демографските процеси в различен тип медии\", коментира проф. Карамихова.По думите й една интересна диаграма, в която от една страна имаме 30 хиляди напуснали България по данни на НСИ за 2015 г. и в същото време имаме около 20 хиляди имигранти, като в тази бройка от националната статистика поставяли и хората, поискали статут в България, но техният процент бил нищожно малък.\"Тази статистика на нас ни показва пълна ли е или празна наполовина изпитата чаша?\", посочи проф. Карамихова. По думите й доста съществена част всяка година се завръща в България - въпросът дали това е имиграция, емиграция или мобилност.Така за статистиката ни терминът мобилност съществува само за студентите по програма \"Еразъм\". Проф. Карамихова изтъкна, че държавата няма в своите концепции термин за мобилност.\"Не съм сигурна, че г-н Симеонов мисли по тези въпроси. Всички ние имаме дълъг опит за пренебрежение към научните резултати от страна на държавата\", вметна проф. Карамихова.Така, по думите й, тези млади хора съставят групи, мрежи от хора, които формират качествено нов начин на живот, съвършено различен от познатия ни в старата емиграция.Така за един от теоретиците на миграционните процеси - Робин Коен важно е, че сред общите черти на диаспората има мотивация, стремеж за завръщане към родината. Проф. Карамихова изтъкна, че днес на дневен ред са глобалните номади.Въпросът е как могат да бъдат изследвани те посредством методите на мобилната етнография и дори мобилна видеоетнография, включваща закачането на видеокамера на респондентите, чупещо всякакви етнически правила.Проф. Карамихова изтъкна още, че трябва да се отчита влиянието на информационната епоха, която позволява нихилиране на пространствените ограничения. Вече бил известен и добре описан феномена - \"ходене на блага ракия онлайн\".\"Това, което ми направи впечатление при общуването с младите хора е добрата самооценка като български граждани, стабилно българско самочувствие и идентичност\", посочи проф. Карамихова.Така за те имали реална самооценка на хора, които инвестират в себе си и знаят какво имат като багаж. Това, което не приемат е контролът и властта - дори от родителите. Те подпомагат семейството си, когато са започнали да работят в чужбина, но не позволяват някой да се меси при взиманите от тях решения.А основното решение е къде ще живеят, дали ще живеят в България и колко дълго ще живеят в България. Проф. Карамихова припомни дисертацията на Десислава Ангелова, изследвала британските общности в България, която по убедителен начин доказва, че не става въпрос за старческа пенсионна миграция, не става въпрос за миграция на хора, които тук могат да си позволят повече.Оказва се, че след Франция и Испания, България е равностойна за развитие на лайфстайл миграция. Развиват се нови бизнеси, успешни стратегии и се влага новия баланс между работа и начин на живот. Защото хората, които идват тук търсят друго качество на живота.Същото било и с имигрантите, завърнали се в България. Те, завръщайки се в България търсят друго качество на живот. Тези млади хора не са обременени от социализма или са били много малки деца или са родени след 89 г. те са израснали като свободни граждани.Това е много важно да се държи предвид, отбеляза проф. Карамихова. Тя изтъкна, че да си свободен означава и да си отворен към духа на предприемачеството.На тях проф. Карамихова противопостави своите студенти в малките провинциални градове като Велико Търново, съгласни да работят за 400-500 лв. стартова заплата, . За тях предприемачеството не съществува като опция.Предприемачеството за младите хора - глобални номади е отчетлива тяхна характеристика, развиват висока приспособимост към съвременните технологии, знаят къде да намерят информация за най-евтините полети, за това в кои банки да си държат парите.На практика те не са различими от техните връстници от средната класа по света. От разговорите си с тях, проф. Карамихова изтъкна, че в нито един от тях не е открила ревност и желание за заграждане на градинка, ревност към собствената идея, която е уникална.Нагласата за отвореност прави тези млади хора много по-пластични, готови за екипност, екипно да планират дългосрочни цели, с ясното съзнание, че може да не са физически разположени в България, но съвременните технологии ги нихилират. Не сигурността е на предно място в тяхната скала на ценности, а възможностите за личностно развиване, посочи проф. Карамихова. \"Моят истински страх какво се случва с младите генерации в България - не малко млади хора заявиха, че ще се стремят към държавна работа, защото е постоянна със стартова заплата от 400-500 лв\", сподели още изследователят.Така у нас младежта е послушна, непредприемчива, готова да се хване в цикъла на бедността. Сред имигрантите завърнали се у нас личало желанието да правят промени във всяка област. Първа била бизнес средата, стремят се активно да наложат една прозрачна и по-честна бизнес среда, свободна от корупция.Те искат да променят образованието на собствените си деца, ще ги видите в групите, които активно дискутират ваксините за децата, ще ги видите сред тези, които лансират екологично земеделие и туризъм. Особено важно е да се следят демографските процеси, посочи изследователят.Проф. Карамихова бе категорична, че това, което абсолютно не се говори и не се пише, че след 90-та година в България се извършва Втори демографски преход или Втората демографска революция, през каквато са преминали всички западни общества. Характерно за този период са късни бракове, но и многодетни раждания, устойчиво дву- или тридетен семеен модел. Така според преподавателя мнозина от завръщащите се млади хора влизат в новия демографски модел. Статистиките отчитат с голямо закъснение децата, родени извън страната, част от децата на хората които се завръщат са родени в чужбина, не получават български документи, други имат ЕГН, но семействата им развиват стратегии, изключващи завръщане. Самата национална статистика изключително тромаво и тежко отчитала родените извън България деца.", "date": "2017.06.21", "title": "Глобалните номади, които изпревариха и демографската криза, и политиците"}
{"url": "https://news.bg/int-politics/brazilskiyat-prezident-otnovo-razsledvan-za-koruptsiya.html", "text": "Бразилският президент Мишел Темер отново е разследван за корупция, предаде АП. Полицията обяви, че има доказателства за взети от държавния глава подкупи. Бизнесмени по-рано обявиха, че Темер ги е изнудвал за пари, за да лобира за фирмите им. Припомняме, че това му се случва за пореден път и почти му коства поста. В началото на юни висшият избирателен съд късно снощи обяви решението си да отхвърли обвиненията за нарушения във финансирането на предизборната кампания през 2014 г.Срещу него се организираха и протести, с искания да подаде оставка. Той обаче бе категоричен, че това няма да се случи и отхвърли всички обвинения. ", "date": "2017.06.21", "title": "Бразилският президент отново разследван за корупция "}
{"url": "https://news.bg/world/predotvratena-e-teroristichna-ataka-v-helzinki.html", "text": "Финландската полиция твърди, че е предотвратила терористична атака срещу църква в Хелзинки, съобщава Евронюз.Предполага се, че планираната цел за терористите е била Църквата Temppeliaukio (така наречената \"Скална църква\"), популярна туристическа атракция в сърцето на града, построена в скала и на по-малко от километър от финландския парламент.Хелзинкската полиция е изпратила няколко екипа за патрулиране в близост до така наречената \"Скална църква\", за да се опита да заловят заподозрян в района, въпреки че остава неясно дали са извършени арести.Министърът на вътрешните работи на Финландия Паула Ришико заяви: \"Финландската служба за разузнаване в сферата на сигурността (Supo) направи оценка, че заплахата от тероризъм се е увеличила. Оценката от 2015 г. показва висок риск от един терористичен удар и ние сега повишихме общото ниво на заплаха. Това означава, че докато вече бяхме много добре подготвени, сега сме още повече.\"Службата за разузнаване съобщава, че през последните месеци е установила по-сериозни заплахи, свързани с тероризъм във Финландия.Скандинавската страна не е станала свидетел на нападения в мащаба на други европейски държави, но в Хелзинки нараства загрижеността след неотдавнашните инциденти в съседна Русия и Швеция.", "date": "2017.06.21", "title": "Предотвратена е терористична атака в Хелзинки"}
{"url": "https://news.bg/int-politics/50-ubiti-i-35-raneni-pri-sblasatsi-v-tsentralnofrikanskata-republika.html", "text": "Най-малко 50 души са загинали при сблъсъци в Централноафриканската република (ЦАР), предаде \"Ройтерс\". Това е потвърдил кметът на Бриа, където са се водели сраженията. Градът се намира на около 850 км североизточно от столицата Банги. Уточнява се обаче, че вероятно броят на жертвите е по-голям. Ранените са най-малко 35, повечето от тях са с огнестрелни рани. Съобщава се за разграбени и опожарени сгради. Насилието идва само ден, след като правителството и бунтовническите групировки подписаха споразумение след преговори в Рим.", "date": "2017.06.21", "title": "50 убити и 35 ранени при сблъсъци в Централнофриканската република "}
{"url": "https://news.bg/regions/nastapi-astronomicheskoto-lyato-dnes-e-i-nay-dalgiyat-den-v-godinata.html", "text": "В 7 и 24 настъпи астрономическото лято. Според прогноза на Националния институт по метеорология и хидрология към БАН лятото ще бъде със средни температури близки или по-високи от нормалните, а сезонните количества валеж ще са около или под нормалните.Днес е най-дългият ден в годината - 15 часа, 19 минути 33 секунди.Слънцето ще бъде на 153 029 029 км от Земята. Това разстояние ще продължи да нараства до момента на преминаването на планетата през афелия - най-отдалечената от Слънцето точка на елиптичната земна орбита.", "date": "2017.06.21", "title": "Настъпи астрономическото лято, днес е и най-дългият ден в годината"}
{"url": "https://news.bg/int-politics/pregovorite-za-es-napredvat-no-po-vazhna-e-nashata-promyana-ubeden-e-srabskiyat-prezident.html", "text": "Задоволство от хода на преговорите за членство на Сърбия в Европейския съюз изказа новият президент Александър Вучич, предаде \"Танюг\". Това заяви държавният глава в отговор на въпроси на медиите. Той припомни, че само преди няколко години страната се е борила за дата за започването на преговорите.Сега вече се затварят преговорни глави. Но той допълни, че по-важно е самите сърби да се променят - страната си и обществото си. Предстои тази седмица в Люксембург да бъдат отворени 2 нови глави - 7 и 29. ", "date": "2017.06.21", "title": "Преговорите за ЕС напредват, но по-важна е нашата промяна, убеден е сръбският президент "}
{"url": "https://news.bg/health/preglezhdat-bezplatno-s-poleva-bolnitsa-v-stranata.html", "text": "Уникална по рода си безплатна полева болница обикаля страната. След като миналата седмица диагностичният комплекс беше в района на Силистра, сега е отворил врати в центъра на град Стражица, съобщава НоваТВ.Прегледите са безплатни и на разположение на всички, които нямат възможност да ползват услугите на българската здравна система или пък не са доволни от нея.В мобилната поликлиника работи български лекар, живял дълги години в Съединените щати. Всекидневно той успява да консултира над 150 души.Плановете са обиколката на полевата болница да продължи и в други краища на страната.", "date": "2017.06.21", "title": "Преглеждат безплатно с полева болница в страната"}
{"url": "https://news.bg/world/nov-prestolonaslednik-sled-rokadi-v-kralskata-familiya-v-sauditska-arabiya.html", "text": "Кралят на Саудитска Арабия Салман направи рокади в управляващата кралска фамилия, съобщава АП.Той посочи 31-годишния си син Мохамед бин Салман за престолонаследник, поставяйки го твърдо като първи наследник на трона. Кралят премахна ръководителя на антитерористичните операции и фигура, която е добре известна на Вашингтон от кралската линия на наследниците.С няколко кралски указа, съобщени от държавната агенция, монархът лиши принц Мохамед бин Найеф бин Абдул Азиз Ал Сауд, който беше гласен за наследник на трона, от титлата му на престолонаследник и от влиятелната позиция като вътрешен министър, отговарящ за сигурността.Престолонаследникът принц Мохамед бин Салман ръководи военното министерство и икономически съвет, който има задача да преустрои икономиката на страната. Той беше втори наследник на трона като заместник престолонаследник, макар че наблюдатели отдавна подозираха, че ще увеличи властта си по време на управлението на краля.Младият принц беше малко познат сред саудитските граждани и в чужбина преди Салман да стане крал през януари 2015 г. Преди той отговаряше за кралския двор на баща си, докато Салман беше престолонаследник.", "date": "2017.06.21", "title": "Нов престолонаследник след рокади в кралската фамилия в Саудитска Арабия "}
{"url": "https://news.bg/world/4-0-za-republikantsite-sreshtu-demokratite-v-sasht-tazi-godina.html", "text": "Републиканците спечелиха важни частични избори с висок залог в два американски щата, съобщават световни агенции.Републиканецът Карън Хендъл извоюва място в долната камара на Конгреса, Камарата на представителите, в традиционно консервативния щат Джорджия, където демократите се надяваха да нанесат удар върху президентството на Доналд Тръмп.Хендъл победи Джон Ософ с около 5% разлика. Така демократите не успяха да постигнат първата си изборна победа през тази година.Резултатът без съмнение идва като облекчение за републиканците на фона на растящите тревоги около това дали партията, раздирана от противоречия заради президента Доналд Тръмп, можеше да запази мястото си в Шести окръг на щата Джорджия. Вотът в щата се превърна в най-скъпата конгресна надпревара за едно място в историята на САЩ. Двамата кандидати похарчиха над 50 милиона долара.Поздравления за Карън Хендъл за голямата й победа в Шести окръг на Джорджия. Фантастична работа, всички много се гордеем с теб, написа Тръмп в \"Туитър\".Републиканците също спечелиха и в Южна Каролина. Ралф Норман спечели вота, след като беше освободено място в Конгреса от Мик Малвейни. Републиканецът е подкрепен от 51 на сто от гласувалите в Пети окръг на щата. Арчи Парнъл получи 48 на сто. И в двата щата се проведоха избори, след като двама конгресмени се присъединиха към кабинета на Тръмп.Тази година демократите загубиха общо на всички четири гласувания, включително в контролирани от републиканците окръзи в Канзас и Монтана.С двата спечелени мандата републиканците държат 241 места в Камарата на представителите, а демократите имат 194.", "date": "2017.06.21", "title": "4:0 за републиканците срещу демократите в САЩ тази година"}
{"url": "https://news.bg/regions/tsgm-i-so-prochistvat-trotoarite-ot-avtomobili-na-stochna-gara.html", "text": "Акция на Столична община и ЦГМ се провежда в района на Сточна гара София. Целта е прочистване на тротоарите от паркирани автомобили.В помощ на общинските служители са ангажирани и полицаи от охранителна полиция, които следят за безпроблемното протичане на акцията. Затворени са някои улици в района на Сточна гара, за да може спокойно да се вдигат паркиралите на тротоара автомобили.Това разбира се създава известно затруднение в автомобилното предвижване на живущите в региона.Столична община периодично провежда такива акции.", "date": "2017.06.21", "title": "ЦГМ и СО прочистват тротоарите от автомобили на Сточна гара"}
{"url": "https://news.bg/world/dvama-ministri-ot-kabineta-na-makron-podadoha-ostavka.html", "text": "След като вчера военният министър на Франция Силви Гулар подаде оставка, днес правосъдният министър Франсоа Байру, ключов съюзник на президента Еманюел Макрон, заяви пред АПФ, че напуска правителството, тъй като партията му се бори с финансов скандал.Малката центристка партия MoDem, основана от Байру, е съюзник на създаденото преди 14 месеца движение \"Република, напред!\" на Макрон. Байру е един от двамата министри в кабинета от MoDem.Макрон провежда частични рокади в правителството след успеха на парламентарните избори в неделя, на които спечели мнозинство.\"\", каза Байру, допълвайки, че ще даде пресконференция в 17,00 часа местно време.Партия MoDem е обвинявана, че е използвала средства от Европейския парламент, с които е плащала на асистенти, които действително са били базирани във Франция, а не в законодателния орган.Минути по-късно министърът по европейските въпроси Мариел дьо Сарнез заяви, че подава оставка и няма да бъде част от новото правителство. Тя се очаква да председателства групата на MoDem в Националното събрание.", "date": "2017.06.21", "title": "Двама министри от кабинета на Макрон подадоха оставка"}
{"url": "https://news.bg/world/shefat-na-uber-podade-ostavka.html", "text": "Травис Каланик, един от основателите и главен изпълнителен директор на Uber, подаде оставка, съобщи New York Times. Той слиза от поста след силно недоволство и възмущение на акционерите, уточнява изданието, позовавайки се на свои източници, предаде Каланик ще остане в борда на директорите.\"\", написа той в официално изявление.Ходът идва след като компанията бе обвинена в пълна със сексуален тормоз и дискриминация скандали. В последствие 20 души бяха уволнени, а Каланик си взе отпуск за неопределен период от време миналата седмица, предшестван от трагичната смърт на неговата майка.По-рано американски медии съобщиха, че компанията ще разреши шофьорите да получават бакшиши, нещо, срещу което Uber бе твърдо против досега.", "date": "2017.06.21", "title": "Шефът на Uber подаде оставка"}
{"url": "https://news.bg/regions/zadrastvane-s-motrisi-na-metrostantsiya-su-v-stolitsata.html", "text": "Към 9 без 15 часа три мотриси са спрели една след друга на метростанция \"Софийски университет Климент Охридски\". Пътниците в посока Летище София и Бизнеспарк са изведени от мотрисите по информация на News.bg\"Метропполитен\" съобщава за технически причини.Столична община съобщи, че е възстановено е движението по първия лъч на метрото. Поради на техническа причина на метростанция \"Софийски университет Климент Охридски\".Движението на метровлаковете беше спряно от метростанция \"Седика\" до \"Стадион Васил Левски\".", "date": "2017.06.21", "title": "Задръстване с мотриси на метростанция СУ в столицата"}
{"url": "https://news.bg/politics/bsp-nedovolni-ot-marzela-v-parlamenta.html", "text": "Червените недоволни от мързела на парламента. Старт на недоволството даде Драгомир Стойнев, който се оплака от работата на председателския съвет.Не се включвали в дневния ред законопроекти на левицата. БСП ще бойкотира работата на председателския съвет, закани се соцдепутатът. Високомерно отхвърляте тези законопроекти, недоволен е Стойнев. Освен това проектите им не се разпределяли в комисии.След него на трибуната излезе и лидерът Корнелия Нинова, която обяви оттеглянето на левицата от председателския съвет. Тя захапа управляващите, че явно се изморили от многото законодателна дейност.Нинова смята да прокара законите на левицата. Червените са събрали нужните подписи да се свикат извънредни комисии и така да се гледат техните проекти.", "date": "2017.06.21", "title": "Недоволни от мързела в парламента, БСП се оттеглят от председателския съвет"}
{"url": "https://news.bg/bulgaria/tryabva-da-se-predpazim-ot-nyakakvi-pretentsii-na-makedoniya-smyata-zaharieva.html", "text": "България наистина показа добронамереност, доброжелателност към Македония. България, българското правителство, по-скоро трябва да се предпази от някакви претенции на Македония.Това заяви външният министър Екатерина Захариева в сутрешния блок на БНТ, коментирайки вчерашното посещение на новия македонски премиер Зоран Заев в София.Тя разкри, че вчера по време на срещата на Заев с Бойко Борисов е било показано доверие на високо ниво, но все още трябва да се свърши много работа.Според Захариева срещата е била историческа, тъй като премиерът на Македония е отворил нова глава в историята с посещението на паметника на Самуил, с общото честване на общата ни история, например Илинден и с практическото прилагане на несключени договори.Това не трябва да бъде нещо извънредно, а практика, убеден е министърът., поясни Захариева.По думите й няма интерес и за двете страни да продължат по стария път още 25 г.Външният министър подчерта за втори път, че България иска да се предпази от евентуални претенции на Македония, но в същото време ще подкрепи съседката по евроатлантическия й път. Обаче според нея реформирането на Македония зависи от вътрешната политика на страната.На първо място Заев каза: Македония отворя нова глава в историята си, загърбва тесния национализъм, продължи външният министър и добави, че България винаги е подкрепяла единна Македония по пътя й към ЕС.Ние сме първата държава, която призна Македония - януари 1992 г., припомни тя.Захариева изрази надежда, че дългогодишните преговори за договор за добросъседство трябва да приключат през август, подчертавайки, че в доклада за напредъка на Европейската комисия за Македония от 2015 г. се казва, че Скопие трябва да продължи с реформите, включително подобряване на добросъседските отношения с България и Гърция.В икономически аспект външният министър сподели, че през 2016 г. над 500 хил. туристи от Македония са посетили страната ни, а над 350 хил. българи са били в съседката.По думите й не само духовната свързаност трябва да се поддържа, но и физическата. По този случай Захариева посочи Паневропейския транспортен коридор № 8 ( свързва Адриатическо море с Черно море през Албания, Македония и България). Топ дипломатът ни смята, че трябва да има общ източник на финансиране за осъществяването на коридора.Това ще даде тласък на икономическите връзки, тласък на културните и на контакта хората с хората, каза тя.Захариева изтъкна още, че Македония трябва директно да прекрати непремерените изказвания, които уронват репутацията на България в международен план.Даде се ясна заявка от новото правителство за нов подход в отношенията със съседите...Няма да е лесно на правителството на Македония. Годините на насадена антибългарска политика са факт. Променяйки посланията, изразявайки ясно желание, надявам се, че Македония ще промени отношението си, добави тя.Захариева отбеляза още, че посланието на Гърция е същото като на България - \"ние също ви подкрепяме по пътя на европейско членство. Нека най-накрая приключи този безсмислен спор\".Министърът на външните работи коментира и представянето на Мария Габриел, която вчера беше изслушвана за еврокомисар по въпросите на цифровата икономика., изтъкна Захариева.Външният министър изрази задоволство от това, че по време на изслушването Габриел е посочила като приоритет киберсигурността и борбата с фалшивите новини.", "date": "2017.06.21", "title": "Да се предпазим от претенции на Македония, иска Захариева"}
{"url": "https://news.bg/world/tramp-otsenyava-pomoshtta-na-kitay-za-kndr-no-ne-ya-vizhda-uspeshna.html", "text": "Президентът Доналд Тръмп заяви, че китайските усилия да убедят Северна Корея да се откаже от ядрената си програма са се провалили, съобщава Ройтерс.Тръмп има големи надежди за по-голямо сътрудничество с Китай, с надеждата това да окаже влияние върху Северна Корея. Той разчита на помощта на китайския президент Си Дзинпин. Двамата лидери имаха високопоставена среща във Флорида през април, а Тръмп често хвалеше Си Дзинпин и спря с критиките за китайските търговски практики.\"Въпреки че много оценявам усилията на президента Си и Китай да помогнат в Северна Корея, това не сработи. Поне знам, че Китай се опита!\", написа Тръмп в туитър.Не е ясно дали неговата забележка представлява значителна промяна в отношението му към опитите на САЩ да спре ядрената програма на Северна, или да промени политиката на САЩ спрямо Китай.Високопоставен служител на администрацията, говорейки при условие на анонимност, съобщава, че американски шпионски спътници са открили движения в ядрената зона на Северна Корея. Не е ясно дали това е подготовка за нов ядрен тест или съвпадение с разговорите на високо равнище между САЩ и Китай във Вашингтон днес.Длъжностни лица и експерти твърдят от месеци, че Северна Корея може да проведе шести ядрен тест по всяко време и сателитните снимки периодично показват такива движения.Изявлението на Тръмп за Китай, вероятно ще увеличи натиска върху Пекин преди Дипломатическия диалог за Сигурността, в който участват държавният секретар на САЩ Рекс Тилърсън, министърът на отбраната Джеймс Матис и висш дипломат на Китай, държавния съветник Янг Джиечи и генерал Фанг Фенгуй от генералния щаб на Народната освободителна армия.Държавният департамент заявява, че диалогът ще се съсредоточи върху начините за увеличаване на натиска върху Северна Корея да се откаже от своите ядрени програми и ракети. Обсъждат се и борбата с тероризма и териториалните съперничества в стратегическото Южнокитайско море.Съобщението на Тръмп в туитър изненадва някои съветници. Високопоставен служител на администрацията, говорейки при условие на анонимност, заяви, че Съединените щати имат ограничени възможности да влияят Северна Корея без китайска помощ.", "date": "2017.06.21", "title": "Тръмп оценява помощта на Китай за КНДР, но не я вижда успешна"}
{"url": "https://news.bg/int-politics/iztrebitel-na-nato-opital-da-se-doblizhi-do-samoleta-na-voenniya-ministar-na-rusiya.html", "text": "Изтребител F-16 на НАТО се е опитал да се доближи до самолета на руския военен министър Сергей Шойгу над неутрални води в Балтийско море, но той бил \"пропъден\" от руски самолет Су-27, съобщава РИА \"Новости\".Самолетът на НАТО се опитал да съпроводи машината на руския министър на отбраната над неутралните води на Балтийско море, когато той пътувал за Калининград.Самолетът, в който се намирал Шойгу, бил ескортиран от руски изтребители Су-27.Натовският самолет се опитал да се приближи към самолета на министъра на отбраната, но между него и руския самолет се вклинил изтребител Су-27, част от ескорта.Су-27 \"демонстрирал\" на натовския изтребител въоръжението си, прикачено на крилата му. След това F-16 се оттеглил, допълва руската официозна агенция.Днес в Калининград Шойгу ще ръководи заседание на военното министерство, което ще бъде посветено на въпросите по осигуряването на сигурността в западна стратегическа посока.", "date": "2017.06.21", "title": "Изтребител на НАТО опитал да се доближи до самолета на военния министър на Русия "}
{"url": "https://news.bg/health/zakriha-urologichnoto-otdelenie-v-bolnitsata-v-dobrich.html", "text": "Закриха урологичното отделение в болницата в Добрич. Отделението е закрито заради липса на кадри. Поради изчерпване на бюджета директорът на болницата е спрял и плановите дейности до 26 юни.По думите на директорът на клиниката д-р Трифон Йорданов към настоящия момент болницата е почти на края на лимита, който има за закупуване на дейности от Здравната каса.Според Йорданов през последните години е направено всичко възможно, за да се осигурят кадри за урологичното отделение. \"Независимо от относително добрите условия, които предоставяме, нямаше отклик от страна на подобни специалисти\", допълни той пред БНР.", "date": "2017.06.21", "title": "Закриха урологичното отделение в болницата в Добрич"}
{"url": "https://news.bg/comments/sotsialen-rabotnik-profesiya-za-mazohisti.html", "text": "25-годишната Иванка, майка на шест деца, преби социалната работничка, която била изпратена да върне на държавата по грешка изплатени 250 лева. Агресивната ромка вероятно е добре позната в системата, защото нито едно от децата й не посещава училище, а последното (6-то), с което бори демографския проблем на страната, дори не е при нея, а е дадено в Дом за отглеждане.Ако съдим и по реакцията на бабата, двете жени не се виждат за пръв път. Защото \"социалната\" била наясно, че дъщеря й не e женена, сама си гледала децата и никой нямал право да и \"иска\" доход. Особено служителката, която е \"по-учена\". Пак според възрастната ромка (макар че колко да е възрастна - дъщеря й е на 25, но да предположим, че я е родила на 14) Ванчето щяла да се извини и \"туй\" нямало да се повтори, даже щяло да се забрави.\"Туй\" обаче се повтаря и историите с насилие над социални работници не започват с инцидента в Бургас. Сигурно си спомняте, че по-рано тази година в Кюстендил бяха задържани роми, нападнали служителки от \"Социално подпомагане\". Поводът за агресия бил, че отказали да запишат жена като самотна майка, въпреки че дошла с мъжа си, видите ли. Георги и Анелия живеели заедно, но ако това бъдело документирано, щели да изгубят детските надбавки, помощите за безработни и за дърва и въглища за огрев. За да бъде по-убедително, семейството включило юмруци и ритници в аргументите си. Други две ромки пък изразили с агресия недоволството си, че ги обслужват бавно.Идеята за \"изнесена\" социална дейност се оказва слаба, защото във въпросния ромски квартал, както може да се очаква, има проблем с тока и интернета. Освен това конфликти не липсват, въпреки че сградата, в която се помещава \"офисът\" е срещу полицейския участък. Директорът на службата потвърди, че случаят не е изолиран. Който и да е измислил това невероятно ноу-хау с изнесената дейност, е за бой.Че случаите на саморазправа със социални работници зачестяват беше констатирано още преди две години. Тогава станаха по-строги рестрикциите при неправомерно получаване на помощи. Банална истина е, че много често децата са средство за препитание и когато на родителите се налагат санкции, се стига до бой.Покрай инцидентите стана известен и случаят с уволнената социална служителка от Пловдив Ангелина Петрова. Жената беше наказана за това, че е спряла помощите на десетки семейства в кв. \"Столипиново\", защото нямали право да ги получават. Тя беше бита и влачена за косата из улиците на прословутия квартал. Тогава жената сподели пред национална телевизия, че ромите са абсолютно наясно с правата и законите и са обучени да източват държавата. Призна, че работата на терен е необходима, защото трябва да се провери декларираното в молбите за помощи, но малко социални работници го правят, защото се страхуват да ходят по домовете. Бившата служителка разказа, че в много от социално-слабите домове е видяла плазмени телевизори за 2000 лева, други били луксозно обзаведени, трети дори имали магазин в двора, който не бил техния...Ангелина Петрова изрече това, което всички знаем, че социалната система е неефективна. Според уволнената служителка вина нямат нито ромите, нито социалните работници. Едните се възползват от вратичките, другите са принудени да работят в условия на риск за живота си, при ниско заплащане (между 400 и 600 лв.). Взаимната им непоносимост е гарантирана. Иначе охотно говорим за ромската интеграция. Защото това е сигурна възможност да бъде спечелено финансиране от чужбина.През 2012 трима министри се събраха да представят проекта \"Домашни грижи за независим живот\". Здравният - Стефан Константинов, социалният Тотю Младенов и на еврофондовете - Томислав Дончев. По този проект Швейцария отпусна близо 2,1 млн. швейцарски франка, а страната ни участва с 220 хиляди швейцарски франка. Задължителното условие, за да бъде реализиран, беше да бъдат включени представители на ромската общност.Проектът стартира пилотно във Врачанска област, с амбицията да се превърне в модел за държавно финансиране на услугата \"домашни грижи\". Срокът на проекта изтича този месец. Факт е, че много възрастни хора от Врачанско получиха подкрепа с ежедневно обгрижване от медицинските сестри и домашните помощници, обучени по проекта. В интернет дори може да се види една респектираща презентация на свършеното през годините, което включва и работа в групи за законодателна дейност.Във всички възможни източници за проекта се споменава за едни 25% обучени за помощници роми. Ясно е, че предвид лошата слава на малцинството, едва ли ще се намери безпомощен възрастен, който би ги допуснал в дома си, пък било то и за да се грижат за него. Ясно е и че изпълнителите на проекта не са имали друг ход, освен да приемат условието на швейцарците. Иначе финансиране няма.Въпреки, че се споменава за доклад, свързан с проучване на нагласите сред малцинството, такъв не може да бъде намерен. В крайна сметка проектът \"Домашни грижи за независим живот\" е добър пример за организирана грижа на безпомощни и болни възрастни по домовете им и това не може да бъде отречено. Но ромите в този проект по-скоро са документален факт, отколкото действително участие. Така ги интегрираме у нас.А в Германия например интеграцията не е утопия. Преди няколко години църковна организация в Берлин стартира проект в един от кварталите. Заедно с ромски семейства тя ремонтира изоставени жилища в Нойкьолн. Така успя наистина да интегрира ромите, ангажирайки ги да работят - искаш дом - ще ти помогнем да си го построиш сам.Оказва се, че е възможно. Особено, ако държавата си е свършила работата.", "date": "2017.06.21", "title": "Социален работник - професия за мазохисти "}
{"url": "https://news.bg/int-politics/pravitelstvoto-na-rumaniya-padna-sled-6-mesetsa-na-vlast.html", "text": "Министър-председателят на Румъния и неговото правителство бяха свалени от власт след вот на недоверие в румънския парламент, внесен от членове на управляващата партия, предават световните информационни агенции.Общо 241 депутати одобриха предложението, като за успеха на вота на недоверие бяха необходими 233 гласа. Управляващата Социалдемократическа партия внесе предложението за свалянето на премиера Сорин Гриндяну, аргументирайки се, че той не е успял да изпълни политическата програма на партията.Миналата седмица социалдемократите оттеглиха подкрепата си за Гриндяну, а коалиционните им партньори от Алианса на либералите и демократите отзоваха министрите си от кабинета. Мотивът беше, че Гриндяну не изпълнява програмата на коалицията.Гриндяну отказа да подаде оставка и отхвърля оценката относно управлението си. Той твърди, че влиятелният лидер на Социалдемократическата партия Ливиу Драгня иска да го отстрани, за да има лоялен партиец на премиерския пост.Драгня няма право да бъде министър-председател заради присъда от 2016 г. във връзка с манипулиране на избори.Вотът на недоверие мина едва 6 месеца, след като социалдемократите спечелиха категорична изборна победа на парламентарните избори.", "date": "2017.06.21", "title": "Правителството на Румъния падна след 6 месеца на власт"}
{"url": "https://news.bg/world/rokadata-v-kralskiya-dvor-na-sauditska-arabiya-e-mek-prevrat-obyavi-iran.html", "text": "Иранската държавна медия нарече рокадите в кралския двор на Саудитска Арабия \"мек преврат\", съобщава Ройтерс.По-рано днес стана ясно, че синът на Салман, Мохамед бин Салман, става престолонаследник.\"\", пише иранската държавна телевизия на сайта си.През миналия месец принц Мохамед заяви, че \"битката\" трябва да се пренесе в Иран.По-рано този месец беше извършена първата терористична атака на ДАЕШ (\"Ислямска държава\") на иранска територия. Техеран обвини Саудитска Арабия за нападението. Преди месец иранският върховен лидер аятолах Али Хаменеи нарече саудитските ръководители \"идиоти\".", "date": "2017.06.21", "title": "Рокадата в кралския двор на Саудитска Арабия е „мек преврат”, обяви Иран"}
{"url": "https://news.bg/int-politics/germaniya-otlaga-reshenieto-za-novi-voenni-korabi-i-droni-za-13-mlrd-evro.html", "text": "Бюджетната комисия към Бундестага (долната камара на германския парламент) отложи решението си за поръчки за ново военно оборудване, включително военни кораби Corvette и безпилотни самолети, тъй като депутатите от Социалдемократическата партия искат повече време за обсъждане на пакета, възлизащ на 13 млрд. евро, обяви висш партиен член, цитиран от \"Ройтерс\".\"Целият пакет е отложен\", изтъкна депутатът от Социалдемократическата партия Кристин Ламбрехт, допълвайки: \"Заявихме, че се нуждаем от повече време за консултации.\"Запитана дали ще има решение през следващата седмица, Ламбрехт посочила, че членовете на бюджетната комисия обмисляли как да процедират.", "date": "2017.06.21", "title": "Германия отлага решението за нови военни кораби и дрони за 13 млрд. евро"}
{"url": "https://news.bg/society/6-ot-vseki-10-detsa-vazpitavani-s-shamarenata-fabrika.html", "text": "Създаване на национална коалиция срещу насилието и телесните наказания срещу деца, която да предложи законодателни промени по този проблем.Идеята е на омбудсмана Мая Манолова. Целта е да се създаде атмосфера на нетърпимост към всички прояви на насилие над деца и телесни наказания, но и да се подкрепи позитивното родителство.Омбудсманът Мая Манолова организира Национална кръгла маса на тема \"Агресията сред деца и насилието над подрастващите\", в партньорство с Фондация \"Пулс\".Изготвени са проучвания по темата. 1200 деца отговорили на два поставени въпроса.766 малчугани са отговорили на първия: \"Били ли сте обект на агресия?\"41% отричат да са били обект на агресия. Повече от половината деца обаче са били жертва на различни форми на агресия. Най често това се случва на улицата - 26,63% от анкетираните, училище - 20,63%, и у дома - 11,62%.Манолова съпостави данните с официалната статистика от Националната програма за превенция на насилието и злоупотребата с деца за 2015 г., където са посочени 1839 регистрирани случая на форми на насилие над деца. 1224 от тях са свързани с домашно насилие, 183 случая - с насилие в училище, 206 - на улицата.440 деца са отговорили на втория въпрос \"Към кого бихте се обърнали, ако станете жертва на насилие или агресия?\" 43% от анкетираните биха се обърнали към родителите, 26,36% - към полицията, 3,18% - към органите за закрила на детето.Манолова посочи, че на пръв поглед данните си противоречат. Това е така, защото случаите, с които боравят органите за закрила, са само докладваните. \"Една голяма част от случаите изобщо не се регистрират, не се заявяват и са под повърхността\", изтъкна омбудсманът.Според Манолова най-много са случаите на домашно насилие, но децата се притесняват да споделят, тъй като живеят с насилниците. Именно с това омбудсманът си обяснява факта, че според изготвеното изследване само 11% посочват, че са били обект на насилие вкъщи.6 на всеки 10 деца редовно са подложени на телесни наказания, подчерта общественият защитник и поясни, че това не е семеен проблем, а проблем на нашето общество.\"Абсурдни мъдрости са се вкоренили в нашето ежедневие\", коментира още Манолова и даде пример с поговорката \"Дете се целува само докато спи\". За абсурдна тя смята и друга народна мъдрост, според която детето се бие, докато е малко, за да не се налага, когато порасне.\"За година и половина не можем да се похвалим с особен напредък по темата за домашното насилие\", коментира МаноловаПо думите ѝ, насилието няма работно време, не се случва от 8 до 5. Затова е необходимо институциите да реагират своевременно.В цялата страна има 18 кризисни центъра за жертви на насилие, т. е. дори няма във всяка област. Манолова изтъкна, че в двумилионна София функционират два такива центъра с общо 30 легла.\"Трябва да окуражим всички жертви на насилие. Всяка четвърта жена в България е жертва на насилие\", посочи още статистика омбудсманът.\"Българинът не разпознава телесните наказания като форма на насилие, а го разпознава като форма на възпитание\", смята Екатерина Велева, председател на фондация \"П.У.Л.С\".", "date": "2017.06.21", "title": "6 от всеки 10 деца възпитавани с \"шамарената фабрика\""}
{"url": "https://news.bg/politics/ministar-dimov-otlaga-evroiziskvaniyata-za-bokluka.html", "text": "Министърът на околната среда и водите Нено Димов иска отлагане за България на уреждането на въпроса с отпадъците. Искането е отправено официално по време на заседанието на Съвета на министрите на околната среда на ЕС в Люксембург.Димов смята, че България има нужда от повече време, за да отговори на изискванията. Европейската комисия предлага свеждането на депонирането на отпадъците до 10% до 2030 г. Европейският парламент поиска по-строги мерки и намаляване на депонирането до 5% за същия период.\"Разпоредбите относно целите и дерогациите и предвидените механизми за гъвкавост са от ключово значение, за да осигурят плавен преход към рециклиращо общество и да минимизират риска от прилагането на методи за оползотворяване, стоящи по-ниско в йерархията за управление на отпадъците\", аргументира се министър Димов.Възможно е отлагане бъде постигнато за период до 2040 г.Планът е до 2023 г. в България да влязат технологии и техника за рециклиране на отпадъци с капацитет 105 000 тона годишно. Освен това ще бъде осигурен и капацитет за оползотворяване на битовите боклуци от 180 000 тона на година.", "date": "2017.06.21", "title": "Министър Димов отлага евроизискванията за боклука"}
{"url": "https://news.bg/world/yaponiya-zapochna-raketni-ucheniya.html", "text": "Япония започна учения за противоракетна отбрана, които са открити за обществеността, съобщава Ройтерс.Токио поясни, че с ученията страната иска да потвърди, че е готова да реагира при всяко ракетно нападение от страна на КНДР.Батарея \"Пейтриът\" е разположена във военната база Асака до Токио. Армията дислоцира радар и ракетна установка. Общо четири учения се провеждат в държавата.Като правим това публично достояние ние уверяваме хората, че са в безопасност и в мир, каза Акинори Ханада, майор от въоръжените сили.Северна Корея продължава развитието на ядрената и ракетната си програма в разрез с резолюции на Съвета за сигурност на ООН. КНДР често заплашва да унищожи САЩ, Япония и Южна Корея.По-рано този месец военният министър на САЩ Джеймс Матис предупреди, че оръжейните програми на Северна Корея са \"най-голямата\" заплаха за националната сигурност.Южна Корея допусна на територията си американска система за противоракетна отбрана в отговор на заплахата от Северна Корея. Китай и Русия са против тези действия.Японските батареи \"Пейтриът\" са последната отбранителна линия срещу бойните глави на севернокорейските ракети. Системата е с обсег на действие около 15 километра. Тя може да защити само по-големите градове и ключовите правителствени сгради.Япония започна програма на стойност 1 милиард долара за модернизиране на \"Пейтриът\", за да увеличи обсега на действие и прецизността, но модернизацията няма да приключи до 2020 г.В допълнение към тези учения някои японски префектури провеждат игри за евакуация при ракетно нападение. Вестник Yomiuri пише, че 30-секундна информация по телевизиите и вестниците от петък ще съветва какво да правят хората в случай на ракетно нападение от Северна Корея.", "date": "2017.06.21", "title": "Япония започна ракетни учения"}
{"url": "https://news.bg/politics/i-patriotite-gotvyat-svoy-variant-za-izboren-kodeks.html", "text": "И патриотите излизат със свой проект на изборни правила. Патриотът Искрен Веселинов обяви в кулоарите на парламент, че техния вариант за Изборен кодекс търси баланса между мажоритарното начало и представителството в парламента.Идеите на ОП целели партиите да се стимулират да излъчат личности за депутати. \"Целта е да могат гражданите да избират личности, като се запази балансираното представителство в парламента, което пропорционалната система дава\", обясни Веселинов.Патриотите не харесват идеята на ГЕРБ за нов референдум за изборните правила. Гледаме на идеята като на изключително скъпо социологическо проучване, подчерта Веселинов. Той подчерта, че според патриотите това е твърде нелеп вариантът, в който гражданите ще трябва да гласуват непрекъснато едно и също нещо.Резултатите от референдума на Слави Трифонов той тълкува като ясно желание на хората искат да избират мажоритарно своите народни представители.", "date": "2017.06.21", "title": "И патриотите готвят свой вариант за Изборен кодекс"}
{"url": "https://news.bg/politics/dsb-nastoyavat-za-aktivna-podkrepa-za-makedoniya-v-es.html", "text": "От Демократи за силна България приветстват пробива в отношенията ни с Македония. Те искат от правителството да подкрепи незабавни преговори за приемане на съседката ни в НАТО и ЕС. ДСБ настоява правителството да не се поддава на шовинистични провокации от чужди сили, представящи се като националистични.В позицията на ръководството на партията се посочва, че националният интерес е в бързото обединение на народите ни в рамките на ЕС. Очакванията им са, че българското правителство ще води дипломатически разговори с Гърция за обща позиция по въпроса за интеграцията на Скопие.Спорните въпроси трябва да бъдат изчистени в преговора между Република Македония и ЕС, а ДСБ призовават България да вземе водеща роля в диалога, се казва в изявлението.", "date": "2017.06.21", "title": "ДСБ настояват за активна подкрепа за Македония в ЕС"}
{"url": "https://news.bg/world/joga-svarzva-sveta-ubeden-indiyskiyat-premier.html", "text": "Премиерът на Индия Нарендра Моди и хиляди индийци правиха йога в дъжда на третата годишнина от отбелязването на Международния ден на йогата, съобщава ДПА.Масови йога сесии и мероприятия бяха организирани в цялата страна, като най-голямото събитие се проведе в западния град Ахмедабад, където повече от 300 000 души практикуваха йога, опитвайки се да направят рекорд за най-голям йога клас в света.Облечен с бели дрехи, премиерът Моди участва в събитие в северния град Лакнау, където той и хиляди участници, включително деца и чиновници, правиха йога в дъжда., заяви Моди.Стотици хиляди индийци практикуваха йога на подобни събития в села и градове в Индия. Според медии около 5 000 мероприятия са проведени в Индия и 180 държави по света.Международният ден на йогата за първи път беше отбелязан през 2015 г. след решение на ООН. Денят съвпада с настъпването на астрономическото лято.", "date": "2017.06.21", "title": "Йога свързва света, убеден индийският премиер"}
{"url": "https://news.bg/world/berlin-vidya-kray-na-svetovniya-liberalen-red-ako-sasht-ne-sdarzhat-rusiya-i-kitay.html", "text": "Германският финансов министър Волфганг Шойбле призова САЩ да ограничат влиянието на Русия и Китай, тъй като има риск от \"\", съобщава \"Блумбърг\".Коментарът на Шойбле подсказва за сериозното притеснение в Европа, след като администрацията на американския лидер Доналд Тръмп се отдръпна от лидерската си роля в областта на търговията, климатичните промени и сигурността.ЕС и САЩ трябва да са заедно по време на трудни моменти, смята той.\"\", каза 74-годишният германски политик в реч пред Американската академия в Берлин - организация, която насърчава германско-американските връзки.По време на речта на Шойбле присъстваха бившият държавен секретар на САЩ Хенри Кисинджър и бившият финансов министър Лари Съмърс.", "date": "2017.06.21", "title": "Берлин видя край на световния либерален ред, ако САЩ не сдържат Русия и Китай"}
{"url": "https://news.bg/economics/tsenite-na-imotite-v-sofiya-se-stabilizirat.html", "text": "Цените на имотите остават приблизително стабилни, посочиха от Национално сдружение недвижими имоти. На база първото тримесечие се очаква ръстът на цените на имотите да бъде между 4 и 8%.От сдружението категорично отхвърлиха и идеята, че в България съществува балон на имотния пазар. За застопоряването на ръста на цените ще е отговорен и пазарът на имоти ново строителство от инвеститори, пишат от money.bg.Независимо от стабилната цена, купуването на жилище остава добра инвестиция твърди Александър Бочев, член на Управителния съвет на Националното сдружение, като изтъква рекордно ниските лихви по депозити. Покупката на имот би носила около 5-6% доходност годишно, а същевременно инвестицията остава сравнително сигурна. Приблизително такава печалба може да се очаква от имоти в столичните квартали \"Младост\", \"Люлин\" и \"Лозенец\", даването под наем на офис пък би носило между 6 и 8%.Новото строителство в София за първото тримесечие на 2017 г. е със 7,34% повече от периода през 2016 г. Средните цени в столицата се движат между 900 и 1 500 евро на кв. м. в центъра и между 700 и 900 евро в жилищните комплекси като \"Люлин\" и \"Младост\".Броят на сделки намалява, в Пловдив спадът е с 2.8%, 16. 4% в Стара Загора и близо с една трета в Русе. Във Варна спадът е с 1%, но новото строителство се е увеличило с 28%. Бургас има 29% спад на сделките и повишено търсене, но таванът на цените е достигнат. Само в Несебър е записан ръст от 3%.", "date": "2017.06.21", "title": "Цените на имотите в София се стабилизират"}
{"url": "https://news.bg/world/vizhte-intsidenta-s-balgarski-korab-v-holandiya.html", "text": "Морски инцидент с българския ветроходен кораб \"Роял Хелена\" в холандско пристанище - родната баркентина се сблъска с испански плавателен съд при акостирането си в Оудесхилд.Ударът бе заснет от случаен свидетел и качен в платформата за видео споделяне \"ЮТюб\".На кадрите се вижда как българският кораб влиза с висока скорост и се забива в пристанал плавателен съд.По първоначална информация вината за инцидента не е на българския екипаж, а на пилота на пристанището, който е сбъркал при направляване на маневрите.Мениджърът на \"Роял Хелена\" Пламен Свещаров заяви пред bTV, че причините за сблъсъка се изясняват.До този момент никой не е предявил претенции към действията на екипажа на българския кораб.Щетите по него са минимални, като в четвъртък той ще отплава за Швеция за участие на престижната Балтийска регата.", "date": "2017.06.21", "title": "Вижте инцидента с български кораб в Холандия"}
{"url": "https://news.bg/world/novo-primirie-v-iztochna-ukrayna.html", "text": "Ново примирие бе договорено между враждуващите страни в конфликта в Източна Украйна. Това съобщи пред АП представител на украинското правителство.Постигната договореност за прекратяването на огъня в Донбас ще влезе в сила на 24 юни.Целта на заглъхването на оръжията е да се позволи на местните жители да започнат да прибират земеделската си реколта, каза говорител на специалния пратеник на кабинета в Киев на преговорите със сепаратистите Леонид Кучма.Примирието ще започне в полунощ на събота.", "date": "2017.06.21", "title": "Ново примирие в Източна Украйна"}
{"url": "https://news.bg/health/agresiya-internet-i-losho-hranene-zastrashavat-detsata-ni.html", "text": "За въвеждане на европейския минимум от тригодишно обучение по обща педиатрия настоя проф. Владимир Пилософ, председател на Българска педиатрична асоциация по време на конференция \"Детско Здраве в ЕС и България\", която се организира от Академия за Лидери.Проф. Пилософ обясни, че Европейската академия по педиатрия има политическа тежест и работи пряко с Комисията по специалностите в Брюксел. Така преди две години комисията е постановила, че ако лекар ще работи с деца, то неговото обучение по обща педиатрия трябва да е най-малко три години.Той обясни, че след 2006 г. специалностите у нас са били разбити. Така например детски кардиолог у нас учи четири години и получава само специалност детска кардиология, което не му дава възможност да е пластичен в практикуването на медицина. Така за осемте специалности в областта на педиатрията не се изпълнява това европейско изискване, което е и практично и разумно.Българската педиатрична асоциация ще настоява или за една година удължаване на обучението, или възвръщане към модела на практиката първо обща педиатрия - после останалото.\"Това ще осигури на лекарите признаването на две специалности\", посочи проф. Пилософ. Освен това той изтъкна още, че от 80-те години у нас е направена първата копка на детски здравен парк - скелето в двора на Александровска болница. Той постави въпроса за необходимостта на такава болница, припомняйки, че често, за да се реши здравен проблем на дете е необходимо, то да обиколи няколко болници, за да бъде правилно диагностицирано. Това е свързано с риска от загуба на време и забавяне на своевременната диагноза и лечение.Друг проблем, който проф. Пилософ открои е комерсиализация на дейностите в зравеопазването. По думите му винаги се говори за болници, пари и печалба на болниците, които по закон са търговско дружество, което няма право на печалба. Пилософ коментира и факта, че у нас договор с НЗОК имат 380 болници, докато в една Швеция - 70. Така по думите му се създава омагьосан кръг от много болници и същевременно ниска използваемост на легловия фонд - между 50-65% в най-добрия случай. Така се налага изводът, че и малкото пари за здравеопазване се разходват нерационално.Пилософ изтъкна, че в момента участници от 30 страни, сред които САЩ и Австралия, под ръководството на британски лекари се опитват да установят кой модел на детско здравеопазване е най-приложим в Европа.Според него все още не са ясни ползите от прехвърляне на първичната здравна грижа, осъществявана от така наречените участъкови педиатри към общопрактикуващите лекари. Стои проблема и с дезинтегрирането на педиатричните специалисти. Така, например в Чехия педиатрите имат право да обслужват пациенти до 26 годишна възраст. Има голям въпрос за квалификацията на тези лекари, посочи Пилософ. Оказва, че само в България продължаващото медицинско обучение не е задължително за лекарите.\"След като получат дипломата си никой не може да ги задължи да се обучават допълнително\", добави Пилософ. Затова на много места по света е въведена ресертификацията, при която трябва да докажеш, че си минал целенасочено обучение. \"Това е изключително важен въпрос пряко свързан с качеството на медицинската помощ\", отбеляза Пилософ. Той даде пример с 30-годишна пациентка, която 12 дни се разкарва по лекари и никой през това време не я диагностицирал, че е с варицела.По време на конференцията Доц. Александър Жеков, почтен председател на Академията за лидери, награди Офелия Кънева, председател на Държавната агенция за закрила на детето, за нейния активен принос за създаване на качествено нова среда за развитие на децата в България, както и за проявени лидерски качества, борба със статуквото, инерцията и апатията.Почтен гост бе Скендер Сила, ръководител на представителството на Световната здравна организация у нас. Той очерта основните рискови фактори за детското здраве - агресията, интернет, неправилната диета и свързаните с това заболявания.", "date": "2017.06.21", "title": "Агресия, интернет и лошо хранене застрашават децата ни"}
{"url": "https://news.bg/int-politics/rusiya-sazhalyava-za-novite-sanktsii-na-sasht-zamislya-otmashtenie.html", "text": "Кремъл изрази съжаление относно новите американски санкции срещу Русия и предупреди за възможно отмъщение, съобщава \"Асошиейтед прес\".Говорителят на руския президент Владимир Путин - Дмитрий Песков, коментира, че ходът на САЩ не бил конструктивен, добавяйки, че \"различни варианти се разглеждат на експертно ниво\".Администрацията на американския държавен глава Доналд Тръмп обяви във вторник, че е наложила санкции срещу 38 руски граждани и фирми заради действията на Русия в Украйна. Финансовият министър на САЩ Стивън Мнучин заяви, че санкциите имат за цел да \"поддържат натиск върху Русия да работи за дипломатическо решение\".Отношенията между Русия и САЩ останаха напрегнати, въпреки че Белият дом обмисля насрочването на среща на Тръмп с Путин в кулоарите на срещата на Г-20 през следващия месец в германския град Хамбург.Песков отново потвърди възможността за такава среща, но заяви, че все още не са предприети никакви подготвителни действия за осъществяването ѝ.", "date": "2017.06.21", "title": "Русия съжалява за новите санкции на САЩ, замисля отмъщение"}
