{"url": "https://news.bg/int-politics/iran-osadi-amerikanskite-sanktsii.html", "text": "Иран осъди американските санкции, наложени от Конгреса заради ракетната му програма и обеща да я продължи, въпреки мерките. Тази програма е право и външни сили нямат право да се месят, категоричен е Техеран. Действията на САЩ са враждебни и си запазваме правото на отговор, се казва още в изявлението. Това съобщават от външното министерство, цитирани от The New Arab. Тези мерки очакват сега подписа на американския президент Доналд Тръмп. Американското министерство на финансите наложи по-рано санкции на дъщерни дружества свързани с иранската програма за балистични ракети.САЩ определят тази стъпка, като отговор на \"продължаващите провокативни действия\" на Техеран, включително и изстрелването на космически ракети.", "date": "2017.07.29", "title": "Иран осъди американските санкции"}
{"url": "https://news.bg/world/ek-startira-protsedura-sreshtu-polsha-za-spornite-sadebni-reformi.html", "text": "Европейската комисия стартира процедурата за нарушение срещу Полша, съобщи ДПА. Поводът - спорните реформи в съдебната система в страната, които според мнозина застрашават върховенството на закона и демократичните ценности в страната.Припомняме, на 26 юли, вторник, ЕК реши да започне \"процедура за нарушение\" спрямо Полша, но трябваше да изчака до официалното обнародване на закона. Тогава Комисията заплаши Полша, че ако прокара противоречивите реформи, ще бъде задействана процедурата по Член 7 от Договора за ЕС (ДЕС), а именно отнемане правото на глас на страната в Съвета на ЕС.Ек е изпратила писмо до Варшава, в което иска правителството на страната да отговори на опасенията на Върховния орган на ЕС, че реформите са в противоречие с ценностите на ЕС, посочени в член 2 от ДЕС. Правителството на Полша ще разполага с едномесечен срок да отговори на писмото.Припомняме,  предвиждат министъра на правосъдието да може да наема или уволнява ръководителите на общите съдилища. Правосъдният министър ще може и да удължава мандатите на съдиите, достигнали пенсионна възраст.Притесненията около реформите са за това, че с тези си правомощия правителството ще има контрол върху съдебната система на страната, т. е. съдебната власт няма да бъде независима. Разделението на властите (законодателна, изпълнителна и съдебна) е един от основните принципи на демокрацията и правовата държава.Според ЕК законът е и дискриминиращ, защото въвежда и различни възрасти за пенсиониране на съдиите спрямо техния пол - жените да се пенсионират на 60-годишна възраст, а мъжете - на 65 години.Ако правителството в Полша не предостави задоволителен за ЕК отговор, Комисията може да издаде \"мотивиращо становище\", което ще предостави на Полша срок от 2 месеца, в които страната ще трябва да изпълни препоръките на ЕК.В случай, че управляващите в Полша не се съобразят с препоръките в \"мотивиращото становище\" на ЕК, случая ще може да премине в Съда на ЕС, чийто решения са задължителни за всички държави членки.Относно това зам.-председателят на ЕК Франс Тимерманс обяви, че ЕК все още се надява на конструктивен диалог с полското правителство. Стана ясно и че Тимерманс е изпратил писмо до външния министър на Полша, с което е поканил него и правосъдният министър на държавата членка на разговори в Брюксел.", "date": "2017.07.29", "title": "ЕК стартира процедура срещу Полша за спорните съдебни реформи"}
{"url": "https://news.bg/world/satrudnichim-s-angliyskite-vlastite-po-sluchaya-s-arestuvanite-v-tutsiya-balgarki.html", "text": "Арестуваните българки в Турция получават възможно най-доброто отношение. Това заяви премиера Бойко Борисов по повод ареста на два български гражданки в южната ни съседка по подозрения за тероризъм.Борисов изрази благодарности към властите в Турция, че сънародничките ни са освободени на свобода с мярка \"Подписка\". Той допълни, че държавата ни активно се интересува от ситуацията около задържането на българките, но нямала правото да се меси в съдебни процеси.Премиерът Борисов посочи, че по случая страна ни работи съвместно с английските служби за по-бързото разрешаване на проблема. Той допълни и че службите ни подържат активна връзка и с турските органи.Припомняме, две българки, майка и дъщеря, и един британски гражданин бяха задържани в Турция по подозрения за съпричастност към дейността на терористична организация. Задържането им дошло след като жените пътували на почивка в Турция с британски гражданин, разследван за връзки със сирийския клон на организацията на кюрдските сили, която е обявена от Турция за терористична организация. Стана ясно и че британецът Джоузеф А. Р. има връзка с по-младата ни сънародничка. По време на ареста британецът и българките са били на лятна ваканция в курорта Дидим, който се намира на около 200 километра южно от Измир.Вчера, 28 юли, от ареста . Впоследствие беше освободена и дъщеря ѝ. Британецът обаче остава в ареста.По думите на Борисов освобождаването на българката е станало изключително бързо, а тези процеси по принцип се случвали по-бавно в Турция.", "date": "2017.07.29", "title": "Сътрудничим с английските властите по случая с арестуваните в Туция българки"}
{"url": "https://news.bg/world/donald-tramp-naznachi-dzhon-keli-za-nachalnik-na-kabineta-mu.html", "text": "Американският президент Доналд Тръмп назначи  на поста началник на канцеларията на Белия дом, съобщава БиБиСи.Информация за назначението идва от пост на Тръмп в социалните мрежи, след като новият шеф на комуникациите в Белия дом Антъни Скарамучи заклейми Прибъс, че е предоставял информация на медии.\"Имам удоволствието да ви информирам, че току-що назначих Джон Ф. Кели за началник на канцеларията на Белия дом\", пише Тръмп. По думите му Кели е велик американец и е доказал, че може да постига забележителни резултати в качеството си на министър на вътрешната сигурност.Припомняме, на 27 юли, четвъртък, досегашният началник на кабинета на Донлад Тръмп Рейнс Прийбъс обяви, че подава оставка. Това беше продиктувано от обвиненията на Антъни Скарамучи, че Прийбъс е бил \"параноиден шизофреник\". Скарамучи обвини г-н Прийбъс в това, че е имало изтичания на информация в пресата от щаба на Тръмп.Пред CNN Прийбъс одобри новото назначение на поста с думите, че генерал Кели е \"блестящ избор\" за началник на кабинета на Тръмп.", "date": "2017.07.29", "title": "Доналд Тръмп назначи Джон Кели за началник на кабинета му"}
{"url": "https://news.bg/world/chetirima-zadarzhani-v-sidni-za-organizirane-na-teroristichen-akt.html", "text": "Властите в Австралия са арестували четирима души по подозрения за организиране на терористични нападения, съобщи Ройтерс.По информация на ДПА задържаните са планирали заговор за взривяване на бомба на борда на самолет.Припомянме, по-рано днес стана ясно, че австралийската антитерористична полиция извършва операция в няколко предградия Сидни, насочени към осуетяване на плановете за терористични атаки.\"Тези операции са предназначени да предотвратят планове за извършване на терористични атаки в Австралия\", коментира премиерът на страната Малкълм Търнбул.Към момента действията на австралийското антитерористично звено продължават - правят се претърсвания на адреси в 4 предградия на Сидни.Австралийската федерална полиция (АФП) заяви, че допълнителна информация около арестите ще бъде предоставена по-късно, тъй като операциите все още са в ход.", "date": "2017.07.29", "title": "Четирима задържани в Сидни за организиране на терористичен акт"}
{"url": "https://news.bg/crime/dinko-otnovo-v-aresta-sled-poboy-v-parvomay.html", "text": "Динко Вълев е бил арестуван след като нападнал човек в хотел в град Първомай, област Пловдив.Сигналът за деянието е бил депозиран на телефон 112 вчера, 28 юли, около 19 часа. Според сигнала Динко е нанесъл побой на 27-годишен мъж в хотел в град Първомай. Нападателят нанесъл няколко удара на жертвата и счупил телефона му. Побоят възникнал вследствие на спор. Пребитият 27-годишен човек е бил търговец, отседнал в хотела, съобщава bTV.На мястото веднага е изпратен екип на полицията, който прави оглед на мястото и разпитва свидетели. След предприетите действия органите на реда установяват самоличността на извършителя - Динко Вълев, станал известен още като \"\". Няколко часа след това Динко е бил задържан. Припомняме, това е поредния път, в който полицията задържа Динко. На 13 юли, четвъртък, стана ясно, че  по сигнал на него служител, който твърдеше, че Динко го е пребил. По-рано тази година имаше и информация, че Динко е ", "date": "2017.07.29", "title": "Динко отново в ареста след побой в Първомай"}
{"url": "https://news.bg/regions/tezhka-katastrofa-vav-vratsa.html", "text": "Един човек е загинал, а други двама са били сериозно ранени при тежка катастрофа във Враца.Инцидентът е станал вчера, 28 юли, малко след 21.30 часа на кръстовището между булевард \"Васил Кънчов\" и улица \"Никола Вапцаров\" във Враца.По първоначална информация 26-годишен водач на лек автомобил е загубил контрол върху управлението на автомобила си \"Пежо\". Той направил ляв завой и отнел предимството на насрещно движещото се превозно средство \"БМВ\", управлявано от 24-годишен мъж. Във френската кола се предвижвали още двама мъже, съответно на 34 и 29 години. В немския автомобил освен шофьора имало само един пътник.В опита си да избегнат удара двата автомобила се завъртели. Тогава 26-годишният мъж блъска движещ се по пътното платно 36-годишен велосипедист.Вследствие на инцидента на място е починал 34-годишен пътник, който се предвижвал на задната седалка в \"Пежо\"-то. Пострадал и другия пътник, който седял до шофьора. 29-годишния мъж се намира в болница и е с опасност за живота. Водачът автомобила също е настанен в болница под наблюдение, без опасност за живота.Водачът и пътника във немската кола са прегледани от лекар и освободени. Велосипедистът е с фрактури на ребрата, разкъсно-контузна рана на ляв крак и фрактура на черепа. Транспортиран е в болница с опасност за живота.Работата по изясняването на обстоятелствата около тежкия инцидент продължава. По случая е образувано досъдебно производство.", "date": "2017.07.29", "title": "Тежка катастрофа във Враца"}
{"url": "https://news.bg/euronews/evropeyskite-studenti-demokrati-stavat-natsionalni-polititsi.html", "text": " Европейските студенти, изучаващи и интересуващи се от модерните демократични ценности и политически науки, играят огромна роля в развитието на Европейската народна партия. Това заяви зам.-председателят на групата на ЕНП в Европейския парламент Пауло Ранжел по време на конгреса на EDS, който се провежда във Варна.Ранжел коментира ползите от възможностите, които се откриват пред младите хора за създаването на повече работни места и обучение зад граница. По думите му освен перспективите за подобряване и обновяване на програма Еразъм, стартирала преди 30 години, задължително трябва да се акцентира и върху инициативата Интер Рей.Припомняме, инициативата Интер Рей има за цел да предложи безплатни билети за влак на всеки навършил 18 години, за да обиколи Европа.Относно ключовите теми в дневния ред на ЕП през есента, Ранжел посочи, че най-коментираната тема ще бъде излизането на Великобритания от ЕС. Според него има нужда от единна позиция на държавите членки по въпроса, за да може бързо да се решават проблемите, произтичащи от Брекзит. Единството е важно и за административната реформа в европейските институции, допълни той.Зам.-председателят на ЕНП беше посрещнат в морската столица от премиера Борисов, зам.-министъра на външните работи Георг Георгиев и евродепутата от ГЕРБ/ЕНП Андрей Новаков. Конгресът събра повече от 100 делегати от близо 30 държави.По време на конгреса Борисов обясни, че със своите институции - Европейския съвет, Европейската комисия и Европейския парламент, ЕС е \"възможно най-демократичното нещо, което може да се създаде като управление\", предаде БНТ.", "date": "2017.07.29", "title": "Европейските студенти-демократи стават национални политици"}
{"url": "https://news.bg/crime/arestuvaha-mazh-prostrelyal-kuche-v-stara-zagora.html", "text": "Полицаите в Стара Загора заловиха 55-годишен мъж, прострелял куче.По случая е установено, че вчера, 28 юли, малко преди 16 часа на телефон 112 в областния град е подаден сигнал. Според сигнала в квартал \"Трите чучура\" е било намерено простреляно куче.В хода на предприетите действия полицаите установяват самоличността на извършителя - 55-годишния Н. И. от Стара Загора. Мъжът е бил арестуван. Полицаите претърсили и жилището му, където открили и иззели две въздушни пушки.Мъжът е задържан за срок до 24 часа. По случая е образувано бързо производство за престъпление по член 325б, алинея (1) от Наказателния кодекс (НК) - \"\".Простреляното животно е откарано до ветеринарна клиника за преглед и установяване на състоянието му от служител на Общината в Стара Загора.", "date": "2017.07.29", "title": "Арестуваха мъж, прострелял куче в Стара Загора"}
{"url": "https://news.bg/world/obidite-i-zakanite-na-rogozin-sa-nepodhodyashti-spored-voenniya-ministar-na-rumaniya.html", "text": "Министърът на отбраната на Румъния Адриан Тутуяну определи като \"неподходящо\" изявлението на руския вицепремиер Дмитрий Рогозин относно забраната самолета на Рогозин да премине през въздушното пространство на Румъния.Припомняне, вчера въздушните сили на Румъния отказаха да пропуснат самолет с руския вицепремиер Дмитрий Рогозин, който пътувал за Кишинев за среща с президента на Молдова Игор Додон. Според компанията S7 самолетът на Рогозин не е бил допуснат във въздушното пространство на Румъния от Румънската служба за управление на въздушното движение, защото на борда се намирал \"човек със санкции\".В отговор Рогозин написа в социалните мрежи, че властите в Румъния са застрашили живота на пътниците на S7, между които имало и жени и деца. \"Горивото ни стигна до Минск. Очаквайте отговора ни, гадове\".Румънският военен министър обясни, че румънските власти са направили каквото е било необходимо, за да се защити сигурността на страната.По думите на Тутуяну властите в Румъния са длъжни да осигурят максимална сигурност в страната, както и да помагат на икономическото развитие. Самолетът не бил допуснат, за да се предотвратят \"определени враждебни действия\".\"Няма да встъпва, в подобна реторика. Не мисля, че трябва да превръщаме това в скандал\", заяви Тутуяну и добави, че Румъния няма да направи грешката да раздува по различни начини ситуацията около заявленията на руския вицепремиер.", "date": "2017.07.29", "title": "Обидите и заканите на Рогозин са неподходящи според военния министър на Румъния"}
{"url": "https://news.bg/crime/stara-sgrada-gorya-v-stara-zagora-nyama-postradali.html", "text": "Пожар избухна днес следобед в стара сграда в Стара Загора, намираща се в непосредствена близост до ЖП гарата и автогарата в града.Огънят е овладян. Няма пострадали хора при инцидента.В постройката, която се руши от години, живеят самонастанили се роми, които събират хартиени и пластмасови отпадъци. Вероятна причина за пожара е искра, тръгнала от запалена хартия.Полицията изяснява случая.Няма замърсяване на въздуха от дима, са съобщили от Общината.На мястото през цялата нощ ще остане дежурен противопожарен екип.", "date": "2017.07.29", "title": "Стара сграда горя в Стара Загора, няма пострадали "}
{"url": "https://news.bg/health/lekarite-v-bolnitsata-v-lovech-poluchiha-zaplati-i-za-mesets-may.html", "text": "Лекарите и персоналът на болницата в Ловеч получиха възнагражденията си и за месец май.След като бяха вдигнати запорите върху банковите сметки на болницата, ръководството на здравното заведение е изплатило заплатите на служителите за месец май, съобщава БНР.Вчера, 28 юли, на лекарите и персонала на болницата са били преведени общо 300 хил. лв.Болницата е разплатила и дълговете си към специалисти, доставчици и кредитори. Необходимите за нормалното функционира на болницата лекарства и консумативи също са били набавени.Припомняме, заради тежкото финансово състояние на болницата в областния град съществуваше вероятността тя да бъде закрита. Болницата беше натрупала задължения към доставчици в размер на 5 млн. лв. Вследствие на това сметките на здравното заведение бяха запорирани, а бъдещето на болницата беше поставено под въпрос.До преди две седмици на служителите на болницата не бяха изплатени по 4 заплати. на 21 юли, петък, ръководството на болницата преведе . Това стана със съдействието на Министерството на здравеопазването, което като мажоритарен собственик на заведението вдигна запорите на сметките.За тежката задача да се справи с финансовото състояние на болницата, в началото на месеца като директор на заведението беше назначен ", "date": "2017.07.29", "title": "Лекарите в болницата в Ловеч получиха заплати и за месец май"}
{"url": "https://news.bg/int-politics/venetsuela-se-gotvi-za-izbori-na-fona-na-protesti.html", "text": "Днес във Венецуела се провеждат ключови парламентарни избори, предадоха световните информационни агенции. Подготовката за вота върви при продължаващи ожесточени протести на опозицията. Несъгласните с управляващите провеждат демонстрации от месеци, като призовават поддръжниците си да не спират с акциите и да блокират пътища в неделя. Жертвите от протестите вече са 110 души. Протест се проведе и вчера, като по органите на реда са хвърляни коктейли \"Молотов\".Полицията в столицата Каракас стреля със сълзотворен газ и гумени куршуми срещу опозиционни активисти, които блокираха пътищата. Най-малко двама души бяха ранени.Властите заплашиха демонстрантите с присъди от 10 години затвор. Силия Флорес, първа дама и кандидат за народен представител, заплаши със специална комисия отговорните за размуриците. \"\", попита опозиционният лидер Енрике Каприлес в петък по този повод. Самият той бе осъден преди години за подобни обвинения при масови протести с много жертви и наскоро излезе от затвора, но се намира под домашен арест. Вотът е за Учредително събрание, което трябва да промени конституцията. Това разгневи опозицията, която вижда в този ход налагане на авторитарно управление. Новото учредително събрание, състоящо се от 545 членове, ще съперничи на Народното събрание, понастоящем контролирано от опозицията.Кандидатите са 6 120 души, като опозицията бойкотира вота. Около 350 000 полицаи ще се грижат за сигурността. Колумбия вече обяви, че няма да признае изборите. Други държави също призоваха по-рано Каракас да отмени вота и да започне диалог с опозицията. Самата опозиция отказа да преговаря, ако вотът не бъде отменен. ", "date": "2017.07.29", "title": "Венецуела се готви за избори на фона на протести "}
{"url": "https://news.bg/disasters/shestima-zaginali-pri-eksploziya-v-kolumbiyska-mina.html", "text": "Най-малко шестима души са загинали при експлозия в мина в Колумбия, предаде Press tv.Поне един миньор е бил спасен. Трагичният инцидент е станал в северозападния департамент Антиокия, в нелегална златна мина. Все още причините се изясняват. Подобни на тази мина са разпространени в тази част на страната и инцидентите с много жертви не са рядкост. На 24 юни 11 миньори загинаха при експлозия на газ в мина в департамента Кундинамарка. ", "date": "2017.07.29", "title": "Шестима загинали при експлозия в колумбийска мина "}
{"url": "https://news.bg/int-politics/migrant-namushka-shofyor-v-italiya.html", "text": "Млад мигрант е намушкал с нож шофьор на автобус в Сиена, провинция Тоскана, Италия, предаде АП.Състоянието на пострадалия е тежко. Нападателят е 19-годишен гражданин на Кот д'Ивоар. Той се е опитал да атакува и пътниците в автобуса с бутилка и нож. Полицията го е простреляла в крака. Предполага се, че нападението е извършено след скандал по време на пътуването, но все още мотивите се изясняват. ", "date": "2017.07.29", "title": "Мигрант намушка шофьор в Италия "}
{"url": "https://news.bg/world/irina-bokova-poema-golyam-arheologicheski-park-v-rim.html", "text": "Ирина Бокова ще поеме ръководството на голям археологически парк в Рим, съобщи Нова телевизия.Бокова ще поеме управата на парка след като изтече мандатът ѝ като генерален директор на ЮНЕСКО. Бокова може да поеме поста, след като културното министерство в Италия успя да прокара промени, предвиждащи чужденци да имат правото да влязат в управата на националните паметници на културата. В новия парк, който Бокова ще ръководи, влизат множество археологически забележителности.", "date": "2017.07.29", "title": "Ирина Бокова поема голям археологически парк в Рим"}
{"url": "https://news.bg/regions/gori-bivshata-grebna-baza-v-ruse.html", "text": "Пожар избухна тази вечер в бившата гребна база в Русе, на брега на река Дунав, предаде БНТ.Няма данни за пострадали. Пожарникарите все още гасят огъня.Сградата отдавна е изоставена и там се събират клошари и наркомани. ", "date": "2017.07.29", "title": "Гори бившата гребна база в Русе "}
{"url": "https://news.bg/disasters/2000-pochinali-i-420-000-bolni-ot-holera-v-jemen.html", "text": "Около 420 000 са вече болните от холера в Йемен, съобщи Световната здравна организация, цитирана от Middle East Monitor. Жертвите са около 2000 души. Най-много са болните в областите Ходейда и Хаджа, в западната и северозападна части на страната. До края на годината се очаква броят на заразените да надмине 600 000 души. Данните са от 27 април насам. Заразата се разпространява изключително бързо и надмина очакванията на здравните власти.Йемен е опустошен от глад и гражданска война, което улеснява още повече бързото разпространение на болестта. Две трети от населението няма достъп до безопасна питейна вода.Холерата е остра чревна инфекция, протичаща с повръщане и бързо обезводняване, като в най-тежката си форма води до смърт.", "date": "2017.07.29", "title": "2000 починали и 420 000 болни от холера в Йемен "}
{"url": "https://news.bg/int-politics/atentat-ubi-14-dushi-v-nigeriya.html", "text": "Най-малко 14 души са загинали при атентат в североизточната част на Нигерия, предаде АП. Има и много ранени. Става въпрос за самоубийствен терористичен акт. Късно вечерта в петък жена се е самовзривила в сграда в град, намиращ се източно от размирния Майдугури. Евакуацията се е забавила от съображения за сигурност, са съобщили очевидци и доброволци. Припомняме, че зад подобни кървави актове на насилие обикновено стои групировката \"Боко Харам\", дала клетва за вярност на \"Ислямска държава\".Междувременно, част от оцелелите геолози от групата, отвлечена по-рано от джихадистите, се появиха в ново видео. В него те молят правителството да преговаря за освобождаването им. Припомняме, че общо 48 души загинаха при атаката близо до езерото Чад. Сред тях са и военни от спасителния екип. ", "date": "2017.07.29", "title": "Атентат уби 14 души в Нигерия "}
{"url": "https://news.bg/regions/2000-dushi-nablyudavaha-vazstanovkata-na-boevete-za-stara-zagora.html", "text": "Над 2000 жители и гости на Стара Загора наблюдаваха мащабната възстановка на боевете за Стара Загора от 19/31 юли 1877 г., която се проведе на мемориалния хълм \"Бранителите\". Това съобщиха от пресцентъра на Общината. В нея бяха използвани 6 оръдия - реплики на употребяваните от руската и турската армии през освободителната война преди 140 години. Тогава се е състоял първият голям сблъсък между двете воюващи армии в Руско-турската война. Изходът от битката предопределя последвалото развитие на военните действия.В онзи зноен юлски ден, около 3500 българи в състава на Българското опълчение, с командир легендарния руски генерал Николай Столетов, за пръв път влизат в бой за свободата на родината си. Готови, както свидетелстват историческите източници, да жертват себе си до последната капка кръв.Боят за Стара Загора спира настъплението към прохода и дава възможност на голяма част от бягащото местно население да се изтегли. Той е предтеча на Шипченската епопея и проправя пътя към национално освобождение. Поради това местните хора наричат хълма \"малката Шипка\".Това е и бойното кръщение на Българското опълчение, което показва, че е достойно за святото дело. След боевете градът е изпепелен. Избити са общо около 14 500 души в тези последни дни на юли 1877 г. Това нарежда Стара Загора в олтара наравно с героите-мъченици от Априлското въстание.Над 150 активисти от 22 клуба на Националното дружество \"Традиция\", облечени в униформи на опълченци и турски аскер, участваха в пресъздаването на драматичните събития. По време на \"сражението\" бяха изстреляни над 4 000 халосни патрона, а 200 \"пиратки\" наподобиха топовните гърмежи. Във възстановката на боевете и спасяването на Самарското знаме бяха използвани още два коня, реквизит, униформи и т.н.В нея участваха родолюбци от София, Пловдив, Русе, Плевен, Ловеч, Благоевград, Шумен, Ямбол, Казанлък, В. Търново, Панагюрище, с. Баня Панагюрско, Априлци - Троян, Бяла Черк ва, Копривщица, Трявна, Нова Загора и детски клуб \"Млад родолюбец\" от Н. Загора и регионален клон 12-ти пехотен Балкански полк Стара Загора и приятели.Тя беше наблюдавана от представители на общинската и областната администрация, народни представители, общински съветници, делегация от руския град Самара, много граждани и гости на града. ", "date": "2017.07.29", "title": "2000 души наблюдаваха възстановката на боевете за Стара Загора "}
{"url": "https://news.bg/crime/bitite-notariusi-sa-izpisani-ot-bolnitsata.html", "text": "Нотариусът Валентина Механджийска и дъщеря ѝ Мира са изписани от болницата, съобщи \"24 часа\".Двете жени продължават да ходят до лечебното заведение за смяна на превръзки и прегледи.Те бяха нападнати на столичния бул. \"Драган Цанков\" в началото на тази седмица. Двама мъже с качулки се нахвърлили върху тях и започнали да ги удрят и ритат в главата. Нападателите избягали, след като очевидци се развикали.Засега разследването се води за нанасяне на лека телесна повреда по хулигански подбуди. Ако се окаже, че Механджийска е била пребита заради работата си, обвинението ще бъде променено за нападение над длъжностно лице.", "date": "2017.07.29", "title": "Битите нотариуси са изписани от болницата "}
{"url": "https://news.bg/world/politsiyata-izvarshva-antiteroristichna-operatsiya-v-predgradiya-na-sidni.html", "text": "Австралийската антитерористична полиция извършва операция в няколко предградия Сидни, насочени към осуетяване на плановете за \"терористични атаки\", съобщава Ройтерс.\"Тези операции са предназначени да предотвратят планове за извършване на терористични атаки в Австралия\", заяви премиерът Малкълм Търнбул в изявление.Австралийската федерална полиция (АФП) заяви, че операциите на съвместния екип за борба с тероризма в четири предградия в различни части на града \"се отнасят до текущо разследване\".Кабинетът на Търнбул и АФП отказват да предоставят допълнителна информация, тъй като операциите все още са в ход.\"Обществото трябва да бъде уверено, че нашите агенции за сигурност и разузнаване работят неуморно, за да ни опазят\", каза Търнбул.Австралия е засилила готовността си за атаки от бойци, които се завръщат от Близкия изток или от техните поддръжници.Властите соъбщават, че от 2014 са осуетени редица потенциални атаки.", "date": "2017.07.29", "title": "Полицията извършва антитерористична операция в предградия на Сидни"}
{"url": "https://news.bg/world/tramp-shte-podpishe-ruskite-sanktsii.html", "text": "Американският президентът Доналд Тръмп ще подпише документите, с които се налагат санкции на Русия, съобщи Ройтерс. Съобщението е и в  отговор, след като Москва поиска Съединените щати да намалят броя на стотиците си дипломатически служители и съобщи, че ще вземе два от дипломатически представителства на САЩ в отговор на законопроекта.Американският сенат гласува почти единодушно новите санкции срещу Русия, принуждавайки Тръмп да избира между твърда позиция за Москва или да наложи вето върху законопроекта.С подписването на законопроекта, Тръмп вече не може да облекчи санкциите срещу Русия, освен ако не поиска одобрение от Конгреса.Отговорът на Москва, обявен от външното министерство е като ехо от Студената война, коментира Ройтерс. Ако бъде потвърдено, решението на Русия ще засегне стотици служители в посолството на САЩ. То би било далеч по-голямо от изгонването на 35 руснаци от администрацията на Обама през декември.Руското министерство на външните работи се оплаква от нарастващо антируско усещане от страна на Съединените щати, като обвинява \"добре познатите кръгове\" в търсене на \"отворена конфронтация\".Президентът Владимир Путин предупреди, че Русия ще трябва да отговори на това, което той нарече порочното поведение на САЩ. Говорителят на Путин Дмитрий Песков каза пред репортери в петък, че гласуването в Сената е последната капка.Руският външен министър Сергей Лавров коментира по телефона пред държавния секретар на САЩ Рекс Тилърсън, че Русия е готова да нормализира отношенията със Съединените щати и да си сътрудничи по важни глобални въпроси.Лавров и Тилърсън \"се съгласиха да поддържат контакт по редица двустранни въпроси\", съобщава руското външно министерство.", "date": "2017.07.29", "title": "Тръмп ще подпише руските санкции"}
{"url": "https://news.bg/world/kndr-se-hvali-che-tsyalata-teritoriya-na-sasht-e-v-raketen-obhvat.html", "text": "Северна Корея приветства като успех последния си тест на междуконтинентална балистична ракета и го описва като \"строго предупреждение\" за САЩ, съобщава БиБиСи.Севернокорейският лидер Ким Джонг-ун заяви, че тестът доказва, че цялата територия на САЩ е в зоната за поразяване.Американският президент Доналд Тръмп определя теста, като \"последното безразсъдно и опасно действие на севернокорейския режим\".Китай също осъди теста за ракетите, но призова \"всички заинтересовани страни\" да упражняват сдържаност \"и да избягват засилване на напрежението\".Потвърждавайки старта, КНДР коментира че ракетата е летяла 47 минути и е достигнала височина 3724 м. \"Лидерът заяви с гордост, че тестът също така потвърди, че континенталната част на САЩ е в рамките на нашите възможности\", съобщава севернокорейската централна агенция.В изявлението се казва, че ракетата е Hwasong-14, един и същ модел, като  тестваната на 3 юли.", "date": "2017.07.29", "title": "КНДР се хвали, че цялата територия на САЩ е в ракетен обхват"}
{"url": "https://news.bg/euronews/sledvashtata-sesiya-na-ep-shte-e-edna-ot-nay-natovarenite-smyata-uruchev.html", "text": "Следващата сесия на ЕП ще е една от най-натоварените. Това каза за News.bg евродепутатът от Групата на Европейската народна партия Владимир Уручев, който е и член на Комисията по промишленост, изследвания и енергетика.Усърдна работа предстои по отношение на енергийните досиета, които вече влизали за разглеждане в комисиите. Енергийните досиета, свързани с вътрешния пазар на електричество, възобновяемата енергия и енергийната ефективност са основни и именно по тях предстои сериозна работа.Уручев коментира, че са направени изключително много изменения към предложенията на комисията.Работата на ЕП ще продължи с осем доклада, а измененията достигат до 2000 на брой.\"\", коментира Уручев.Следващата пленарна сесия на ЕП започва от 11 септември.Евродепутатът ни очаква до края на годината досиетата да бъдат достатъчно изчистени.По думите му после нашето председателство ще има за задачата да договори консенсус между парламента и държавите членки.Според него именно енергийните досиета ще са една от основните теми в следващата пленарна сесия.", "date": "2017.07.29", "title": "Следващата сесия на ЕП ще е една от най-натоварените, смята Уручев"}
{"url": "https://news.bg/education/skasyavat-lyatnata-vakantsiya-za-uchenitsite.html", "text": "По-къса лятна ваканция за учениците. Целта децата да са по-дълго в образователната система, обясни пред Нова тв заместник-министърът на образованието Деница Сачева.Целта е децата да не отпадат от образователната система и ваканциите у нас да се уеднаквят с учебните почивки в ЕС. Окончателното решение ще бъде взето след 28 август. Сега идеята е обект на обществено обсъждане, както поясни Сачева. В момента събираме различни предложения, изтъкна тя. Работодателите предлагали различен старт на учебната година за различните класове. 21000 деца са отпаднали през миналата година, притеснена е Деница Сачева.43000 първолаци от общо 60 000 са получили държавна помощ. 40% е функционалната неграмотност сред децата, което означава, че тези деца могат да четат, но не разбират какво четат. Неграмотността е кошмар, включи се и актьорът Калин Сърменов, който има ученичка.Изобщо не трябва да има лятна ваканция, категоричен е той. Не ме притеснява по-късата ваканция, притеснява ме функционалността на образованието, подчерта актьорът. Според Сърменов децата трябва да имат респект към училището.Емил Джасим, учител, предупреди, че много училища не са материално подготвени за учебен процес през жегите. Нямали климатици. Учителите били по-скоро склонни учебната година да започва по-рано, вместо на 15 септември на 1-ви.", "date": "2017.07.29", "title": "Скъсяват лятната ваканция за учениците"}
{"url": "https://news.bg/society/shte-izchistya-imeto-si-zakani-se-zalovenata-za-trafik-na-bezhantsi-patriotka.html", "text": "Ще изчистя името си, закани се заловената за трафик на бежанци патриотка. Аз съм невинна. Това заяви в интервю за БиТиВи хванатата за трафик на бежанци активистка на НФСБ Анелия Велева.Нямам нищо общо с това нещо, подчерта тя. Смятам, че съпругът ми също е невинен, изтъкна патриотката.Тя бе освободена, но мъжът й остава в ареста. Ще изчистя името си, категорична бе Велева.Тя напусна партията, за да не се спекулира с името на НФСБ и на лидера Валери Симеонов. Спекулирало се с името на партията, защото НФСБ е във властта.Припомняме, Велева беше арестувана заедно с петима души на магистрала \"Тракия\" при опит да превозят петима нелегални имигранти от турската граница към София.Според прокуратурата Велева и интимният й партньор са били в пилотния автомобил на трафикантите, който е трябвало да разузнава за полицейски постове по пътя.", "date": "2017.07.29", "title": "Ще изчистя името си, закани се заловената за трафик на бежанци патриотка"}
{"url": "https://news.bg/society/dete-se-izgubi-na-buzludzha-po-vreme-na-sabora-na-bsp.html", "text": "Дете се изгуби на Бузлуджа на събора на БСП. Хиляди социалисти се събраха на традиционния събор на левицата под връх Бузлуджа.Тази година събитието е под мотото \"Единни за България, която обичаме\".Водещият на събитието Кирил Ефремов извади на сцената Веско, който бе поверен в ръцете на Кирил Добрев, докато майка му се появи.Червените са подготвили атрактивна музикална програма за събора. Социалистите , които дойдоха под паметния връх развяваха червени знамена.", "date": "2017.07.29", "title": "Дете се изгуби на Бузлуджа по време на събора на БСП"}
{"url": "https://news.bg/world/kolumbiya-nyama-da-priznae-vota-vav-venetsuela.html", "text": "Президентът на Колумбия Хуан Мануел Сантос заяви, че страната му няма да признае резултата от неделното гласуване в съседна Венецуела, съобщава БиБиСи.\"Учредителното събрание няма легитимност и поради това не можем да приемем резултата\", каза той. Президентът на Венецуела Николас Мадуро поиска гласуването, тъй като протестите срещу неговото правителство набраха скорост през май.Опозицията вижда това като ход към диктатурата.Новото учредително събрание, състоящо се от 545 членове, ще съперничи на Народното събрание, понастоящем контролирано от опозицията.\"Ние настояваме за мирно решение за ситуацията в страната\", каза президентът Сантос.По-рано вчера полицията във венецуелската столица Каракас стреля със сълзотворен газ и гумени куршуми срещу опозиционни активисти, които блокираха пътищата. Най-малко двама души бяха ранени.", "date": "2017.07.29", "title": "Колумбия няма да признае вота във Венецуела"}
{"url": "https://news.bg/regions/obnoviha-dve-ot-ekopatekite-v-obshtina-teteven.html", "text": "В началото на лятото Община Тетевен ремонтира на екопътеки - \"Под пръските на водопада\" и \"Нагоре към слънцето\".Обновяването се наложи поради нарушената цялост на част от дървените постройки и конструкции, а предприетите мерки са с цел превенция от възникване на инциденти от страна на посетителите на двете забележителности.Ремонтът включваше подмяната на информационни табели, пейки и маси, реновирането на малките пешеходни мостове и беседки \"Под пръските на водопада\", наковаване на ламперия и др. Към момента екопътеките са безопасни и в отлично състояние, като очакват поредните си посетители.Дестинацията - водопад \"Скока\", екопътека - \"Под пръските на водопада\" е изключително посещавана.", "date": "2017.07.29", "title": "Oбновихa две от екопътеките в община Тетевен"}
{"url": "https://news.bg/world/napadatelyat-e-motiviran-ot-omraza-smyata-kmetat-na-hamburg.html", "text": "Кметът на Хамбург Олаф Шолц заяви, че атаката е била мотивирана от \"омраза\" и добави, че заподозреният нападател неуспешно е търсел убежище, а депортирането му е блокирано, защото му липсвали документи за самоличност, съобщава The Telegraph.\"Аз съм възмутен от атаката ... Изклучително ме ядосва фактът, че извършителят изглежда е лице, което претендира за закрила в Германия, а след това обърна омразата си към нас\", коментира Шолц.Позовавайки се на източници от силите за сигурност в Берлин, вестник Der Tagesspiegel съобщи, че 26-годишният извършител е известен на полиция като ислямист. Агенция ДПА съобщи, че органите за сигурността разследват доказателствата, че мъжът има салафистки връзки.\"Заодозреният избяга от супермаркета след атаката, но хора тичаха след него с импровизирани оръжия, столове и пръчки ... те го последваха по странична улица\", разказва свидетелят Ралф пред \"Билд\".\"Хората гонеха убиеца със столове и ги хвърляха върху него\", коментира пред ДПА свидетел. Гражданите са ранили нападателя, докато го обезвреждат и преди да го предадат на полицията, допълват свидетели.Припомняме, че 50-годишен мъж е убит и шест души са ранени при атака с нож в супермаркет в Хамбург, съобщи германската полиция, цитирана от БиБиСи.Полицията съобщи, че заподозряният е на 26 години и е роден в Обединените арабски емирства. Напдателят атакувал клиентите в супермаркета на случаен принцип. Избягал от магазина и е бил преследван от клиенти и хора извън магазина. Гражданите са го повалили на земята, преди да бъде задържан от полицаи.", "date": "2017.07.29", "title": "Нападателят е мотивиран от омраза, смята кметът на Хамбург"}
{"url": "https://news.bg/crime/vodeshtata-versiya-za-smartta-na-plovdivskiya-biznesmen-e-samoubiystvo.html", "text": "Водещата версия за смъртта на пловдивския бизнесмен е самоубийство.Това съобщава директорът на областната дирекция на полицията в Пловдив старши комисар Атанас Илков пред БТВ.Обратът се дължи на предсмъртно писмо, открито в задния джоб на починалия 43-годишен мъж. В него Данаил Божилов обяснявал, че имал финансови и бизнес проблеми.Работи се по различни версии и не изключваме версията за самоубийство. Това заяви вчера главният секретар на МВР Младен Маринов във връзка със смъртта на пловдивския бизнесмен в парка \"Лаута\".Припомняме, на 26 юли, около 9 часа сутринта 43-годишния бизнесмен Данаил Божилов беше смъртоносно прострелян. Беше установено, че убийството е станало, когато мъжът е разхождал кучето си.Главният секретар на МВР Младен Маринов посочи, че полицията работи по много версии - лични мотиви, неуредени финансови взаимотношения, случайно спречкване и други. \"Това са версии, за които трябва да имаме неоспорими факти и доказателства, за да изключим всяка една от тях\", посочи Маринов и допълни, че в района на убийството са назначени експертизи. Прави се и експертиза за установяване вида на оръжието. Иззети са и всички записи от камери в района на парка.", "date": "2017.07.29", "title": "Водещата версия за смъртта на пловдивския бизнесмен е самоубийство"}
{"url": "https://news.bg/politics/ninova-dovolna-che-ne-e-chast-ot-upravlenieto-na-sudzhuka.html", "text": "БСП провежда традиционния си събор на Бузлуджа. По традиция официалната част започна с химна на България, химна на ЕС и Интернационала. Викове \"БСП\" приветстваха ръководството на столетницата.Рано или късно партията ще си вземе Бузлуджа, даде заявка лидерът Корнелия Нинова. България е вечна, а Бузлуджа е на България, категорична бе тя в словото си пред червените. Нас ни събира тревогата от настоящето на България, подчерта соцлидерът.Три пъти се увеличила подкрепата към БСП. Един милион българи вярвали, че столетницата е тяхното бъдеще. Корнелия Нинова благодари, че партията не се поддала на изкушението за съюз с ГЕРБ. Благодаря ви, че днес не позволихте да сме част от управлението на суджука, заяви лидерът на БСП.Единни сме с хилядите в България, допълни Нинова. Тревожни сме за настоящето си и искаме да го променим, увери лидерът на столетницата. Емблемата на първото правителство на Бойко Борисов било българи, които се самозапалват. Емблемата на третото правителство на ГЕРБ щели да са българи, които бият българи, по думите й.Нека обединим българите, призова соцлидерът. Обединени сме в едно предприятие-единни за България, която обичаме, посочи Корнелия Нинова. Да освободим народа си от страха, апатията и омразата, настоя тя. Червените трябвало да докажат на народа си, че са чисти и искрени. Социалистката благодари на симпатизантите, че й повярвали, че я последвали.Обещах ви, че вие ще бъдете силата на партията, обърна се Нинова към събралото се множество. Силата е във вас, категорична бе лидерката на социалистите. Тя свали шапката си в знак на признателност към социалистите.От нас се очаква да посочим път на България, коментира още тя. Когато има държавници, можело да се чува гласът на България в Европа. Корнелия Нинова иска да сложи край на задкулисието, паралелната държава и монополите.Време е от думи да минем към дела, закани се соцводачът. Тя обещава пари за всички сектори. Това щяло да се случи ако се унищожи политико-икономическата мафия. С години се имитирала съдебна реформа, по думите й.Дирекцията за борба с корупцията в ДАНС да бъде извадена от там и тя да бъде единния орган за борба с корупцията. Този нов орган да е на подчинение на президента Румен Радев. От септември червените започвали истинска съдебна реформа.", "date": "2017.07.29", "title": "Нинова доволна, че не е част от управлението на \"суджука\""}
{"url": "https://news.bg/regions/promenyat-dvizhenieto-po-nyakolko-bulevarda-v-stolitsata.html", "text": "От 8 часа на 30 юли до 24 часа на 30 август се забранява влизането на пътни превозни средства по южното локално пътно платно на северната скоростна тангента между бъдещото положение на бул. \"Рожен\" и съществуващото му положение.Движението ще се извършва двупосочно в северното локално пътно платно на Северната тангента в същия участък.До 6 август се удължава срокът за организация на движението за ул. \"Бачо Киро\" между ул. \"Цар Симеон\" и ул. \"Св.св.Кирил и Методий\", като се забранява влизането на пътни превозни средства по ул.\"Бачо Киро\" между ул. \"Цар Симеон\" и ул. \"Св.св.Кирил и Методий\". За същия период се закриват местата за почасово платено паркиране.До 5 август се удължава срокът за временна организация на движението, като се забранява влизането на пътни превозни средства по северната половина от пътното платно на бул. \"Ген. Н. Столетов\" между ул. \"Подп. Калитин\" и ул. \"Охрид\". Движението на превозните средства ще се извършва двупосочно в южното пътно платно на булеварда в същия участък.За същия период от време тролейбусни линии № 6 и 7 ще се движат с променен маршрут от депо \"Надежда\" наляво по ул. \"Подп. Калитин\", ул. \"Охрид\", надясно по ул. \"Опълченска\", надясно по бул. \"Сливница\" и по маршрутите си в посока ж.к. \"Люлин\".", "date": "2017.07.29", "title": "Променят движението по няколко булеварда в столицата"}
{"url": "https://news.bg/society/za-dve-sedmitsi-sa-podadeni-nad-65-hilyadi-zayavleniya-za-otoplitelna-pomosht.html", "text": "Над 65 хиляди заявления за отоплителна помощ са подадени само за последните две седмици, съобщава БНТ. \"Увеличението, което имаше на пенсиите, както и на семейните помощи за деца с увреждания няма да се отрази при определяне правото на достъп до целеви помощи за отопление, поради което очакваме също да има висок брой граждани, които да се възползват от този вид помощ\", коментира Зоя Попова, експерт в Агенцията за социално подпомагане.С около 3 лева е увеличен размерът на помощта за новия отоплителен сезон. Хората, които се отопляват на парно, ще получават помощите на ръка, към момента, те са превеждани на топлофикационните дружества.Издадени са 270 заповеди за отказ, като кампанията започна на 17 юли и ще продължи до края на октомври. От тази година заявления, може да се подават и по настоящ адрес.Парите ще се изплащат на два транша, като счумите за ноември и декември ще се превеждат месец, след подаване на заявлението, а за останалите три месеца от отоплителния сезон в началото на следващата година.През 2016 помощи са получили над 217 хиляди души и очакванията са и през тази година броят им да не се промени. ", "date": "2017.07.29", "title": "За две седмици са подадени над 65 хиляди заявления за отоплителна помощ"}
{"url": "https://news.bg/regions/vazstanoveno-e-dvizhenieto-na-vlakovete-mezhdu-sofiya-i-plovdiv.html", "text": "Тази нощ е възстановено движението на влаковете между София и Пловдив след тежък инцидент, при който 20-тонна греда падна върху двама работници, съобщи БТВ.29-годишен работник, загина, а другият е ранен. Обстоятелствата около тежкия инцидент се разследват. Загиналият работник е от село Шишманци, а пострадалият му колега е от Раковски. Той е със сериозна травма на глезена. Предстои му операция в университетската болница \"Свети Георги\" в Пловдив. Движението по жп линиите при с. Златитрап беше блокирано, като тази сутрин влаковете се движат, но с известно закъснение. В района на гара \"Тодор Каблешков\" влаковете преминават с намалена скорост и само по единия път. Другото трасе все още не е пуснато, но се очаква това да стане до края на деня.\"БДЖ - Пътнически превози\" ЕООД създаде организация за превоз с автобуси за пътниците от всички влакове, които преминават през гара Тодор Каблешков. Аварийните екипи на ДП \"Национална компания железопътна инфраструктура\" предприеха действия по възстановяване на възникналите поражения по железния път веднага след приключването на провежданите  следствени действия на мястото на инцидента.Късно снощи 120-тонен кран премахна бетонната греда, а аварийни бригади на \"Железопътна инфраструктура\" възстановяваха прекъснатите контактни кабели.", "date": "2017.07.29", "title": "Възстановено е движението на влаковете между София и Пловдив"}
{"url": "https://news.bg/regions/dnes-ni-ochakva-slanchevo-vreme.html", "text": "Днес ще бъде предимно слънчево, температурите ще се повишат и максималните ще бъдат между 29 и 34 градуса.Над Черноморието ще бъде предимно слънчево и ще духа до умерен северозападен вятър. Максимални температури на въздуха ще са между 27 и 30 градуса. Температурата на морската вода е 24-26 градуса.Над планините ще бъде предимно слънчево, като максимална температура на височина 1200 метра е около 22 градуса, а на 2000 метра - около 14 градуса. Температурите в Западна и Централна България ще са над 30 градуса, на места ще достигнат до 34-35 градуса. В Източна България, поради вятър от изток-североизток, температурите ще са по-ниски, между 26 и 29 градуса.През следващите дни ще се задържи предимно слънчево.", "date": "2017.07.29", "title": "Днес ни очаква слънчево време"}
{"url": "https://news.bg/world/spasiha-osem-dushi-ot-bedstvasht-korab-kray-bregovete-na-krim.html", "text": "Спасиха осем членове на екипажа на товарен кораб, бедстващ край бреговете на Крим, състоянието на моряците е задоволително, съобщава ТАСС.\"Състоянието на осемте спасени е задоволително, издирва се един моряк\", съобщава източник пред ТАСС и допълва, че корабът не потъва и стои на повърхността.Anda товарен кораб под флага на Того, който плава от Румъния за Гърция, се преобърна в международни води в Черно море, на 40 км от Кримското крайбрежие.На борда е имало екипаж от девет души - граждани на Сирия и Индия. Товарният кораб е превозвал 24 хил. тона пшеница.", "date": "2017.07.29", "title": "Спасиха осем души от бедстващ кораб край бреговете на Крим"}
