{"url": "https://news.bg/world/rodnini-na-zhertvite-ot-mh17-protestiraha-pred-ruskoto-posolstvo-v-haga.html", "text": "Три години след свалянето на малайзийския \"Боинг\" над Донбас, роднини на жертвите от полет MH17 протестираха пред руското посолство в Хага, предаде Дойче веле.Те изразиха възмущението си от опитите на Москва да блокира разследването на трагедията.В писмо те призовават руските власти към конструктивност.В памет на 298-те жертви, протестиращите поставиха на поляната пред посолството пейка с техните имена и надписи \"Очакваме отговорност и пълно разследване\" - на английски език, и \"Човечността стои над политиката\" - на руски.Международното разследване, оглавявано от холандската прокуратура, показа, че MH17 е свален с руска ракета \"Бук\", от територия, контролирана от проруските сепаратисти. Събраните данни сочат, че установката, от която е изстреляна ракетата, е внесена от Русия.Междувременно стана ясно, че лицата, виновни за трагедията, може да бъдат съдени задочно.Министърът на външните работи на Австралия - Джули Бишъп, заяви, че се проучват юридическите механизми за това и призова Русия да спази резолюция 2166 на Съвета за сигурност на ООН, инициатор на която е австралийската страна.\"Този документ призовава всички страни да се погрижат виновните за гибелта на хората да бъдат изправени пред съда. Не е изключено да се наложи задочен съдебен процес.\" - коментира Бишъп.", "date": "2017.07.16", "title": "Роднини на жертвите от MH17 протестираха пред руското посолство в Хага"}
{"url": "https://news.bg/world/evropol-arestuva-66-dushi-zaradi-izmamata-s-konskoto-meso.html", "text": "Европол задържа днес 66 души във връзка с разследването на скандала с конското месо, предлагано вместо говеждо в страни от ЕС, предадоха информационните агенции.Първите данни за измамата бяха публикувани през 2013 г., а първите следи водеха към фирми в Испания и Португалия. Разкритията сочеха, че чрез подправени документи фирмите са изнасяли конско месо за Белгия, която е сред големите европейски износители на месо.В рамките на разследването в Испания са арестувани 65-ма души, а основният заподозрян е - холандски гражданин, е задържан в Белгия.Всички задържани са обвинени в жестокост към животни, фалшифициране на документи, възпрепятстване на правосъдието, нанасяне на вреда на здравето на други хора, пране на пари и участие в престъпна група, се казва в изявление на Европол.", "date": "2017.07.16", "title": "Европол арестува 66 души заради измамата с конското месо"}
{"url": "https://news.bg/bulgaria/hilyadi-balgari-se-pokloniha-pred-teftercheto-na-levski.html", "text": "Хиляди българи дойдоха да се поклонят пред тефтерчето на Апостола на свободата Васил Левски в Националната библиотека \"Св. св. Кирил и Методий\", предаде БНТ.Оригиналът на досумента беше изложен за няколко часа в Народната библиотека в София. Той се съхранява в трезора на БНБ и беше изваден при изключителни мерки за сигурност. Показването на тефтерчето за широката публика се прави за първи път. Поводът е 180-ата годишнина от рождението на Васил Левски.Всеки от посетителите пристъпваше с възторг и надежда в очите към , а любопитни деца и будни ученици с трепет гледаха всичко, което Апостола ни е завещал със страниците, изписани от ръката му.Със светнали очи и усмивки децата споделяха, че това е реликва, не само защото може да струва повече от всичко, а защото е на велик човек - на нашия герой, на нашето знаме.\"Днешното събитие е наистина празнично, заредено с положителна енергия. То е повод за патриотично настронеие, защото видях хора на различни възрасти, които се просълзяват, докосвайки се до тефтерчето на Левски.\" - коментира доц. Красимира Александрова.\"Левски си върши работата. Просто това, което се случва, показва, че идеите на Левски са все още живи. Младежта по целия свят усеща, че има нужда от криле. Ние не им даваме възможност да си отворят крилата. Този човек е личността и духът, който им показва, че просторът и красотата ги чака, чистотата и светлината!\" - заяви акад. Антон Дончев.За българите не само неговото тефтерче е ценно, а и всяко нещо, което е свързано с личността му. Посетителите бяха категорични, че и днес имаме нужда от личност като Васил Левски, за да ни вдъхне сила, да ни обедини и да бъдем отново силния народ, който е преминавал с достойнство през вековете.Развълнувани, хората споделяха, че Левски е събирателен образ на всичко най-хубаво в България. Най-емблематичната личност в нашата история, която ни кара да свеждаме глави и с гордост и възхищение да си спомняме за делата му.За най-малките Васил Левски е икона, чийто пример трябва да се следва, за да бъдем сплотена и силна държава, която се бори за бъдещето си. За да бъдем отново здрав и обединен народ всеки трябва да носи частица от Левски в себе си и да върви по пътя на Апостола, казват децата.", "date": "2017.07.16", "title": "Хиляди българи се поклониха пред тефтерчето на Левски"}
{"url": "https://news.bg/bulgaria/hilyadi-chakaha-v-dazhda-za-da-se-prostyat-s-kristian-takov.html", "text": "Хиляди хора - политици, общественици и граждани, дойдоха да се простят с юриста доц. Кристиан Таков в църквата \"Свети Седмочисленици\" в София.Последно сбогом с него си взеха експрезидентът Росен Плевнелиев, председателят на Конституционния съд Лозан Панов, вицепремиерът Екатерина Захариева, бившият зам.-председател на парламента Екатерина Михайлова, лидерът на \"Да, България\" Христо Иванов, адв. Александър Кашъмов, магистрати и много студенти.Всички те определиха Кристиан Таков като будител, чиято загуба е много голям удар за България, предаде bTV.\"Неговата следа остава. Доказателството виждаме днес тук. Той беше човек, който бранеше върховенството на правото, включително от някои лоши законодателни инициативи. Той вярваше в доброто и се опитваше да научи на нещо младите хора - че за доброто трябва да се борим всеки ден и че за доброто си заслужава да се борим. Таков беше светъл човек, изключителен оратор, човек на духа и на закона.\" - напомни Росен Плевнелиев, цитиран от БНТ.\"Той ще остави много, беше много светъл човек, един от най-ярките български съвременни политици. Той е реабилитиран юрист. Беше лесно за нас юристите да се крием зад научните си титли, но Кристиан показа, че можеш да си юрист с публична гражданска позиция.\" - сподели Екатерина Михайлова пред БНТ.Припомняме, преподавателят по гражданско право в Софийския университет почина на 51-годишна възраст. Той беше съветник на президента (2012 - 2017 г.) Росен Плевнелиев и съосновател на \"Да, България\".", "date": "2017.07.16", "title": "Хиляди чакаха в дъжда, за да се простят с Кристиан Таков"}
{"url": "https://news.bg/bulgaria/gazova-butilka-na-kola-se-vzrivi-v-dobrich-sobstvenikat-otselya-po-chudo.html", "text": "Газова бутилка на автомобил се взриви в Добрич, а собственикът оцеля по чудо, предаде bTV. Инцидентът е станал към 10 ч. тази сутрин.Колата е била паркирана в гараж, разказва очевидец на инцидента.Нанесени са много поражения по близкия блок. Масово са изпочупени прозорците на първите четири етажа. Има избити врати на гаражи, паднал таван.Не се съобщава каква е причината за взрива.", "date": "2017.07.16", "title": "Газова бутилка на кола се взриви в Добрич, собственикът оцеля по чудо"}
{"url": "https://news.bg/bulgaria/bogatata-rekolta-ot-kaysii-e-zastrashena-zaradi-lipsa-na-berachi.html", "text": "В Силистренско реколтата от кайсии е богата през тази година, но продукцията е застрашена поради недостиг на берачи, предаде bTV.Въпреки безработицата в района, трудно се намира работна ръка и фермерите са принудени да наемат работници от съседни области. Някои от берачите дори идват от Южна България.В подобна ситуация е Николай Недев, който има 300 декара с кайсиеви дървета, отрупани с плод. \"Идват хора, на които цяла седмица трябва да им обясняваме как се бере кайсия - коя е узряла, коя е зелена.\" - разказва фермерът.Овощарката Димитричка Търпанова споделя, че ползва бригади от сливенските села.Кайсията е нетраен плод и затова трябва бързо да се продаде или да се преработи. Тук идват прекупвачитеВ близост няма преработвателно предприятие, нито условия за съхранение на плодовете.\"Някои колеги предприемат да правят хладилници, но хладилниците са за временно съхранение на кайсията и това определено е проблем - значи трябва да се мисли в тази насока, и то, естествено, трябва с някаква подкрепа на държавата.\" - коментира Недев.Сред най-сериозните тревоги в сектора е, че в цяла североизточна България няма нито една станция за борба с градушките.", "date": "2017.07.16", "title": "Богатата реколта от кайсии е застрашена заради липса на берачи"}
{"url": "https://news.bg/int-politics/govori-se-za-prehoden-period-predi-brekzit.html", "text": "Висшите министри на премиера на Обединеното кралство Тереза Мей, все по- активно обсъждли нуждата от преходен период при излизането на Великобритания от ЕС, обясни британският финанов министър Филип Хамънд, пише Reuters.В понеделник, 17 юли, министърът по Брекзит въпросите Дейвид Дейвис и неговият екип ще проведат първи пълен разговор за Брекзит.\"Преди пет седмици идеята за преходен период беше нова концепция, мисля че в момента всички около кабинета приемат, че ще има някакъв преход\" - казва Хамонд.Той увери, че Обединеното кралство вече е в реален процес със старта на преговорите. Ясно е, че кабинетът се събира около позиция, която увеличава максимално преговорите, допълни още министърът.Хамънд заяви, че продължителността на всеки преходен период ще зависи от това колко време е необходимо, за да се въведат нови системи за сфери като митниците и имиграцията.Очакваният от него период е поне две години.", "date": "2017.07.16", "title": "Говори се за преходен период преди Брекзит"}
{"url": "https://news.bg/bulgaria/zhiteli-na-druzhba-se-razbuntuvaha-sreshtu-zastroyavane-na-zelena-plosht-do-ezeroto.html", "text": "Десетки жители на столичния комплекс \"Дружба\" излязоха на спонтанен протест срещу застояване в близост до езерото, с което поне засега спряха плановетe за унищожаването на поредната зелена площ в София. Това съобщиха от Обществения съвет на ж.к. \"Дружба 2\"\"В неделния ден, около 09.30 часа, под прикритието на дъжда беше направен опит да бъдат заградени три декара зелена площ между блоковете 121 и 122 в столичния квартал \"Дружба\" 1. Зеленото пространство е само на метри от езерото, но се оказва, че статутът на земята е променен.\" - посочва представителят на съвета д-р д-р Николай Георгиев.Той допълва, че след промяната на статута земята е реституирана и от 2009 г. тя е собственост на частно лице. Днес собственикът е направил опит да постави ограда там.\"По думите на собствениците, те смятат да си извадят разрешително за строеж и да построят осеметажна сграда на зелената площ до езерото в \"Дружба\" 1.\" - пояснява д-р Георгиев.Хората от квартала са готови да излязат и на протест пред районното кметство. Те смятат да изискат всички документи и разрешителни по случая от администрацията на район \"Искър\".", "date": "2017.07.16", "title": "Жители на „Дружба” се разбунтуваха срещу застрояване на зелена площ до езерото"}
{"url": "https://news.bg/crime/zatvorena-e-otsechka-ot-am-trakiya-posoka-sofiya.html", "text": "Затворена е магистралата в посока София около 44-46 км, съобщават от Агенция пътна инфраструктура. Движението е ограничено заради катастрофа. Обходният маршрут, по който може да се шофира, е през пътя I-8 Ихтиман-София.Призовават се всички да шофират с повишено внимание. ", "date": "2017.07.16", "title": "Затворена е отсечка от АМ \"Тракия\" посока София"}
{"url": "https://news.bg/bulgaria/dete-i-trima-vazrastni-postradaha-v-katastrofa-pri-sandanski.html", "text": "Четирима души, сред които 4-годишно момиченце, пострадаха при катастрофа на главния път Е-79 между Сандански и Струмяни, съобщи Нова телевизия.Трима от пострадалите, сред които и детето, са настанени в болницата в Сандански. Момиченцето е с комоцио, а останалите - с контузии.Един от пострадалите, който е в по-тежко състояние, е транспортиран в болницата в Благоевград. Той е с фрактура. След като бъдат направени изследвания, ще бъде настанен в реанимация.Инцидентът е станал тази сутрин около 8.30 ч. Ударили са се два автомобила, единият от които се е врязал с предната си част в другия. Пострадалите са семейство с дете и възрастен мъж.", "date": "2017.07.16", "title": "Дете и трима възрастни пострадаха в катастрофа при Сандански"}
{"url": "https://news.bg/bulgaria/protest-sreshtu-kmeta-na-septemvri-zatvori-patya-pazardzhik-velingrad.html", "text": "Над 150 жители на община Септември блокираха главния път Пазарджик-Велинград в знак на протест срещу управлението на кмета Марин Рачев, съобщиха от иницативния комитет \"Да спасим Община Септември\".Участниците в акцията настояват за пълна информация по това как се харчат публични средства и печелят ли свързани лица обществените поръчки в общината.Демонстрантите символично \"откриха и погребаха\" недовършена детска площадка в с. Варвара. Гражданите отправиха питане към кмета на община Септември къде са парите, предвидени за нея.Протестиращите припомнят, че на 11 януари Марин Рачев е сключил договор за построяване на детски площадки в общината на стойност над 250 хил. лв., в който има клауза за 100% авансово плащане. Те посочват, че обществената поръчка е обявена през декември, само ден преди коледните празници, а изпълнителят е избран и договорът с него е подписан за рекордните 10 работни дни - на 11 януари 2017 г.\"Питаме дали управителят на фирмата, спечелила поръчката, е бил управител и собственик на бивши фирми на кмета Рачев? Защо построената детска площадка в село Варвара е по-малка от предвиденото в договора и е на друго място от посоченото в поръчката, а именно - в задния двор на бившия кмет, а не където майките в селото събраха подписка и искаха да е? Защо е отлят фундамент за втора детска площадка, която се обеща на хората, но не се построи? Членовете на Инициативния комитет \"Да спасим Община Септември\" настояват да получат пълна информация за изпълнението на договора, който се финансира изцяло с публични средства, и кои детски площадки на територията на общината са построени или предвидени за построяване.\" - се казва в изявление, разпространено до медиите.Миналата неделя около 100 протестиращи от община Септември също блокираха пътя Пазарджик-Велинград. Те поискаха Сметната палата и агенция \"Държавна финансова инспекция\" да направят пълна ревизия на всички обществени поръчки през мандата на Марин Рачев.Инициативният комитет \"Да спасим Община Септември\" настоява също за проверка и прозрачност на назначенията и уволненията на служители в общинските дружества.Гражданите искат и отмяна на решението на Общинския съвет за въвеждане на скандалната по думите им такса за пренос на кубичен метър минерална вода, която е най-висока в цялата страна. Жителите не са съгласни със 7-кратното увеличаване на таксата за водопреноса - до 3,60 лева на куб. метър, което според тях ще доведе до унищожаване на туризма в района и ще остави без прехрана цели семейства.\"Кметът на Община Септември Марин Рачев се опита да злепостави инициативния комитет като принизи исканията на хората до обикновен частен случай, свързан с един от ползвателите на минерална вода.\" - се казва още в изявлението на комитета.Жителите на с. Варвара имат намерение да продължат с протестните си действия и приканват и други населени места от общината да се присъединят към каузите им.От комитета посочват, че през миналите дни част от протестиращите са били викани за справка в полицията в гр. Септември.", "date": "2017.07.16", "title": "Протест срещу кмета на Септември затвори пътя Пазарджик-Велинград"}
{"url": "https://news.bg/politics/gen-botsev-otreche-vanshna-namesa-pri-izbora-na-iztrebitel.html", "text": "Началникът на отбраната ген. Андрей Боцев отрече да има външна намеса и корупция при избора на нов тип изтребител, предаде БНТ.Той ги определи като \"политически спекулации\".\"Абсолютно съм убеден по доклади и на моите подчинени командири, че никаква външна намеса не е имало при разглеждане на офертите и крайно време е вече да се доверят на военната експертиза.\" - коментира той.Според ген. Боцев, най-големият проблем на българската армия в момента е постоянното намаляване на личния състав. По думите му, недостигът на хора обхваща около една трета от армията.", "date": "2017.07.16", "title": "Ген. Боцев отрече външна намеса при избора на изтребител"}
{"url": "https://news.bg/bulgaria/protest-sreshtu-kamenna-kariera-blokira-patya-kam-ilinden-eksohi.html", "text": "Протест на жителите на село Ново Лески блокира за около час пътя за Гърция през Илинден-Ексохи тази сутрин, предаде БНТ.Причина за недоволството е кариера за добив на инертни материали и мрамори, която може да бъде открита в непосредствена близост до селото. Според местните жители, това ще влоши сериозно условията им на живот.Предвидено е кариерата да заработи на около 200 метра от хорските къщи.\"Не желаем децата ни един ден да бъдат болни и осакатени от всичко.\" - поясни Здравка Бучкова.\"Не е тук мястото да се прави кариера, има си места, където може, е тука в селото просто няма как.\" - коментира Катя Гюдженова.От фирмата-инвеститор, обясниха, че в Ново Лески нямат повод за притеснение, защото добивът ще се прави чрез модерни съоръжения, без да се създава прах. Добавиха, че всички разрешителни за кариерата са напълно изрядни.\"Има много пропуски в процедурата, отделно няма и ОВОС, ние три години водим дела във ВАС, един състав реши делото в наша полза, впоследствие отмениха това решение, точно заради пропуски в процедурата.\" - заяви Десислава Йованович от Инициативен комитет.От години инициативният комитет в Ново Лески води съдебни битки срещу разрешението за строеж на кариерата. В селото не е правено обществено обсъждане по темата. Хората твърдят, че въпреки това в официалната документация е отбелязано, че няма възражения от страна на жителите.Днешната протестна акция породи напрежение между протестиращите и чакащите на пътя шофьори.", "date": "2017.07.16", "title": "Протест срещу каменна кариера блокира пътя към Илинден-Ексохи"}
{"url": "https://news.bg/world/za-da-ne-si-postroyat-nov-halifat.html", "text": "Няма спор. В териториално отношение джихадисткият проект за халифат на самопровъзгласилата се \"Ислямска държава\" се провали.През изминалите месеци терористите от ИД претърпяха редица унищожителни поражения от иракската армия и организираните от Иран шиитски паравоенни части. От решаващо значение за този обрат в борбата срещу терора бяха масивните въздушни удари на водената от САЩ коалиция.Именно те проправиха пътя за разпадането на халифата, макар и с цената на фатални \"колатерални\" щети сред цивилното население. Повторното овладяване на двата ключови града - Мосул в Ирак и Рака в Сирия - по всяка вероятност ще маркира физическото унищожение на ислямисткия халифат в арабския Изток.Но тези успехи не бива да ни заблуждават, че е настъпил и краят на терористичната \"Ислямска държава\" в Ирак, а и другаде по света. Голяма част от джихадистите вече преминаха в нелегалност и вероятно се готвят за дълга и изтощителна партизанска война срещу държавната власт в Предна Азия. Има и не малко джихадисти, които се завърнаха обратно в Европа - част от тях са вече \"излекувани\" от увлечението си по войнствения ислям, но има и други, които са като \"бомби със закъснител\", защото искат да пренесат своята уж свещена война и в западните градове.Халифатът на ИД е симптом на кризаЗа псевдохалифата на ИД няма , нито историческо оправдание. Идеолозите около самопровъзгласилия се, а междувременно навярно вече убит, халиф Абу Бакр ал-Багдади имат инфантилни представи за развитието на цивилизацията. Те изградиха демонична система за престъпен терор, която роди цяло ново поколение от примитивни насилници без всякакви морални задръжки.И въпреки че идеите на ИД още са живи, реалната опасност от тяхното прераждане не се корени в привлекателността на новата салафистка идеология. Истинската опасност се крие в това, че социалните и политически причини за възникването на тази идеология продължават да съществуват и днес.Както знаем, възходът на ИД е тясно свързан с разпадането на държавността в Ирак и Сирия. Ако не беше сектантската политика на бившия иракски премиер Нури ал Малики, който подложи сунитите на систематични гонения, и ако не бяха неконтролируемите набези на шиитските милиции, проповедниците на терора от ИД навярно нямаше да получат никаква подкрепа от сунитското население.Защо се роди джихадизмът на ИД?Яростта на сунитите и отчаянието им от потисническата политика в Ирак, както и бомбеният терор на Асад в Сирия просто ги тласнаха в прегръдките на тази джихадистка секта. Антисунитската политика в Ирак и Сирия беше основният фактор, породил създаването на ИД. Затова онзи, който иска из основи да изтръгне корена на джихадизма, би трябвало да даде реална перспектива за бъдещето на онези милиони сунити между Ирак и Сирия, които се оказаха без дом и родина. Местните и международни политици би трябвало да работят за това иракските сунити да получат реално представителство в политическата система на разрушения Ирак.А това може да се постигне само ако в днешен Ирак бъде силно ограничено влиянието на съседен Иран. Едновременно с това трябва да се подсилят позициите на централното иракско правителство, за да се предотврати по-нататъшното раздробяване на страната по ливански модел.Трайна победа над ИД няма да има, ако не се стигне до решаване на основните конфликти и противоречия в Средния изток. Защото би било наивно да се вярва, че ИД може да бъде победена с помощта на добронамерена разяснителна работа и превантивни програми.", "date": "2017.07.16", "title": "За да не си построят нов \"халифат\" "}
{"url": "https://news.bg/bulgaria/veche-samo-rodninite-tarsyat-16-godishniya-kristiyan-okolo-trigrad.html", "text": "Осми ден продължава издирването на 16-годишния Кристиян около Триград, но лошото време затруднява доброволците, предаде bTV.Припомняме, момчето изчезна, след като блъсна туристи на пътя.Заради дъжда и мъглата в района доброволците се отказаха да влязат в гората. Единствено роднините на Кристиян продължиха издирването, но него няма и следа.Колкото и добре да познава района, за 16-годишното момче е трудно да оцелее осем дни в гората. Приятелите му, които до вчера също обикаляха наоколо, вече са обезверени.Все пак има шанс момчето да се е скрило в изоставена постройка високо в планината. Затова роднините му не спират да го търсят.След като три поредни вечери гранични полицаи издирваха момчето с термокамери, тази нощ те отказаха да влязат в гората, защото всичко вече е претърсено и не очакват да има резултат.", "date": "2017.07.16", "title": "Вече само роднините търсят 16-годишния Кристиян около Триград"}
{"url": "https://news.bg/int-politics/dokade-stigna-turtsiya.html", "text": "Близо век просъществува Първата турска република. Нея вече я няма. Провалилият се опит за преврат преди една година беше катализаторът, който  към Втората турска република. Ататюрк създаде републиката в Турция през 1923 г. и я ориентира към Европа. След 1960-а военните свалиха четири правителства, но след всяка една от тези интервенции Турция се връщаше към парламентарната демокрация. Сто години по-късно Таип Ердоган срина досегашната ориентация на републиката. Той я преориентира към Изтока и постави себе си - като президент с огромни правомощия - в центъра на политическата система.В продължение на години усилията на Ердоган за нова конституция и президентска форма на управление оставаха безрезултатни. Той не успяваше да постигне това, независимо че свали имунитета на редица опозиционни депутати. Едва след провалилия се опит за преврат в страната възникнаха условия, които му позволиха да реализира намеренията си. Затова още в нощта на пуча - на 15 срещу 16 юли - той заговори за \"дар от Аллаха\". Лидерът на опозицията Кемал Калъчдароглу обаче, който е председател на създадената от Ататюрк \"Републиканска народна партия\" говори за \"направляван преврат\". Според него, на Ердоган са били известни плановете на пучистите, така че е можел да блокира техните намерения още в зародиш.Също тъй тежки са обвиненията на противниците на Ердоган, че самият президент стои в дъното на преврата. С въведеното от него извънредно положение Ердоган действително обезвласти парламента и правосъдието, след което на практика циментира тези промени с новата конституция, която беше одобрена от 51% от турците. Без земетръса, предизвикан от неуспешния опит за преврат, Ердоган навярно никога нямаше да събере въпросното минимално мнозинство. Оттогава насам всеки дебат в Турция минава под знака на събитията от въпросната нощ. Няма събитие, което да не е било обвързано с опита за преврат, извършен от съвсем малка част от турските военни.\"Новата Турция\"Драматичните часове във въпросната нощ и убитите през нея 249 души, се превърнаха в лайтмотив на \"Новата Турция\", която Ердоган обяви след края на краткото либерално интермецо. Ататюрк създаде Републиката във време на война за независимост от европейските окупатори. Ердоган днес зове да се защитава тази независимост от външните и в още по-голяма степен - от вътрешните врагове. Това говори за манталитет на капсулиране спрямо външния свят.За Ердоган част от нацията са само онези, които са му лоялни и които не поставят под въпрос патерналистичната система, управлявана от него. Когато говори за \"моя народ\", той има предвид само лоялните към него турци: \"Моят народ не иска да влиза в ЕС\". Онзи, който не принадлежи към въпросната нация, явно е неин враг, а пропагандата неспирно тръби, че от тези врагове произтичали постоянни опасности. Най-големият си враг Ердоган съзира в лицето на Движението на проповедника Гюлен. Пропагандният апарат и до днес го смята за кукловод на опита за преврат, но не дава никакви доказателства.До ранга на постоянна екзистенциална заплаха за републиката са издигнати също кюрдската ПКК и т.нар. \"Ислямска държава\". Извънредното положение дава благоприятни възможности да бъдат обвинявани не само тези основни врагове, между които няма нищо общо, но и всички останали, които отхвърлят религиозно-консервативните цели на Ердоган. Още в началото на 2014 Ердоган поде масивна вълна на уволнения и арести, за да прочистел страната от \"нечисти елементи\". След неуспешния опит за преврат това \"прочистване\" придоби гигантски размери. Краят на тези чистки не се очертава, никой не може да е сигурен, че няма да се окаже на мушката на властите.Растяща самоизолацияЖертвите бяха и са предимно прозападно ориентирани държавни служители, военни и интелектуалци. Подсилват се позициите на евразийския блок, който е за ориентация към Русия и изповядва засилен турски национализъм, насочен навътре, както и засилено обръщане към османско-ислямските корени. Ердоган демонстративно избра за първите си четири чуждестранни пътувания след преврата именно цели в Азия и Русия.Тази нова, авторитарна Турция вече не е подходяща като образец за развитието на арабско-ислямските си съседи, а и като партньор на Запада тя все повече отпада от сметките. Когато правителството в Анкара прогони германските войници от въздушната база в Инджирлик, то създаде нова турска военна база в Катар. Саудитска Арабия не беше уведомила Ердоган, че има намерение да изолира Катар, защото Рияд не смята Анкара за важен политически актьор. Турция се самоизолира и от традиционните си партньори на Запад, въпреки че турската икономика е зависима от европейските инвестиции.Но Европа не бива да \"отписва\" окончателно Турция, защото Европа е единствената надежда за \"другата половина\" от Турция. Един Ердоган, който разговаря с Европа, би бил значително по-безвреден, отколкото ако остане изолиран и обладан от манията си за величие.В чест на първата годишнина от потушаването на опита за преврат в Турция се организира грандиозен спектакъл. Това обаче няма как да прикрие факта, че страната е затънала в дълбока криза - както вътрешно-, така и външнополитическа.", "date": "2017.07.16", "title": "Докъде стигна Турция"}
{"url": "https://news.bg/bulgaria/mikrobus-padna-v-iskar-zagina-britanska-grazhdanka.html", "text": "Микробус с британски граждани падна в река Искър, при инцидента загина една жена, предаде Нова телевизия.По информация на агенция \"Фокус\", превозното средство се е движело по столичната улица \"Самоковско шосе\" с висока скорост и е излязло от пътното платно.Няколко души са пострадали, като най-тежки травми е получила 67-годишна жена. Тя е починала на път за болницата. Останалите са прегледани и са освободени за домашно лечение.Микробусът е бил управляван от българин.", "date": "2017.07.16", "title": "Микробус падна в Искър, загина британска гражданка"}
{"url": "https://news.bg/health/malkiyat-bayryam-se-vazstanovyava-uspeshno-sled-babrechnata-transplantatsiya.html", "text": "Деветгодишният Байрям, на когото в Германия преди дни беше трансплантиран бъбрек, се усмихва за първи път от месеци насам, предаде bTV.На 22 юни момченцето беше оперирано успешно в детската университетска клиника в германския град Тюбинген.Семейството на Байрям се сблъска с неочаквани трудности, след като през февруари от Министерството на здравеопазването отказаха да разпишат необходимия формуляр за пътуването, въпреки че имаше разрешение за финансиране на трансплантацията в чужбина. Решението беше мотивирано с възможността подобна операция да бъде направена у нас.След като случаят придоби гласност, малкият Байрям получи одобрение за лечение и на 27 март замина за Германия с баба си, която беше донор на бъбрек, и дядо си, който е придружител.Байрям се чувства добре, вече се храни и може да пие вода, колкото иска.Баба му Селима Али, която дари единия си бъбрек, също се чувства добре. Тя благодари и на лекарите в Германия, и на тези в България, както и на новия директор на Фонда за лечение на деца д-р Тинка Троева.На Байрям му предстоят контролни прегледи в Германия и след това ще може да се прибере заедно с баба си и дядо си в България. У нас също ще трябва да се преглежда редовно.9-годишното момче има нова мечта - да стане лекар, за да помага на хората.", "date": "2017.07.16", "title": "Малкият Байрям се възстановява успешно след бъбречната трансплантация"}
{"url": "https://news.bg/world/arabski-strani-sa-sreshtu-svetovnoto-po-futbol-v-katar.html", "text": "Във ФИФА е постъпило колективно писмо от шест арабски страни с искането с искане за отлагане на Световната купа по футбол през 2022 в Катар, съобщава RT.\"Държавите предупредиха ФИФА за рисковете за фенове и играчи в страната, която е в основа за тероризъм\", заяви президентът на ФИФА Джани Инфантино.По-рано, ОАЕ, Египет, Бахрейн, Саудитска Арабия, Йемен и Либия прекъснаха дипломатическите си отношения с Катар, обвинявайки го в подкрепа на терористични организации и намеса във вътрешните работи на Бахрейн.", "date": "2017.07.16", "title": "Арабски страни са срещу Световното по футбол в Катар"}
{"url": "https://news.bg/world/pochina-top-matematichka.html", "text": "Единствената жена в света, която е носителка на най-високата математическа награда, е починала от рак на 40-годишна възраст, съобщи снощи Станфордският университет.Родената в Иран Мариам Мирзахани е била удостоена с Медала на Фийлдс - смятан за математически еквивалент на Нобеловата награда - през 2014 г. и е единствената жена в 80-годишната история на наградата на името на канадския математик Джон Чарлз Фийлдс (1863-1932).Мирзахани проявява заложбите си като ученичка в Иран. Тя става първата иранка, спечелила международна математическа олимпиада, след което продължава образованието си в САЩ. Медалът на Фийлдс (с парична равностойност 15 хиляди канадски долара) се връчва на учени под 40-годишна възраст през четири години по време на Международния математически конгрес.", "date": "2017.07.16", "title": "Почина топ математичка"}
{"url": "https://news.bg/world/operiraha-dzhon-makkeyn.html", "text": "Известният републиканец Джон Маккейн е бил опериран, съобщи АП.Известният сенатор и републикански политик се е подложил на хирургичната интервенция в клиника в Аризона.Лекари са отстранили съсирек в лявото му око. Джон Маккейн се чувства добре. В близките дни той ще се възстанови от хирургическата интервенция.", "date": "2017.07.16", "title": "Оперираха Джон Маккейн"}
{"url": "https://news.bg/world/bivsh-direktor-na-fbr-propisa.html", "text": "Бившият директор на ФБР Джеймс Коми прописа. Той подготвя книга, в която ще разкаже за своята кариера, разкрива в. \"Ню Йорк таймс\".Вестникът предупреждава, че това няма да са мемоари в тесния смисъл на думата.Подготвяната от Джеймс Коми книга по-скоро ще е опит да се даде оценка на една кариера и сблъсъците с водещи политици.Самият Джеймс Коми свидетелства пред сенатска комисия за скандала около своето уволнение от президента Доналд Тръмп.", "date": "2017.07.16", "title": "Бивш директор на ФБР прописа"}
{"url": "https://news.bg/world/snyag-paralizira-chili.html", "text": "Сняг парализира столицата на Чили - Сантяго, предаде Би Би Си. Властите обявиха, че това е най-тежкият снеговалеж от 2007 г.Един човек е загинал, а други двама са били ранени.Властите се опитват да възстановят електрозахранването. Без ток са 250 000 души.Все пак падналият сняг предизвика радост сред децата.", "date": "2017.07.16", "title": "Сняг парализира Чили"}
{"url": "https://news.bg/society/teftercheto-na-apostola-e-v-natsionalnata-biblioteka.html", "text": "Оригиналът на тефтерчето на Васил Левски е изложено днес, 16 юли в централното фоайе на на Националната библиотека \"Св. св. Кирил и Методий\" в София, съобщава БНР. Всеки, който иска да види записките на Дякона може да го направи днес межди 9:00 и 14:00 ч.Тефтерът се съхранява в трезора на БНБ и за четвърти път напуска сейфа, за да бъде изложен като експонат по повод честването на 180 години от рождението на Васил Левски. Личният бележник на Апостола е най-уникалният документ и е наша национална отговорност да го съхраним възможно най-дълго за поколенията, казва директорът на библиотеката доц. Красимира Александрова.В Националната библиотека ще бъде представена и дигитална версия на тефтерчето на Апостола, която ще може да се разглежда през мобилен телефон, допълва още Александрова.", "date": "2017.07.16", "title": "Тефтерчето на Апостола е в Националната библиотека"}
{"url": "https://news.bg/bulgaria/namaleno-osvetlenie-v-kriviya-tunel-po-patya-prez-kresnenskoto-defile.html", "text": "Шофирането да се случва с повишено внимание по пътя I-1 Симитли-Сандански, предупреждават от Агенция пътна инфраструктура.Опасността е намаленото осветление в Кривия тунел в Кресненското дефиле. Липсата на достатъчно светлина в тунела е породена от повреда в електрическото захранване, информират от Агенцията.", "date": "2017.07.16", "title": "Намалено осветление в Кривия тунел по пътя през Кресненското дефиле"}
{"url": "https://news.bg/int-politics/tramp-si-naznachi-savetnik-po-ruskata-afera.html", "text": "Президентът на САЩ Доналд Тръмп назначи нов съветник - по въпросите, свързани с разследването на връзките между Кремъл и екипа на самия Тръмп, предадоха информационните агенции.Постът е поверен на Тай Коб, бивш прокурор и служител в адвокатската кантора \"Hogan Llovels\", според съобщение на Белия дом.Телевизионният канал ABC съобщи, че Коб ще работи съвместно с личния адвокат на Тръмп - Марк Казовиц.Припомняме с разследването на руската афера се заеха Федеарлното бюро за разследване, специална комисия на американския сенат и специалният прокурор по случая Робърт Мълър.Американските спецслужби заявиха, че несъмнено Русия се е намесила в изборите за президент на САЩ и че тази намеса е била насочена към компрометиране на Хилари Клинтън, която анкетите сочеха като вероятен победител в изборното състезание с Тръмп.Въпреки неопровержимите доказателства за срещи между хора от кръга на Тръмп и приближени на Кремъл, самият Тръмп и официална Москва многократно отричаха да са се договаряли за манипулиране на американските избори.През седмицата директорът на ЦРУ Майк Помпео заяви, че Русия има история на намесата в американските избори.\"Руснаците очевидно го направиха на изборите през 2016 г., направиха го и през 2012 г., както и през 70-те.\" - коментира Помпео, цитиран от \"Jerusalem Post\".Изявлението беше направено по време на вечеря, дадена от Националния разузнавателен съюз за сигурност на САЩ.То дойде непосредствено след като най-големият син на Доналд Тръмп призна, че през миналата година се е срещал с адвокатка, близка до Кремъл, за да получи информация срещу Хилари Клинтън.", "date": "2017.07.16", "title": "Тръмп си назначи съветник по руската афера"}
{"url": "https://news.bg/bulgaria/nyakoi-plodove-i-zelenchutsi-ostanaha-skapi-prez-yuni-zapochva-spad-na-tsenite.html", "text": "Част от плодовете и зеленчуците са по-скъпи през това лято, но се очаква спад на цените, предаде Би Ти Ви.Според данните на Комисията по стоковите борси и тържищата, през месец юни по-високи са били цените на ябълките, ягодите, кайсиите, картофите, чесъна и доматите. Репичките тиквичките и морковите също са били по-скъпи.От началото на този месец вече се наблюдава поевтиняване. Продуктите, които остават с по-високи цени, са ябълките и доматите с по-добро качество.Значително поевтиняване се очаква при кайсиите заради изключително добрата реколта през тази година.", "date": "2017.07.16", "title": "Някои плодове и зеленчуци останаха скъпи през юни, започва спад на цените"}
{"url": "https://news.bg/int-politics/venetsuela-se-gotvi-za-natsionalen-protest.html", "text": "Издирваният от властите във Венецуела Оскар Перес направи публично изявление, с което призова за общонационален протест на 18 юли.Оскар Перес се намира в неизвестност, след като организира атаката с вертолет на сградите на Върховния съд и Министерството на вътрешните работи.Тогава група сътрудници на специалните служби на Венецуела, водени от Перес, обявиха начало на борба с режима на президента Николас Мадуро. След като хвърлиха граната и обстрелваха сградата на Министерството на вътрешните работи, групата излезе в нелегалност.Според официалните власти случилото се е терористична атака и започнаха издирване на съпричастните със събитията граждани.\"Ние сме голяма група, хубаво е, че сме много. На 18 юли ще започне национален протест, който ще продължи, докато диктатурата не падне\", заяви Перес в интервю за канал Telemundo.В анотацията към материала каналът заявява, че Оскар Перес продължава да е в нелегалност.Въпреки това няколко дни преди това Перес взе участие в протестен митинг в Каракас и даде няколко интервюта за журналисти, след което, както Telemundo съобщава, е тръгнал с мотоциклет в неизвестна посока.\"Аз се боя за живота на всички венецуелци, които умират не толкова в протестите, а в болниците, от глад и нищета по улиците. Това е самият живот, което ни и ангажира\", коментира Оскар Перес.", "date": "2017.07.16", "title": "Венецуела се готви за национален протест"}
{"url": "https://news.bg/world/islyamska-darzhava-gubi-i-nefta-v-siriya.html", "text": "Ислямска държава губи и нефта в Сирия, съобщава Ройтерс.Агенцията отбелязва, че сирийската армия заедно с иранските милиции и с подкрепата на руската авиация е успяла да си възвърне контрола над ключови нефтени сондажи в провинция Рака.През последните седмици Ислямска държава отстъпва по всички фронтове. От своя страна сирийският президент няма достатъчно сили, за да наложи контрола си над изоставените сирийски провинции.Все пак слагането на ръка на петролните кладенци ще лиши джихадистите от ключово перо за финансиране.От своя страна Башар Асад ще трябва да разчита на руската авиация и иранските милиции, за да контролира Сирия, твърдят анализатори.", "date": "2017.07.16", "title": "Ислямска държава губи и нефта в Сирия"}
{"url": "https://news.bg/world/kaliforniya-v-kapana-na-pozhari.html", "text": "Калифорния е хваната в капана на горски пожари, съобщи АП. Сухото и топлото време заедно с вятъра подхранва разрастването на стихията.Властите мобилизираха над 1600 пожарникари. Самолети - цистерни и хеликоптери се опитваха да овладеят стихията в района на Санта Барбара.Властите евакуираха над 3000 души.Затворени бяха и някои от местните магистрали.", "date": "2017.07.16", "title": "Калифорния в капана на пожари"}
{"url": "https://news.bg/world/tragediya-pri-bezreditsi-na-mach-v-senegal.html", "text": "Най-малко деветима човека загинаха при възникнали безредици на футболен мач в Сенегал, предаде АП.Към края на мач в столицата Дакар между местни футболни отбори започнало сбиване между агитките. Това принудило полицията да се намеси и да напръскала феновете със сълзотворен газ.Това принудило зрителите да потърсят спасение към изходите. Те започнали да се блъскат, а част от трибуната рухнала.Властите водят разследване за трагичния инцидент.", "date": "2017.07.16", "title": "Трагедия при безредици на мач в Сенегал"}
{"url": "https://news.bg/world/silen-trus-na-ostrov-krit.html", "text": "Трус с магнитуд 5,3 по Рихтер разлюля гръцкия остров Крит, съобщиха местни медии.Епицентърът е бил на дълбочина 10 км под морското дъно на около 60 км югоизточно от град Хераклион.Земетресението е станало в събота в 23,30 ч.След главния трус в рамките на половин час са последвали три вторични, всеки с магнитуд 3,5.Няма данни за пострадали хора и материални щети.", "date": "2017.07.16", "title": "Силен трус на остров Крит"}
{"url": "https://news.bg/world/yunker-prizova-turtsiya-da-napravi-krachki-kam-evropa.html", "text": "Председателят на Европейската комисия Жан-Клод Юнкер прикани днес Турция да зачита демократическите ценности, ако желае някой ден да стане членка на ЕС и да направи насрещни стъпки.\"Година след опита за пуч, Европа все още протяга ръка\" на Турция, пише Жан-Клод Юнкер в статия, публикувана в германския Bild.Преговорите за влизане на Турция в ЕС вече от години са в мъртва точка, а само преди дни Европейския парламент се излезе с остра позиция за прекратяване на преговорите за членство.\"Турция ясно трябва да демонстрира воля да бъде европейска държава и решително да вземе присърце основните европейски ценности\", посочва днес Юнкер само часове след като , че би подкрепил връщането на смъртното наказание в страната, ако това бъде гласувано от парламента. Вчера в речта си турския президент Реджеп Тайип Ердоган обеща \"да откъсне главите на предателите\".Вчера и днес в Турция протичат възпоменателни акции на годишнината от опита за преврат, потушаването на който доведе до извънредно положение, репресии спрямо опозицията, интелектуалния и военен елит в южната ни съседка.\"Един Съюз на правата на човека, свободата на печата и правовата държава е несъвместим примерно с поставяне под стража в изолация за месеци на журналисти, без да им се повдигат обвинения\", визира именно репресиите председателят на ЕК. Юнкер посочва специално случая на Дениз Юджел, журналист на Die Welt с германско и турско гражданство, обвиняван от Анкара, че подкрепял \"тероризма\", макар и да не е обвинен официално.Юнкер споменава и дискусиите за връщане на смъртното наказание в Турция. \"Ако това стане, вратата към членство в ЕС ще бъде окончателно хлопната\", пише в статията.Припомняме, по време на неуспешния пуч на 15 юли миналата година загинаха 249 души, освен заговорниците, а над 2000 бяха ранени. Турските власти задържаха над 100 000 души, обвинявани, че поддържат връзки с проповедника Фетхуллах Гюлен, смятан от Анкара за основен организатор на опита за преврат. Близо 60 000 от задържаните по-късно бяха освободени, но повече от 50 000 все още са под полицейски надзор, допълва ТАСС.", "date": "2017.07.16", "title": "Юнкер призова Турция да направи крачки към Европа"}
{"url": "https://news.bg/int-politics/erdogan-obeshta-da-nakazhe-vragovete-na-naroda-si.html", "text": "Турският президент Реджеп Тайип Ердоган обеща да накаже враговете и похвали невъоръжените граждани, които са посмели да се опълчат миналата година на превратаджийте и танковете им.\"Те (враговете) не проявиха милост, когато насочиха пушките към моя народ\", каза Ердоган и добави: \"Какво имаше моят народ? Те имаха своите флагове - също както днес - и нещо още по-важно: Те имаха своята вяра.\"\"Никой, който предава този народ, няма да остане ненаказан\", заяви турският президент.В речта си пред парламента в Анкара Ердоган отново повтори обещанието си възстанови смъртното наказание в Турция, ако парламентът приеме такъв закон, посочва Ройтерс.Връщането на тази крайна наказателна мярка би означавало, че Турция няма да стане член на Европейския съюз.В речта си Ердоган заяви, че би желал арестуваните лидери на преврата да се изправят пред съда, облечени \"в специални униформи също като в Гуантанамо\". Думите му бяха по повод полемиката тази седмица, след като един от заподозрените превратаджии се яви в съдебната зала с тениска с надпис на английски \"hero\" (герой).И днес продължават мероприятията по повод годишнината от неуспешния опит за преврат в Турция миналата година. Най-многолюдни бяха вчера акциите в Анкара и Истанбул, където в шествията в подкрепа на властта на Ердоган се събраха стотици хиляди души. Тази сутрин тържествено бе открит монумент в памет на жертвите на събитията от 15-16 юли.", "date": "2017.07.16", "title": "Ердоган обеща да накаже враговете на народа си"}
{"url": "https://news.bg/bulgaria/gkpp-kapitan-andreevo-beshe-zatvoren-za-2-chasa.html", "text": "В 10.40 часа е възстановено пропускането на превозни средства през ГКПП \"Капитан Андреево\". От ГД \"Гранична полиция\" препоръчваха леките и товарните автомобили да се насочват към ГКПП-Лесово.", "date": "2017.07.16", "title": " ГКПП \"Капитан Андреево\" беше затворен за 2 часа"}
{"url": "https://news.bg/bulgaria/pochina-momcheto-bito-ot-tsigani-v-byala.html", "text": "18-годишният Александър Александров, който пострада след бой с двама цигани в град Бяла, е починал към 21 ч. снощи на 15 юли, съобщава БТА. Момчето е издъхнало в русенската Университетска болница.Припомняме, че 18-годишният младеж беше в кома от 8 юли. Той е . Инцидентът е станал, когато Александър и негови приятели се прибирали от дискотеката през нощта срещу събота. Били пресрещнати от група роми.Един от тях му поискал цигара и след като не получил, двете групи се сбили, при което младежът е ударен с бутилка по главата.По случая беше задържан 32-годишен мъж, който е ударил младежа. Мъжът беше задържан за срок до 72 часа. Срещу него вече е повдигнато обвинение.След инцидента жителите в Бяла организираха протести срещу циганското насилие.  ", "date": "2017.07.16", "title": "Почина момчето, бито от цигани в Бяла"}
{"url": "https://news.bg/politics/harvatskata-politsiya-razsledva-i-palezha-na-avtomobil.html", "text": "\"По наша информация има задържани хърватски фенове\", съобщи външният министър Екатерина Захариева в ефира на Нова телевизия в коментар на сблъсъците между фенове на \"Левски\" и \"Хайдук\" в Хърватия.По думите на Захариева, в 2.35 ч. е постъпил сигналът, след което консулът ни и посланикът ни са тръгнали към мястото.\"През цялото време са били със задържаните фенове на \"Левски.\" Оказали са съдействие за хотел, за издаване на паспорти от хората в изгорялата кола\", допълни още Захариева.Припомняме, на 12 юли преди мач между ФК \"Левски\" (София) и ФК \"Хайдук\" (Сплит) , бяха арестувани 18 българи. Постепенно те бяха освободени от ареста. При завръщането им в България стана ясно, че хърватски фенове са опитали да подпалят една кола с намиращи се вътре в нея четирима българи.Екатерина Захариева заяви , че има уверение, че се извършва разследване и за палежа и то ще се извърши във възможно най-кратки срокове. Случилото се и по хърватските закони е престъпление с висока обществена опасност, подчерта тя.\"Нямаме данни, че полицията е съдействала за палежа на колата\", уточни Екатерина Захариева.Относно аферата \"НДК\" Захариева заяви, че парите, които са отпуснати за НДК, са за европредседателството ни. Тя се надява скандалът да не измести истинския дебат по време на председателстовото. Според Екатерина Захариева е важно да се установи дали има злоупотреби и от кого.\"Това ще затвори темата\", подчерта Захариева.", "date": "2017.07.16", "title": "Хърватската полиция разследва и палежа на автомобил"}
{"url": "https://news.bg/health/direktori-na-bolnitsi-na-prokuror-obeshta-miroslav-nenkov.html", "text": "Със сигурност ще има директори на болници, които ще бъдат дадени на прокурор. Това обяви в предаването \"Тази неделя\" по БиТиВи зам.-министърът на здравеопазването д-р Мирослав Ненков.Той уточни, че подходът на сегашния екип в Министерството на здравеопазването е съвсем различен.Като пример за нарушения и дори престъпления в болници Ненков посочи случилото се в Ортопедичната болница в столичния квартал \"Горна баня\", чийто директор поискал от МЗ 70 хил. лв. за спешни ремонти, но проверка на министерството показала, че той вече е получил оферти за ремонтните работи и те са на стойност 20 хил. лв. Директорът е уволнен.Като друг пример Ненков посочи болницата в Ловеч, която е \"в кома\". Проблемите на лечебното заведение обаче нямат нищо общо с лимитите, а са заради договор на лечебното заведение с частна структура за инвазивна кардиология, сключен преди 10 години. Ръководството на болницата е сменено изцяло с хора, които не са от града, уточни зам.-министърът и повтори, че от Министерство на здравеопазването ще направят всичко, за да съживят лечебното заведение.Процесът на модернизация на Спешната помощ ще бъде дълъг, предупреди д-р Мирослав Ненков. В момента се подготвят документите за 164 хил. лв., които ни отпуска безвъзмездно ЕС за оборудване и ремонти на спешните центрове. Те ще бъдат подадени в края на тази или началото на следващата година, уточни докторът.Относно агресията срещу медици той повтори, че бързо и ефективно правосъдие би я възпряло.", "date": "2017.07.16", "title": "Директори на болници на прокурор обеща Мирослав Ненков"}
{"url": "https://news.bg/bulgaria/elena-joncheva-podala-signal-za-nelegalni-siriytsi-na-granitsata.html", "text": "Народният представител от БСП Елена Йончева подала сутринта сигнал за група от хора, опитващи се да преминат границата край Свиленград. Йончева била на място с бивш служител на МВР . На място били изпратени гранични патрули.От Гранична полиция са заловили по сигнала 15 нелегални мигранти - 4 мъже, 4 жени и 7 деца. Те са опитвали да премината държавната граница към Свиленград. Мигрантите заявили, че са сирийски граждани.Образувано е досъдебно производство и продължава работата за изясняване на обстоятелствата по случая.", "date": "2017.07.16", "title": "Елена Йончева подала сигнал за нелегални сирийци на границата"}
{"url": "https://news.bg/world/blizo-900-koli-podpaleni-za-denya-na-bastiliyata.html", "text": "Във Франция по време на празненствата за Деня за превземането на Бастилията са били подпалени 897 коли, съобщава TV5Monde.През последните два дни полицията е задържала 368 души.Във Франция е традиция на празненствата за 14 юли протестиращи да палят коли. Организатори и извършители обикновено са левичари или анархисти.По този начин те протестират срещу социалното деление в обществото.През 2016 г. общо 614 превозни средства са били изгорени, а други 244 са били засегнати от огъня. През 2015 г. общо 951 превозни средства са били изгорени.", "date": "2017.07.16", "title": "Близо 900 коли подпалени за Деня на Бастилията"}
{"url": "https://news.bg/society/obyaven-e-oranzhev-kod-v-zapadna-i-tsentralna-balgariya.html", "text": "Оранжев код за Западна и Централна България. Ще има валежи, порои и градушки на територията на половината страна, съобщават от НИМХ на БАН.Оранжев е кодът в София, Перник, Кюстендил, Благоевград, Пазарджик, Смолян , Пловдив, Ловеч и Габрово. На тези места се очакват силни валежи и гръмотевични бури. се очакват днес.Жълт код за опасни явления е обявен в Монтана, Враца, Плевен, Велико Търново, Стара Загора, Хасково и Кърджали.Източната част от страната остава спокойна, там кодът е зелен, а температурите по-високи. Метеорологичните условия във Видин също не са притеснителни. ", "date": "2017.07.16", "title": "Обявен е оранжев код в Западна и Централна България"}
{"url": "https://news.bg/society/samoubiystvoto-pri-tineydzharite-trudno-se-razpoznava.html", "text": "Няма маркери и е трудно да се разпознае самоубийството в тинейджърска възраст. Това сподели в ефира на Нова телевизия детският психолог Младен Владимиров по повод интернет предизвикателството \"Син кит\".Владимиров обясни, че точно това е възрастта, в която човек търси себе си и търси начини да се докаже пред значимите други. Според него се случва нещо, което се нарича \"феномена на студента по медицина\" - когато те учат нещо, след това се разболяват.\"Разпознаването на самоубийство, особено в тинейджърска възраст, е много трудно и няма ясни маркери или алгоритъм. Важното е да говорим за нещо друго - за това, че по-голяма част от децата приемат случващото се в интернет за нещо вярно\", каза Владимиров.Психологът отбеляза още, че децата не разпознават и фалшивите новини. Той подчерта, че голяма част от тинейджърите искат да се доказват чрез екстремни селфита.Владимиров е на мнение, че полицейският подход към децата не е решение. Доверието се печели в ранна детска възраст. Според детския психолог най-добрата превенция е близката връзка между детето и родителя.", "date": "2017.07.16", "title": "Самоубийството при тинейджърите трудно се разпознава"}
{"url": "https://news.bg/press/trima-bivshi-ministri-shte-se-obyasnyavat-za-gripen-ite-nov-ekshan-za-mlyakoto.html", "text": "Трима бивши министри ще се обясняват за \"Грипен\"-ите Тримата бивши министри на отбраната Аню Ангелов, Ангел Найденов и Николай Ненчев ще се явят пред парламентарната комисия за проучване на покупката на нови изтребители, става ясно от дневния ред.</p><p>Тримата ще трябва да обяснят какво са направили през мандатите си за осигуряване на нови самолети на ВВС и как се е стигнало до избора на шведските \"Грипен\"Нов екшън за млякото До нов екшън доведе битката в какви кофички да се продава киселото мляко по държавен стандарт. Брутално нахлуване и люти закани шокираха техническия комитет на Българския институт по стандартизация вчера. 22-мата негови членове трябваше да решат дали да се осъвремени стандартът по БДС заради нови опаковки. За тяхното въвеждане настояват най-големите компании в бранша, сред които \"ОМК\" (марката \"Верея\"), \"Димитър Маджаров-2\" и \"Полидей-2\" (\"Домлян\"). Да се запази монополът на досегашните опаковки пък настоява шефът на асоциацията на млекопреработвателите Димитър Зоров. Той нахълта вчера на заседанието на БИС, без да има право да присъства.Щатски \"Блек Хоук\" се приземи заради военен с бъбречна кризаТежката американска военна машина е кацнала до Спешния център на болницата в Пловдив около обяд в събота. И медици, и пациенти се шокирали от гледката и грохота на военния хеликоптер. Улицата към здравното заведение била отцепена от полиция и гардове от частна охранителна фирма. Веднага след като \"Блек хоук\"-ът се приземил, щатският военен бил отведен в Клиниката по урология на 9-ия етаж на болницата, разказаха очевидци.\"Не е пострадал по време на учение. Имал е остра бъбречна криза с много силни болки и затова е транспортиран в пловдивската Университетска болница\", заявиха източници от Министерството на отбраната. Информацията им бе потвърдена от приятел на пациента с униформа.", "date": "2017.07.16", "title": "Трима бивши министри ще се обясняват за \"Грипен\"-ите, Нов екшън за млякото"}
{"url": "https://news.bg/energy/chez-investira-milion-i-polovina-za-obnovyavane-i-rekonstruktsiya.html", "text": "През разгара на лятото ЧЕЗ Разпределение стартира 43 инвестиционни проекта. По тях ще бъдат отделени 1,5 мил. лв в електроразпределителната мрежа на Западна България.Реконструкциите в столицата възлизат на половин милион, а остатъкът от средствата ще отидат към общините Троян, Благоевград, Враца, Перник и Монтана.Най-големият проект е реконструкция на над 2600 метра от въздушната мрежа ниско напрежение в с. Бели Осъм, община Троя - стойността му е 115 хил. лева.Електроснабдителната компания ще инвестира 104 хиляди лева за обновяване на мрежата ниско напрежение в с. Микрево, област Благоевград.Във Враца модернизацията ще струва 70 хиляди лева, а в Перник за реконструкция и обновяване на мрежите са нужни 75 хиляди лева.Ремонтите в София води реконструкцията на кабел в кв. \"Хладилника\" и в него компанията ще вложи 84 хиляди лева. В столицата ще се подменят и кабели, които са били обелени при кражба.ЧЕЗ Разпределение планира рекорден обем средства в електроразпределителната мрежа на Западна България през 2017 г. - около 130 млн. лв.", "date": "2017.07.16", "title": "ЧЕЗ инвестира милион и половина за обновяване и реконструкция"}
{"url": "https://news.bg/world/otvaryat-hramoviya-halm-v-erusalim.html", "text": "Властите отварят Храмовия хълм в Ерусалим, съобщава Ройтерс. Агенцията се позовава на канцеларията на израелския премиер Бенямин Нетаняху.Властите обещават всеки посетител да може днес да отиде и да се помоли на свещеното за три религии място в Ерусалим.Храмовият хълм беше затворен, след като преди дни трима въоръжени араби застреляха двама израелски полицаи и раниха един, преди да бъдат ликвидирани.", "date": "2017.07.16", "title": "Отварят Храмовия хълм в Ерусалим"}
