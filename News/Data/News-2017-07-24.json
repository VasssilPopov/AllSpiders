{"url": "https://news.bg/politics/ekaterina-zaharieva-obeshta-posolstvata-da-pomagat-na-biznesa.html", "text": "Заместник министър-председателят по правосъдната реформа и министър на външните работи Екатерина Захариева проведе среща с национално представените организации на работодателите в България.\"В рамките на посланическата конференция отправих молба към всички представители на дипломатическите ни мисии в чужбина да бъдат активни и да съдействат на българския бизнес. Той има капитал и самочувствие да създава работни места и да работи за увеличаване на износа\", заяви министър Захариева в рамките на срещата.На срещата присъстваха Васил Велев, председател на управителния съвет на Асоциацията на индустриалния капитал в България, Божидар Данев, изпълнителен председател на Българската стопанска камара, Евгени Иванов, изпълнителен директор и член на управителния съвет на Конфедерацията на работодателите и индустриалците в България, Цветан Симеонов, председател на управителния съвет на Българската търговско-промишлена палата и Габриела Димитрова от дирекция \"Международно сътрудничество\".Вицепремиерът допълни, че е много важно нашата дипломация да бъде практична и ориентирана към икономиката. \"Независимо, че малко места имат търговски представителства, работата на българските дипломати е да презентират България като добро място за инвестиции\", каза още Екатерина Захариева.\"С вас работим от години добре заедно, надявам се да задълбочим сътрудничеството си\", обърна се вицепремиерът към представителите на бизнеса.Акценти в разговора бяха въпросите за подготовката на двустранни споразумения на страната ни за обмен на работна сила с Украйна, Молдова и Армения и членството на България в Организацията за икономическо сътрудничество и развитие (ОИСР).\"Приели сме членството на България в ОИСР за един от най-важните външнополитически приоритети. Усилията на страната ни са оценени и имат подкрепата на много европейски държави\", каза вицепремиерът Захариева.Бизнесът от своя страна изрази подкрепа за работата на правителството в тази посока. Екатерина Захариева и представителите на бизнеса се обединиха около мнението, че участието на България в ОИСР ще допринесе за подобряването на бизнес средата у нас.", "date": "2017.07.24", "title": "Екатерина Захариева обеща посолствата да помагат на бизнеса"}
{"url": "https://news.bg/crime/dvama-mazhe-prebiha-zheni-do-stolichniya-bul-dragan-tsankov.html", "text": "Към 16.40 часа в полицията е получен сигнал за инцидент на столичния бул. \"Драган Цанков\", съобщи МВР.Според първоначалната информация, две жени са били нападнати и бити от двама мъже. Към мястото на случилото незабавно са насочени патрули от Четвърто РУ-СДВР, пострадалите са откарани за преглед в болница.Столични полицаи изясняват обстоятелствата около инцидент в София.От СО на УМБАЛ \"Св. Анна\" - София АД уточняват, че са доведени две жени пострадали сериозно от побой. Те са на 57 и и 34 години, майка и дъщеря. Травмите им са основно в лицевата част, стабилизирани са.Двете жени пострадали от побой, ще бъдат хоспитализирани в Клиниката по лицево-челюстна хирургия на УМБАЛ \"Св. Анна\" - София АД. По-възрастната е със счупен нос и множество контузни рани по лицето, а по-младата е с множество контузни рани по лицето.Утре в 8 часа, пред главния вход на болницата , шефът на клиниката доц. Желю Димов ще даде допълнителна информация за състоянието на пострадалите жени.", "date": "2017.07.24", "title": "Двама мъже пребиха жени до столичния бул. \"Драган Цанков\" "}
{"url": "https://news.bg/world/strelba-v-dnepar-s-ubit-i-raneni.html", "text": "Най-малко един е убит при стрелба в украинския град Днепър. Други петима са ранени, съобщава \"112 Украйна\".Стрелбата е възникнала при спор между две групи от мъже.Властите потвърждават, че още един от ранените е починал от раните си в болница.Освен това друг мъж е починал на място на стрелбата от раните си. Полицията потвърди, че изстрелите са произведени от автомат Калашников.", "date": "2017.07.24", "title": "Стрелба в Днепър с убит и ранени"}
{"url": "https://news.bg/crime/trima-dushi-zaginaha-pri-katastrofa-na-patya-kostinbrod-petrohan.html", "text": "Временно е ограничено движението в едната лента на път II-81 Костинброд - Петрохан. Трима са загинали при тежък пътен инцидент, съобщава МВР.Сигнал за пътен инцидент е подаден малко след 18 часа.По първоначални данни на пътя Костинброд - Петрохан, на разклона за село Дръмша, водачът на лек автомобил \"Фолксваген голф\" изпуснал контрол над колата и се ударил челно в цистерна. В резултат на удара на място са загинали трима.Полицейски екипи регулират движението на място, временно е ограничено движението в едната лента.", "date": "2017.07.24", "title": "Трима души загинаха при катастрофа на пътя Костинброд-Петрохан"}
{"url": "https://news.bg/tourism/sazdavat-religiozni-i-poklonnicheski-marshruti-u-nas.html", "text": "Популяризирането на България минава през културно-историческия, зимния, морския и балнеотуризма. Това заяви министърът на туризма Николина Ангелкова на среща с депутати и представители на бизнеса в Троян.Според Ангелкова България има потенциала да оползотвори огромното си природни и културно наследство. Министърът акцентира и върху минералните извори в страната, припомняйки, че Министерството на туризма е разработило осем културно-исторически дестинации, които ще се надграждат с нови обекти, включително и от община Троян. Съвместно с бизнеса ще бъдат създадени и балнео-и-СПА маршрути. Ангелкова сподели и че съвместно с Руската федерация министерството работи по създаването на съвместни религиозни и поклоннически маршрути в нашата страна.По думите на Ангелкова такива маршрути могат само да популяризират възможностите на общините в \"уелнес туризма\" и ще допълнят културно-историческите дестинации в страната.Ангелкова коментира и намаляването на административната тежест за бизнеса. По думите ѝ с промените в Закона за туризма се предвижда да отпадне част от документите за регистрация на местата за настаняване. Министърът се обяви и срещу прекатегоризирането на обектите на всеки пет години. Министърът сподели и че предстои да се създаде инспекторат към министерството, който да следи за съответствието на туристическите обекти към нормативните изисквания и ще налага санкции.", "date": "2017.07.24", "title": "Създават религиозни и поклоннически маршрути у нас"}
{"url": "https://news.bg/world/evropol-razbi-golemi-prestapni-grupi-za-trafik-na-hora.html", "text": "Европол разби няколко организирани престъпни групи, занимаващи се с трафик на хора и сексуална експлоатация. В хода на общоевропейско разследване са задържани 107 души.Начело на операцията е била австрийската полиция, съобщи bTV. В общоевропейското разследване участие са взели и органите на реда от още 22 държави членки на ЕС, както и трети страни.Оперативните действия са били с голям обхват. В хода на разследването са проверени над 125 000 души, намиращи се на над 4 000 адреса.Акцент в операцията бил поставен върху реклами в интернет, включващи жертви на сексуална експлоатация.С оглед на данните, предоставени от Европол, спрямо националностите на жертвите и арестуваните в операцията се предполага, че организираните престъпни групи са с корени в Нигерия, държави от Южна Африка и Източна Европа.", "date": "2017.07.24", "title": "Европол разби големи престъпни групи за трафик на хора"}
{"url": "https://news.bg/politics/ministerstvoto-na-pavlova-razyasni-reklamnite-milioni-za-predsedatelstvoto.html", "text": "По повод публикациите във връзка със средствата на Министерството за Българското председателство на Съвета на ЕС през 2018 година за рекламни материали, министерството уточнява в свое писмо до медиите:Допълват, че в България ще се състоят над 200 срещи и конференции, над 1500 са организираните събития по време на Председателството в Брюксел.Средствата за предвидените разходи за подготовката и провеждането на Председателството на България през 2018 г. са строго разчетени и подробно описани в Постановление № 67 на Министерския съвет от 05.04.2017 г. Сумите са за две години - 2017 и 2018 и са с включен ДДС.Постановление № 67 с определените суми за председателството по отделните пера е  съобщава институцията.Председателството е не само ангажимент на страната ни да бъде домакин и организатор на срещите на Съвета на ЕС, но и възможност да променим имиджа на родината ни, каза министърът за Българското председателство на Съвета на ЕС Лиляна Павлова по време на Годишната среща на търговско-икономическите съветници в Службите по търговско-икономическите въпроси, която се проведе по-рано днес.", "date": "2017.07.24", "title": "Министерството на Павлова разясни рекламните милиони за председателството"}
{"url": "https://news.bg/regions/priklyuchi-ukrepvaneto-na-podpornata-stena-na-patya-byala-popovo.html", "text": "Приключи аварийното укрепване на подпорна стена на път II-51 Бяла - Попово.В действията по ремонта на подпорната стена е изпълнена силова укрепителна конструкция с дължина 30 метра. За укрепването на съществуващата подпорна стена са изпълнени 30 броя микропилоти с дължина от 12 метра и 58 броя анкери с дължина 24 метра.От км 0+858 до км 0+908 на пътя II-51 Бяла - Попово е положена и нова пътна настилка, както и нова маркировка.Припомняме, ремонтните дейности започнаха в края на месец май тази година. Проектът беше финансиран от Аварийната програма за 2017 г. на Агенция \"Пътна инфраструктура\".Строителните дейности по осъществяването на проекта са били на стойност 470 191,35 лв. с ДДС, а стойността на договора - 11 880 лв. с ДДС.Припомняме и че реконструкцията на подпорната стена се наложи след като интензивните валежи в края на 2014 година нанесоха значителни щети на второкласния път и подпорната стена в град Бяла. Подпорната стена ограничава коритото на Беленска река и е част от конструкцията на тротоара на ул. \"Стефан Стамболов\" в града.Преди извършването на ремонта на подпорната стена скоростта на движение през участъка беше ограничена до 30 км/ч. В района беше и забранено преминаването на МПС над 10 тона.", "date": "2017.07.24", "title": "Приключи укрепването на подпорната стена на пътя Бяла - Попово"}
{"url": "https://news.bg/health/balgarskiyat-lekarski-sayuz-prizovava-horata-da-kazhat-ne-na-nasilieto.html", "text": "Българският лекарски съюз даде началото на Национална информационна кампания \"Не на насилието\".Инициативата \"Не на насилието\" цели да активизира на широката общественост срещу насилието и агресията срещу медицинските лица. Кампанията предвижа редица активности, чрез които да допринесе за въвеждането на мерки за превенция на агресия над медици, както и за налагане на бързи и адекватни наказания за хора с доказана вина.Като част от кампанията, БЛС е изготвил анкетни формуляри както за медицински лица, така и за пациенти. Анкетата има за цел да проследи нагласите на обществото относно проблемите с агресията срещу медицинското съсловие. Анкетата може да намерите . Анкетата е анонимна. БЛС призовава лекарите и пациентите, които попълват анкетата, да бъдат максимално обективни, за да може спрямо резултатите да се направят реални изводи за ситуацията в страната ни по този въпрос. Резултатите от анкетите ще бъдат публикувани в рамките на месеците август и септември на сайта на Българския лекарски съюз.Партньори на БЛС в инициативата са пациентските организации \"Заедно с теб\". Активистите в българското здравеопазване също призовават желаещите да попълнят адекватно анкетата, както и да запазят доверие и уважение в медиците ни, а при нарушения да сигнализират компетентните институции.", "date": "2017.07.24", "title": "Българският лекарски съюз призовава хората да кажат \"Не на насилието\""}
{"url": "https://news.bg/crime/26-godishen-retsidivist-napadna-s-nozh-politsay-ot-dupnitsa.html", "text": "26-годишен криминално проявен от Дупница е нападнал с нож служител на районното управление.В рамките на оперативно-издирвателни действия, днес към 16 часа служители на РУ-Дупница се насочили към адреса на 26-годишен, съпричастен към множество кражби.С пристигането на адреса, където живее, търсеният мъж нападнал с нож служителя на МВР, който за да предотврати удара, е произвел изстрел и го е ранил в крака, в областта над глезена. 26-годишният е откаран за преглед в Спешния център в Дупница, без опасност за живота.Нападателят е с многобройни криминални регистрации за кражби и грабежи, повреждане на чужда собственост, нанасяне на телесни повреди.Осъждан е многократно, наскоро е изтърпял ефективна присъда. За случая е уведомена прокуратурата.", "date": "2017.07.24", "title": "26-годишен рецидивист нападна с нож полицай от Дупница"}
{"url": "https://news.bg/education/mon-podgotvya-nov-model-za-finansirane-na-uchilishtata-i-detskite-gradini.html", "text": "Министерството на образованието и науката подготвя нов модел за финансирането на училищата и детските градини в страната. Това заяви пред БНТ председателят на образователната комисия в парламента Милена Дамянова.Дамянова посочи, че идеята на МОН е делегираните бюджети на заведенията да не зависят само от броя на децата в тях. В подкрепа на тази идея се обяви и заместник-председателят на образователната комисия Анелия Клисарова, според която 22% от учениците спират да ходят на училище между пети и седми клас.Дамянова и Клисарова се обединиха около идеята, че образователната ни система има нужда от по-добър подход, нови учебни програми и по-качествени учебници. По този начин можело да се реши проблемът с отпадането на деца от училище. Новите учебници били и необходимост, защото старите такива не отговаряли на съвременните потребности на учениците.Бюджетните промените предвиждат делегираните бюджети в учебните заведения да осигурят по-голяма подкрепа за възпитателите, работещи с деца от уязвими групи. Според Дамянова нужда от такъв диференциран стандарт има и в училищата от малките населени места, където се наблюдава дефицит на специалисти. \" Ще бъдат изведени като отделен компонент режийните разходи, като ток, отопление, които така или иначе не зависят от броя на учениците\", допълни Дамянова.Председателят на образователната комисия коментира и предложението на БСП частните училища да отпаднат от държавния бюджет. Според Дамянова тази идея не била добра, защото  и като такива било редно спрямо тях и спрямо държавните училища да има еднакво отношение.", "date": "2017.07.24", "title": "МОН подготвя нов модел за финансиране на училищата и детските градини"}
{"url": "https://news.bg/world/karta-pokazva-vsyaka-svetkavitsa-v-sveta-v-realno-vreme.html", "text": "Екипът на Blitzortung.org пусна първата по рода карта, показваща всяка една светкавица в света в реално време.Картата е уникална, защото показва в реално време къде по света има гръмотевична буря и къде точно падат мълнии. Платформата информира и за интензитета на светкавиците.Картата предоставя и възможността потребителите да „върнат лентата назад\" да видят къде и по кое време са падали светкавици.Потребителите могат също така сами да избират дали да гледат картата в световен мащаб или да фокусират изгледа върху определен континент.", "date": "2017.07.24", "title": "Карта показва всяка светкавица в света в реално време"}
{"url": "https://news.bg/bulgaria/notariusi-osadiha-poboya.html", "text": "Нотариалната камара на Република България изразява дълбокото си възмущение от бруталния акт на насилие срещу нашия колега - Валентина Механджийска, един от най-авторитетните и уважавани нотариуси в страната, и нейната дъщеря.Нанесеният побой над две беззащитни, лъчезарни жени е нагла демонстрация на незачитането на правовия ред в страната, на увереността, че някой скрит зад качулка може да се скрие и от закона.Нотариалната камара апелира съответните правораздавателни органи да предприемат всички необходими действия за разкриването на извършителите на това престъпление и изразява пълната си подкрепа към усилията на органите на МВР, Прокуратурата и българската съдебна система за наказване на виновните.По-рано днес двете жени бяха нападнати от непознати мъже с качулки на бул. \"Драган Цанков\". Те са с множество наранявания в областта на лицето.", "date": "2017.07.24", "title": "Нотариуси осъдиха побоя"}
{"url": "https://news.bg/crime/petar-nizamov-perata-nyama-da-bade-osvoboden-ot-aresta.html", "text": "Районният съд в Асеновград отказа молбата на Петър Низамов - Перата да бъде освободен от ареста. Перата пожела да бъде освободен, защото имал проблеми с кръвното налягане. Перата искал и да завърши навреме образованието си, но това било възпрепятствано от задържането му.Перата се появи в Асеновградския районен съд с брада, като посочил, че това е в знак на протест срещу нарушаването на човешките му права, съобщи bTV.Припомняме, на 2 юли, неделя, по време на , Петър Низамов - Перата на bTV. Беше установено, че след възникването на разпрата и без да бъде провокиран Низамов се насочил към оператора на bTV, с когото не се познавали, хванал го с едната ръка за врата и му нанесъл удар в областта на дясното око. В същото време Перата отправял и множество обидни думи към оператора, след което заплюл него и видеокамерата, която държал. На 6 юли Районният съд в Асеновград реши . Съдът обаче прецени, че аргументите на Перата не са основателни с оглед на извършеното от него деяние - Перата ударил оператора Петър Джанаваров и го заплюл, причинявайки му телесна повреда.Прокурорът Венелин Савов заяви, че са налице безспорни доказателства, че именно Перата е извършил деянията, причинявайки лека телесна повреда, придружено с непристойни действия.От своя страна Низамов заяви, че решението на съда е позорно. \"Позор! Позор!..Гледайте записа, качен на моята \"Фейсбук\" страница. Там всичко се вижда как съм нападнат, без абсолютно никакво основание\", защити се Перата.", "date": "2017.07.24", "title": "Петър Низамов - Перата няма да бъде освободен от ареста"}
{"url": "https://news.bg/politics/borisov-da-kazhe-koya-sila-e-pozvolila-grabezha-v-ndk-zove-sotsialistat-zhelyo-boychev.html", "text": "\"Министър-председателят да бъде извикан в комисията за НДК и да бъде изслушан, тъй като той концентрира отговорите на редица въпроси, на които нито членовете на Съвета на директорите на НДК, нито министрите и вицепремиерите успяха да отговорят: Коя е тази сила, която е позволила да се случва този грабеж в НДК.\" За това призова народният представител от \"БСП за България\" Жельо Бойчев по време на заседание на временната парламентарна комисия, разследваща как са разходвани средствата за подготовката на председателството на България на Съвета на ЕС.Според Бойчев редица въпроси около ситуацията с НДК остават без отговор. По думите му не е станало ясно как Националният дворец на културата е бил управляван, кой е следял за отчетността на НДК и как са се взимали решенията в \"целият този управленски хаос\".Бойчев добави, че по този въпрос парламентарната комисия вече е изслушала твърденията на вицепремиери, министри, членове от борда на директорите на НДК, главния прокурор, шефа на ДАНС, шефове на институции и други. Било ред и на премиера Борисов. Бойчев припомни и че бившият директор на НДК Мирослав Боршош беше възстановен на поста именно от премиера Борисов с мотив, че разногласията били изяснени.Бойчев призова и Министерският съвет да предостави резултатите от проведена проверка в НДК. \"На 14.06 т.г., министър-председателят Бойко Борисов издава заповед, с която издава заповед на Главния инспекторат на МС да извърши проверка. Разбирам от медиите, че тази проверка е приключила. Тя се отнася за целия период, който разглежда комисията и моля да бъде предоставена на комисията\", обясни социалистът.Темата коментира и депутатът от БСП Атанас Костадинов, който предложи работата на временната комисия да продължи. Предложението му идвало с оглед на това, че по случая имало много нови обстоятелства и разкрития. Косимията трябвало да работи и до приключването на съдебно-счетоводната експертиза по случая, която щяла да бъде готова до десетина дни, а също и заради фактите от постъпилото писмо от Боршош.", "date": "2017.07.24", "title": "Борисов да каже коя сила е позволила грабежа в НДК, зове социалистът Жельо Бойчев"}
{"url": "https://news.bg/disasters/otnovo-gorski-pozhari-v-portugaliya.html", "text": "След само няколко дни спокойствие в Централна Португалия отново възникнаха силни горски пожари.Повече от 2 300 пожарникари се борят с пламъците, но силният вятър в района на пожара възпрепятства работата им, а пожарът се разпространява още по-бързо, съобщава Euronews. Повече от 600 военни гасят пламъците в евкалиптовата гора край град Коимбра.Припомняме, горските пожари в Португалия през последните седмици взеха над 60 жертви. Над 150 души бяха ранени. На 18 юли, вторник, в Португалия беше обявен  в памет на загиналите в огнената стихия. Щетите от бедствието се оценяват на милиони. Най-силният горски пожар към момента бушува около община Серта, в района Кащелу Бранку.Говорителят на Звеното Гражданска защита в страната Патрисия Геспар призовава жителите да останат спокойни и да не предприемат панически действия.", "date": "2017.07.24", "title": "Отново горски пожари в Португалия"}
{"url": "https://news.bg/bulgaria/naprezhenie-v-rezovo-zaradi-sabaryaneto-na-ribarski-klub.html", "text": "Напрежение в Резово заради събарянето на култов рибарски клуб. Намерението на общината да разчисти терена около границата предизвика обществено недоволство, разказва бТВ.Повече от 20 години на метри от граничната река Резовска е скътан клуб, достъпен само за запознати. \"Пускали сме хора, но само приятели. По принцип не е заведение\", коментира Христо Тодоров.Васил Георгиев - Васко Паяка, добавя, че преди всичко е било пущинак. Писателят Боян Биолчев коментира: \"Човекът си вади някой лев за преживяване. За мен е изненада, че въпреки забраната в държавата да се извършват строителни работи, тук кипи могъщ труд, в подходящо време за вдигане на прах\".\"Ще се почисти, ще стане като отсреща, като при комшиите. Идват туристи и казват: \"Как можете да търпите, в началото на ЕС такова нещо!\" и се реши да се почисти терена\", коментира кметският наместник на Резово Георги Чавдаров.От общината са категорични, че теренът със статут на земеделска земя ще бъде облагороден и на него няма да се строи. Но не всички вярват.Според режисьора Евгений Михайлов някой е хвърлил око на това място. \"Този, който къса билетчета в продължение на години и печели стотици хиляди левове от това, че през частния му имот се минава, за да се стигне до плажа на Силистар, който е изключително държавна собственост\".", "date": "2017.07.24", "title": "Напрежение в Резово заради събарянето на рибарски клуб"}
{"url": "https://news.bg/world/17-shtata-sa-zad-tramp.html", "text": "Повече от половината американци в 17 щата подкрепят работата на президента на САЩ Доналд Тръмп. Това показва проучване на \"Галъп\".Тръмп се радва на най-високо одобрение в Западна Вирджиния, Северна и Южна Дакота. Там неговата популярност е около 60%.В същото време във Върмонт, Масачузетс, Мериленд, Калифорния и други президентът се радва на 30% подкрепа.Проучването на \"Галъп\" е проведено между 31 януари и 30 юни сред 81 000. Все пак други проучвания показват, че 88% от гласувалите за Тръмп са готови да го направят отново.", "date": "2017.07.24", "title": "17 щата са зад Тръмп"}
{"url": "https://news.bg/bulgaria/vuchich-kam-zaharieva-blagodarya-za-podkrepata-za-evropeyskiya-ni-pat.html", "text": "\"Благодаря на вас и на Бойко за подкрепата за европейския ни път.\" С тези думи сръбският президент Александър Вучич посрещна в Белград заместник министър-председателя по правосъдната реформа и министър на външните работи Екатерина Захариева. Дипломат №1 стартира балканска обиколка от столицата на Република Сърбия.\"Сръбските граждани очакват да разберат дали е реалистично да се присъединят към ЕС относително скоро. Искахме да сме част от ЕС, защото искаме да сме демократично и прозрачно общество - каза президентът Вучич. - Без връзки помежду си не съм сигурен, че ще успеем да се развиваме. Мисля, че може да си сътрудничим и за общи проблеми в региона.\"\"Три пъти се срещнахме с Вас, г-н президент, за 45 дни, откакто сте президент - обърна се Захариева към Вучич. - Това е знак колко е важно за България разширяването на Европейския съюз на Балканите. Западните Балкани са топ приоритет за българското председателство. Подкрепям искането ви да получите ясен график за европейската ви перспектива. Предлагаме ви експертна помощ в преговорния процес.\"Посланието на Захариева към сръбските домакини бе да ускорят реформите, като България предложи експертна помощ в преговорния процес и затварянето на главите. Отчетен бе и ръстът от 28% на българските туристи в Сърбия и съответно 8% увеличение на сръбските в България.Българският външен министър постави въпроса и за връщане на специализираните предавания в медиите за българското малцинство.", "date": "2017.07.24", "title": "Вучич към Захариева: Благодаря за подкрепата за европейския ни път"}
{"url": "https://news.bg/entertainment/boyan-petrov-izkachi-deveti-osemhilyadnik-ostavat-oshte-pet.html", "text": "Българският алпинист Боян Петров отново покори връх, висок над 8 000 метра. Този път Петров изкачи Гашербрум-2, висок 8 035 метра. Това стана ясно от пост в социалните мрежи на съпругата на Петров - Радослава Ненова.Гашербрум-2, наричан още К4, се намира в планинската верига Каракорум. Той е тринадесетият по височина връх в света.Припомняме, през 2009 година алпинистът се опита да изкачи върха, но претърпя неуспех. Тогава Петров не успя да изкачи Гашербрум-2, оставайки само 20 метра до върха. Този път обаче Петров е покорил върха.Петров е предприел експедицията преди около месец, съобщава bTV.В периода от 2009 до 2017 година Петров покори девет осемхилядника - Гашербрум-1 (8068),  (8586), Броуд пик (8047),  (8611), Манаслу (8163),  (8091),  (8463), Нанга Парбат (8126) и Гашербрум-2 (8035). Алпинистът цели да стане първият българин, покорил всичките 14 върха над 8 000 метра в света. До заветната цел остават само още 5 осемхилядника, между които и най-високият връх в света - връх Еверест.Припомняме и че алпинистът Боян Петров беше. Тогава Боян Петров, Андрей Ковачев и Н. Недялков обследвали дефилето, за да изведат мерки за намаляване на въздействието върху биологичното разнообразие. Тримата вървели пеша противоположно на посоката на движението на пътните превозни средства и носели светлоотразителните жилетки. Петров беше със счупен крак, четири ребра, тазобедрена става, лопатка, лицеви и черепни кости. Той получи и черепномозъчна травма, кръвоизлив и контузия на белите дробове.Въпреки тежките травми, на 9 септември миналата година. Стана ясно и че Петров се подготвя за нови експедиции, изкачвайки Витоша в зимни условия.", "date": "2017.07.24", "title": "Боян Петров изкачи девети осемхилядник. Остават още пет"}
{"url": "https://news.bg/world/petima-raneni-pri-napadenie-s-rezachka-v-shveytsariya.html", "text": "Петима души са ранени при нападение в швейцарския град Шафхаузен, съобщиха от местната полиция, цитирана от БиБиСи.Двама души са в тежко състояние след нападението, извършено от мъж в швейцарския курорт.Част от града на германската граница е блокиран след атаката.На място има полиция и медицински екипи, спасителни хеликоптери кръжат над мястото на атаката.Издирва се нападателят, който е въоръжен с резачка, според силите на реда. Властите обявиха, че не става въпрос за терористична атака. Установена е самоличността на издирвания. Полицията не разкрива подробности.", "date": "2017.07.24", "title": "Петима ранени при нападение с резачка в Швейцария"}
{"url": "https://news.bg/world/kashnar-razkri-podrobnosti-za-kontaktite-si-s-rusnatsi-predi-izslushvane-v-senata.html", "text": "Джаред Къшнър, топ съветник и зет на президента на САЩ Доналд Тръмп, пише, че четири пъти е участвал в срещи с руснаци, но отрича да е сътрудничил с тях с цел подпомагане на Тръмп да спечели президентските избори през ноември 2016 г.По време на изслушване днес в Конгреса във връзка с разследването на руската сага Къшнър планира да разкрие подробности за четирите срещи с руски представители по време на предизборната кампания и през преходния период, включително една среща с руски адвокат, уредена от Доналд Тръмп-младши. Но той категорично отрича да е имало някакви неуместни контакти или сътрудничество с руснаците, съобщават СиЕнЕн, \"Вашингтон поуст\" и други американски медии, позовавайки се на документ.Къшнър изложи позицията си на 11 страници, изпратена на Комисията за разузнаване към Сената преди днешното изслушване при закрити врата. Утре Къшнър ще даде показания и пред Комисията за разузнаване към Камарата на представителите като част от разследването дали Русия се е намесила на президентските избори в САЩ през ноември 2016 г.Зетят на Тръмп описва разговорите си с руския посланик Сергей Кисляк и други руски представители като типични контакти в ролята си на връзка в кампанията на Тръмп с чуждестранни правителства.В показанията, които ще бъдат изпратени на конгресните комисии преди да отговаря на въпроси от законодателите, Къшнър отбелязва, че е имал \"ограничени контакти\" с руски представители.\"\", пояснява Къшнър.Съпругът на Иванка Тръмп пише още, че първата среща с руски представител е проведена през април 2016 г. в хотел във Вашингтон, където Доналд Тръмп изнесе голяма реч за външната политика. Къшнър допълва, че се е срещнал с домакина на събитието Дмитрий Саймс, за да го поздрави. Саймс е издател на списанието за външна политика The National Interest. На събитието Саймс запознал Къшнър с четирима посланици, включително с Кисляк.По думите на съветника на Тръмп разговорите са продължили под минута. Той не посочва имената на останалите трима посланици. Къшнър също така отрича да е имал контакти с Кисляк по време на кампанията, оспорвайки информация на Ройтерс, че е провел два телефонни разговора с дипломата.Къшнър също описа и среща през юни 2016 г. с руски адвокат, организирана от Тръмп-младши. Той пояснява, че е закъснял за срещата и когато пристигнал, руският адвокат е говорел за забрана на САЩ да осиновяват руски деца.Нямам си и на идея защо тази тема е била повдигната и бързо разбрах, че не съм си прекарал ползотворно времето на тази среща, допълва той и подчертава, че срещата като цяло е била губене на време.Зетят на Тръмп описва и два контакта с руснаци по време на преходния период. Първият е на 1 декември, когато се провежда среща с Кисляк в \"Тръмп Тауър\" в Ню Йорк, на която също присъства Майкъл Флин - бившият съветник по националната сигурност на президента на САЩ.Втората среща е на 13 декември, когато Къшнър се среща със Сергей Горков, банкер, който поддържа \"директна връзка с руския президент\", по настояване на Кисляк. Срещата е продължила 20-25 минути, според думите на Къшнър.Свидетелските показания на Къшнър можете да разгледате ", "date": "2017.07.24", "title": "Къшнър разкри подробности за контактите си с руснаци преди изслушване в Сената"}
{"url": "https://news.bg/society/borshosh-fintira-komisiyata-za-ndk-geyt.html", "text": "Бившият шеф на НДК Мирослав Боршош не дойде на временната комисия за НДК гейт. Обяснение той даде в профила си в социалната мрежа. Някои от членовете на комисията си позволиха преднамерени и крайни изказвания много преди аз да бъда изслушан в комисията, пише Боршош.Той се съмнява в безпристрастността на комисията. \"Комисията започна своята работа на 6 юли, проведе само четири заседания в рамките на 21 дни по казус и обстоятелства, изискващи разглеждането на огромен обем документи и запознаването с множество факти и гледни точки. Смятам, че решенията, взети в такива кратки срокове и в условията на медиен натиск, не могат да бъдат безпристрастни и обективни\", посочва Боршош.Имам основателни съмнения относно добросъвестната работа и заключения на комисията, както и относно непредубедеността на някои от нейните членове,информира бившият шеф на НДК. Като причина за неявяването си той изтъква и повдигнатото му обвинение. \"Всички факти и твърдения вече ще се изясняват в съда и затова допускам, че явяването ми пред комисията може да се използва и за други цели, а не само за изясняване на истината\", обяснява Мирослав Боршош.Неявяването на Боршош и изпратеното от него писмо до комисията нажежиха страстите. Управляващите не осигуряват главния виновник, заради който сме тук и това е г-н Боршош. Това заяви червеният депутат Румен Гечев. Според мен вие го криете, обвини той мнозинството.Боршош върти на пръста си вицепремиери и премиери,недоволен е червеният депутат. Г-н Боршош колкото е наш, толкова и ваш,намеси се герберът Тома Биков. Велислава Кръстева от ДПС предложи да бъде оставено без внимание писмото на Боршош, тъй като в това писмо не се съдържат отговорите на въпросите, които народните представители биха задали, освен че в него се правят обидни класификации към българския парламент.Припомняме, на 29 юни, два дни след като бе възстановен на поста директор на НДК, Боршош напусна сам. Като причина изтъкна проверката срещу неговото управление на НДК.На 26 юни 2017 г.,  изпълнителния директор на НДК Мирослав Боршош.", "date": "2017.07.24", "title": "Боршош финтира комисията за НДК гейт"}
{"url": "https://news.bg/economics/rabotodateli-prizovavat-za-otmyana-na-minimalnite-osiguritelni-dohodi.html", "text": "Председателят на УС на Асоциацията на индустриалния капитал в България Васил Велев заяви, че синдикатите не са спрели да търсят начини как без да работим повече, да станем по-богати.Той призова за отмяна на минималните осигурителни доходи - механизъм, който отново има само в нашата страна и води до обратни резултати.Велев допълни, че синдикатите приличат на \"човек застанал на брега на реката, който говори на водата - течи, течи\". По думите му, вместо да търсим решение как да ускорим икономическия растеж, как да повишим производителността, уменията и навици на хората, се занимаваме с измисляне на начини как да работим по-малко и да получаваме повече: \"Е, няма такива начини. Единственият начин е да се работи повече и по добре и да се краде по-малко\".Велев коментира, че синдикатите са лъжели сутрин и вечер как ще замръзнат заплатите. \"Нашето предложение беше и е класа да се включи в основната заплата, т.е правилно е да се каже, че основните заплати ще се увеличат, а не че заплатите ще се намалят.\", уточни Велев.Той посочи, че по време на преговорите 2006 година те са казали, че ако административно се разпрострат минимални осигурителни доходи и нарастването им в икономически дейности, в които няма споразумение, те повече няма да се споразумяват. \"Не само,че бяха разпространени административно, но бяха разпространени с манипулативно висок процент - такъв, който съответства на минималната работна заплата и в икономически дейности, където бяха договорени по-ниски модове от синдикати и работодатели\", каза Велев.През 2016г. са отказали преговори и няма нито едно споразумение за минимални осигурителни доходи, което да важи за тази година. \"Затова минималния осигурителен доход нарасна с 2.5% единствено за сметка на административно увеличения ръст на минималната работна заплата\", каза Велев.Той сподели, че неквалифицирания труд се оценява по-високо от квалифицирания. \"Един общ работник, портиер или хигиенист получава по-висока заплата от млад учен\".По думите му последните години има отлив на чуждестранни инвестиции. \"Не, ние няма да сваляме правителството. Обратното - ние го подкрепяме с всички сили\", каза Велев.Изпълнителният председател на Българската стопанска камара Божидар Данев изрази становището, че не са против годишните добавки върху заплатите, а против начина, по който те се начисляват административно върху заплащането.\"2016-2017г. (първо тримесечие) средната работна заплата е нараснала 9.8%, което средно е 100 лв. месечно.\", добави Данев. Според него това означава 16 пъти повече от административно наложената добавка от 0.2 на 100. По думите му, БВП е нараснал 3.6 на 100.\"Ние ставаме все по-необразовани, все по-мързеливи, с все по-ниски умения и компетентности, които пъдят инвеститорите\", допълни Данев. Той посочи и предложението им до минстър-председателя - след като реши, че трябва да бъдат запазени добавките, да въведе отново доплащането за прослужено време и за държавните служители, което е отменил 2012г., \"за да няма дискриминация\".\"Второ - както въведохме административно определяне на минимална работна заплата, минимална пенсия, добавка за прослужени години и т.н, да направим задължително увеличение на инвестициите и задължително увеличение на БВП\", предложи Данев.Председателят на УС на Конфедерацията на работодателите и индустриалците в България Кирил Домусчиев изрази личната си позиция, че синдикатите са вредни за България. Според него те пречат за развитието на икономиката. Домусчиев заключи, че там където няма синдикати бизнесът върви.В края на пресконференция Васил Велев описа ролята на синдикатите, чрез любимата детска приказка на децата му \"Трите прасенца\"- живеели си в кочината, докато синдикатите решили, че всяко от прасенцата ще получава по равно, по 1000 лв. заплата. След това обаче работливото прасенце решило да напусне страната ни и заминало за чужбина.Пред журналисти Велев обяви, че българските работодатели ще се срещнат с премиера, на която ще изложат своето виждане как да се ускори икономиката, за да се увеличат доходите на хората.", "date": "2017.07.24", "title": "Работодатели призовават за отмяна на минималните осигурителни доходи"}
{"url": "https://news.bg/world/berlin-iska-es-da-nalozhi-novi-sanktsii-sreshtu-rusiya-zaradi-simens.html", "text": "Германия предлага разширяване на санкциите срещу Русия заради доставените в Крим турбини на \"Сименс\", съобщава Ройтерс, позовавайки се на дипломатически източници.ЕС забрани на компаниите да правят бизнес с Крим след анексирането на полуострова през 2014 г.От \"Сименс\" обявиха, че имат доказателства, че всички четири турбини, доставени за проект в Южна Русия през 2016 г., са незаконно преместени в Крим.Един дипломатически източник каза, че новите санкции могат да засегнат представители на руското енергийно министерство и руската компания, прехвърлила турбините.Друг източник поясни, че представителите на 28-те страни членки на ЕС могат да обсъдят въпроса в Брюксел най-рано в сряда. В ЕС е необходимо единодушие, за да бъдат наложени санкции.", "date": "2017.07.24", "title": "Берлин иска ЕС да наложи нови санкции срещу Русия заради „Сименс”"}
{"url": "https://news.bg/world/kashnar-ne-sam-zagovornichel-s-rusiya.html", "text": "Джаред Къшнър, високопоставен съветник на Белия дом и зет на президента на САЩ Доналд Тръмп, заяви, че не е заговорничил с Русия, предаде Си Ен Ен.Къшнър направи изявление пред медиите, след като даде показания при закрити врата пред сенатската комисия по разузнаването, разследваща евентуална руска намеса на вота за президнет от 2016 г.Джаред Къшнър не пропусна да отбележи, че той не се договарял с Русия. Той припомни, че всички негови действия до момента са правилни и в границите на закона.", "date": "2017.07.24", "title": "Къшнър: Не съм заговорничел с Русия"}
{"url": "https://news.bg/regions/otdelyat-500-hilyadi-leva-za-spodelena-viziya-za-sofiya.html", "text": "До 500 хиляди лева отделя Столична община за изработването на споделена \"Визия за София\". Това обяви столичният кмет Йорданка Фандъкова, след като бе представен екипът с ръководител арх. Любо Георгиев.Целта на екипа е да предизвика информиран дебат за развитието на града, на базата на който да бъде изработена \"Визия за София\". Дългосрочната визия ще послужи за промяна на заданието на Общия устройствен план. Фандъкова обясни, че промяната в Общия устройствен план на София е дълъг процес.\"Има решение на Столичния общински съвет в това отношение, за да се случи качествено трябва да има една ясна дългосрочна визия, която да залегне, за да не се работи на парче. Тази визия не може да бъде изработена в един кабинет от група хора, след това да бъде приета и едва тогава да бъде представена на обществото. Затова подходът е изключително модерен, демократичен\", коментира Фандъкова.По думите й основната задача пред екипът на \"Визия за София\" е не е да направят визията, а да направят така, че тя да бъде споделена от повечето граждани, от експертите, неправителствените организации.\"През месец септември следващата година трябва да имаме готов документ, който да влезе в Столичен общински съвет. Паралелно с това трябва да се подготви и заданието за промяна в Общия устройствен план. Тази промяна ние започнахме реално още преди година, със задачата към главния архитект да предложи промени в законодателството специално в Закона за застрояване на Столична община във връзка с много конфликтни въпроси, които възникват в обществото на база съществуващо законодателство и Общ устройствен план\", коментира още столичният кмет.Така промените засягат най-вече допълнителната защита на зелените площи и ограничения при строителството на високи сгради. Относно въвеждането на мораториум за строителство в Столична община до приемането на промените в Закона за застрояването на Столична община, Фандъкова заяви, че вече има такъв опит в \"Младост\". По думите й при налагане на пълен мораториум - това значи спиране на всякакво строителство в града.Фандъкова заяви, че вече е проведена среща с народни представители от ГЕРБ, които са се ангажирали законовите промени да станат факт през октомври. \"Затова моята задача е максимално бързото приемане на тези промени. Октомври месец ние да имаме тези промени\", коментира тя в тази връзка. Столичният кмет очерта три акцента в дългосрочната визия за развитие на града - зелените устойчиви политики, иновативните решения и запазването на културно-историческото наследство. Екипът на \"Визия за София\" ще организира целия процес.\"Средствата, заложени за \"Визия за София\" според решението на СОС са до 500 хиляди лева\", коментира Фандъкова. Главният архитект на София - Здравко Здравков коментира, че развитието на града е в дисперсия и разширяването му в покрайнините противоречи на концепцията за развитие на зелен град.Арх. Георгиев, ръководител на екип \"Визия за София\" обясни, че предстои обявяването на обществени поръчки за избор на експерти в следните тематични области: хора, идентичност и култура, транспорт, градска среда, околна среда, икономика. Целта на експертите е в рамките на три месеца да съберат наличните данни, след което да започне информираният диалог.\"По този начин започваме с тях да дискутираме различните теми, сформираме работни групи, които се случват в диалогична среда\", обясни арх. Георгиев.След въпросните дебати по тематични области предстои привеждането на приоритетите на визията към съществуващите стратегически документи като се следи за пълната координация между тях.", "date": "2017.07.24", "title": "Отделят 500 хиляди лева за споделена \"Визия за София\""}
{"url": "https://news.bg/crime/arestuvaha-turchin-opital-da-podkupi-granichen-politsay.html", "text": "Граничните полицаи на ГКПП \"Калотина\" задържаха шофьор от турски произход след опит за подкуп.Вчера, 23 юли, на ГКПП \"Калотина\" пристигнал автомобил, управляван от турски гражданин. 39-годишният турчин влизал в България, като с него пътували съпругата му и двете им деца.На влизане в страната турчинът заявил, че семейството има разрешение за пребиваване в Германия, но при извършената проверка жената обяснила, че е забравила документа.Тогава мъжът подал през прозореца на гишето на пункта зелената карта на колата. Документът бил сгънат, а вътре имало банкнота от 100 евро. Турчинът заявил, че парите са граничния полицай, който трябвало да пусне семейството да преминат граничния пункт безпроблемно.Митничарят обаче не приел подкупа и задържал водача. Турчинът е бил предаден на следствения арест.По случая е образувано бързо производство. Съпругата на турския гражданин е с издадена 5-дневна виза за пребиваване в България и е пусната с децата в страната.", "date": "2017.07.24", "title": "Арестуваха турчин, опитал да подкупи граничен полицай"}
{"url": "https://news.bg/crime/14-godishen-prebi-vazrasten-mazh-v-tsar-kaloyan.html", "text": "Момче на 14-годишна възраст е пребило възрастен мъж в град Цар Калоян, област Разград, съобщи БНР.Момчето е задържано от властите за побой.Установено е, че младежът е ударил 55-годишен мъж от града след спречкване пред магазин. 14-годишният ударил силно човека, който паднал на земята и ударил главата си.Пострадалият мъж е закаран в Интензивното отделени на болницата в Разград. Мъжът е с опасност за живота.По случая е образувано досъдебно производство. Работата на органите на реда продължава.", "date": "2017.07.24", "title": "14-годишен преби възрастен мъж в Цар Калоян"}
{"url": "https://news.bg/world/v-izrael-se-strahuvat-ot-religiozna-voyna-s-myusyulmanite.html", "text": "Бившият външен министър на Израел Ципи Ливни изрази опасенията си, че Израел е на ръба на религиозна война с мюсюлманския свят, информира АП.Ливни поясни, че тактическите различия относно засилените мерки за сигурност в Йерусалим са довели до нещо далеч по-лошо и Израел трябва да спре това.Тя поясни пред израелското Армейско радио, че \"сме на крачка от превръщането на нашия конфликт с палестинците и сътрудничеството с Йордания и други сунитски държави в панмюсюлмански случай срещу Израел\".По думите й израелското правителство трябва да покаже лидерство, за да не позволи това да се случи.", "date": "2017.07.24", "title": "В Израел се страхуват от религиозна война с мюсюлманите"}
{"url": "https://news.bg/society/pochina-legendarnata-balgarska-aktrisa-vancha-doycheva.html", "text": "На 75-годишна възраст почина популярната българска актриса Ванча Дойчева, съобщават от Народния театър \"Иван Вазов\".\"Актриса едновременно на финия нюанс и на едрите щрихи, на емоционалната сдържаност и на яркото чувство, на максималната органичност и на ярката характерност\" с прискърбие си спомнят от Народния театър.Ванча Дойчева има над 250 роли в театъра, киното, телевизионния театър, радиотеатъра. Дългогодишен председател е на Съюза на артистите в България.Награждавана е многократно. Дойчева е носителка на Голямата награда на община Карлово на името на Васил Левски за нейната обществена дейност.Сред по-известните й роли в театъра са Рада Госпожина в \"Под игото\", и Казаларската царица в едноименната пиеса по Вазов, Грушенка в \"Братя Карамазови\" по Достоевски и много други.Погребението на легендарната и обичана от поколения българи актриса ще бъде в сряда, 26 юли от 11:00 часа в Народния театър \"Иван Вазов\".", "date": "2017.07.24", "title": "Почина легендарната българска актриса Ванча Дойчева"}
{"url": "https://news.bg/crime/parkiraneto-i-prestoyat-na-stolichniya-bul-dzheyms-baucher-e-zabraneno.html", "text": "Престоят и паркирането на бул. \"Джеймс Баучер\" в София е ограничено.Причината е събитие, което посолството на Китайската народно република в София организира.От 14 ч. днес, 24 юли до края на събитието на 26 юли престоят и паркирането на пътни транспортни средства на булеварда в отсечката между бул. \"Черни връх\" и ул. \"Златен рог\".", "date": "2017.07.24", "title": "Паркирането и престоят на столичния бул. \"Джеймс Баучер\"  е забранено"}
{"url": "https://news.bg/politics/varhu-men-ne-e-uprazhnyavan-politicheski-natisk-uveri-denitsa-zlateva.html", "text": "Върху мен не е упражняван политически натиск при смяната на Борда на директорите на НДК, не съм упражнявала политически чадър върху нито един от екипите на Председателството, увери бившият заместник-министър председател по подготовка на председателството на България Деница Златева от служебното правителство на Огнян Герджиков.Златева отговори на въпросите на депутатите от временната комисия проучваща фактите и обстоятелствата около скандала с ремонта на НДК. Въпросът с политическия натиск зададе Тома Биков от ГЕРБ. Златева заяви, че приоритет и на президента и на служебното правителство е било гарантиране на приемственост на екипите, занимаващи се с подготовка на председателството.\"Не можем да си позволим да създаваме допълнително напрежение в екипите\", коментира още Златева. По думите й това е бил единственият аргумент, с който не е сменен и директорът на НДК Мирослав Боршош.Златева заяви, че е става въпрос за един изключително къс период, за да бъде направена смяна на директора на борда. Тя обясни, че не са искали сътресения в системата.\"Най-лесното беше да сменя г-н Боршош\", коментира Златева. Тя изтъкна, че ако е имала дългосрочен хоризонт доста от процесите са щели да бъдат оптимизирани. Златева бе категорична, че е работила с определени дадености, с избран изпълнител от предишния кабинет.Относно годишния финансов отчет на НДК, Златева посочи, че той представлява достоверно финансовото състояние на дружеството. По думите й заради амортизационните разходи на дружеството, то е на загуба от 2011 г.Златева уточни, че финансовия контрольор на дружеството е бил напуснал и в рамките на мандата на служебното правителство, такъв не е бил назначен. Като странен, Златева определи факта, че не е бил извървян пътя от идеен до технически проект за ремонта на НДК. За текущ ремонт не е било необходимо да има строително разрешение. На практика такива са били извършваните строителни дейности.Златева отбеляза, че е получила доклада за финансовото състояние на дружеството в края на мандата по официален ред през Министерски съвет. Информацията е била предоставена и на редовното правителство. Златева заяви, че не е влизала в ролята на финансов контрольор, а основната им дейност е била насочена към подготовка на самото председателство.Така по време на мандата на служебното правителство са се променили изискванията за адаптацията на сградата на НДК в няколко аспекта. Промените са във връзка с общественото задание за строителство и ремонт.Междуведомствена работна група в рамките на служебното правителство е финализирала всички допълнителни изисквания за преустройството на НДК. Така например при стартиране на ремонта за зала 3, е трябвало да се изгражда нов таван, тъй като старият не е издържан, не е била предвидена тоалетна за инвалиди. Установено е, че необходима изцяло нова система за видеонаблюдение на НДК, нов контрол на достъпа.Златева заяви, че са установили, че има още един пропуск - не е определена телевизия, домакин на всички събития по време на председателството. Имало и тежки допълнителни изисквания по отношение оборудване на международния пресцентър. Тя посочи, че допълнителните разходи в размер на 36 млн. лв. в отделните пера са били предадени на редовното правителство", "date": "2017.07.24", "title": "Върху мен не е упражняван политически натиск, увери Деница Златева"}
{"url": "https://news.bg/regions/kmet-uchi-zhiteli-da-se-pazyat-ot-alo-izmamnitsi.html", "text": "Кметът на село Зелен дол в област Благоевград учи жителите на селото как да се предпазват от телефонни измами, съобщи БНТ.Кметът на село Зелен дол Ангел Младенов е започнал кампания против ало-измамниците. Той предупреждава жителите на селото веднага да затварят телефона в случай, че някой им търси пари.По думите не Младенов в селото хората приемали казаното много сериозно. Имало дори случай, в който дъщеря на местна жителка се обадила на майка си и когато заговаряла за пари, майка ѝ веднага затваряла.Кметът забранил и жителите да се заиграват с измамниците, когато те се представили за полицаи, по известната схема \"помогни на полицията\". \"Няма такива истории. Веднага затваряйте телефона\", казал Младенов на жителите.Според Младенов в селото почти няма жител, от който измамниците да не са опитали да измъкнат пари. Благодарение на съветите му обаче за сега няма жертви на ало-измамници.От полицията в Благоевградско са посочили, че опитите за телефонни измами продължават. През настоящата година в региона най-често се е използвала именно схемата за помощ на мними полицейски служители.От началото на година до края на месец юни в страната са регистрирани 408 случая на опити за телефонна измама. За същия период на изминлата 2016 година опитите са били с 28 по-малко - 380. На този фон 57% от присъдите за телефонна измама са условни.Кметът на село Зелен дол обясни, че тези престъпления са много трудни за залавяне, защото изискват голям ресурс.", "date": "2017.07.24", "title": "Кмет учи жители да се пазят от ало-измамници"}
{"url": "https://news.bg/politics/borisov-zasilva-dvustrannoto-partnyorstvo-sas-sasht.html", "text": "Процесите в държавите от Западните Балкани бяха сред обсъжданите теми по време на срещата на министър-председателя Бойко Борисов със заместник помощник държавния секретар на САЩ за Европа и Евразия Хойт Ий.Борисов и Хойт Ий разговаряха и за засилването на двустранното партньорство между България и САЩ в интерес на общите цели на двете страни като съюзници.Борисов акцентира върху значението на европейската перспектива за държавите от региона. Той подчерта, че въпросът за тяхното приобщаване към Европейския съюз ще е един от приоритетите на страната ни, когато поеме ротационното председателство на Съвета на ЕС през 2018 г.В рамките на разговора в Министерския съвет Борисов обсъди с Хойт Ий резултатите от участието си в срещата на лидерите от Берлинския процес в Триест. Министър-председателят акцентира върху възможностите за свързаност между страните от Западните Балкани и тези от ЕС с включването на Коридор №8 в Берлинския процес. Свързващата инфраструктура е важна, тя ще даде нова перспектива на за развитието на Балканите, заяви премиерът.Обсъден беше също напредъкът на интерконекторната връзка България - Гърция. Министър-председателят поясни, че този проект е от ключово значение не само за двете страни, а и за региона на Югоизточна Европа и ЕС. С осъществяването му ще се постигне диверсификация на източниците и маршрутите за доставка на природен газ от Южния газов коридор. Двамата обсъдиха също развитието на проекта за изграждане на европейски газоразпределителен център \"Балкан\".Премиерът изтъкна, че за България е от голямо значение сътрудничеството в областта на сигурността и отбраната и отбеляза провеждането на най-голямото военно учение в Европа на територията на нашата страна.На срещата присъстваха вицепремиерите Томислав Дончев и Екатерина Захариева.", "date": "2017.07.24", "title": "Борисов засилва двустранното партньорство със САЩ"}
{"url": "https://news.bg/disasters/vtornichnite-trusove-v-egeysko-more-prodalzhavat.html", "text": "Вторичните трусове в Гърция, в района на остров Кос, намаляват по сила, но има вероятност някои от тях да достигнат магнитуд около 5 и повече по скалата на Рихтер. Това заяви пред БНР сеизмологът проф. Емил Ботев.По думите на Ботев се очаква  от голямото земетресение в Егейско море да продължат поне още 1 година. Ботев успокои, че тези трусове няма да бъдат усетени в България.Припомняме, , засегнало най-много остров Кос и Бодрум, отне живота на двама души, а повече от 500 пострадаха. То беше с магнитуд от 6.7 по скалата на Рихтер. Земетресението причини изключително много щети в района.Ботев допълни, че земетресението в Егейско море е било по-мощно в сравнение с земетресението в Перник от 2012 година. Припомняме и че  беше с магнитуд от 5.6 по скалата на Рихтер.По думите на Ботев пернишкото земетресението е било около 30 пъти по-слабо от това в Егейско море. То е било по-слабо по сила и по енергия.Ботев обясни и че най-опасни за България продължават да бъдат сеизмичните зони в съседните страни - Румъния, Гърция и . Според него най-опасното огнище около България е това във , Румъния.Сеизмологът добави и че най-силните земетресения у нас в бъдеще евентуално могат да се случат в района на Кресна и Кресненското дефиле, където в миналото е имало доста силни трусове. Нямало обаче повод за притеснение, защото в земните пластове не се наблюдавало струпване на голямо напрежение -\"ние сме си разтоварили напреженията в много близко минало, а натрупването на тези напрежения е изключително бавно на територията на нашата страна\".По-рано днес сеизмологът проф. Рангел Гюров посочи, че ако у нас има повишена сеизмична активност, вероятно е тя да е около 4-6 септември или 18-20 септември. Според него Велинград и Гоце Делчев са местата, където е най-вероятно да има земетресение у нас.", "date": "2017.07.24", "title": "Вторничните трусове в Егейско море продължават"}
{"url": "https://news.bg/bulgaria/promeni-v-dvizhenieto-vav-vrazka-sas-stroitelstvoto-na-metroto.html", "text": "За промени в движението във връзка със строителството на метрото съобщават от Столична община.От днес до 24,00 ч. на 31 юли се забранява влизането на пътни превозни средства в западната половина на пътното платно на бул. \"Александър Малинов\" , от кръстовището на бул. \"Александър Малинов\"- ул. \"Проф. Ал. Теодоров-Балан\" - ул. \"Д-р Атанас Москов\" до ул. \"Димо Дичев\".", "date": "2017.07.24", "title": "Промени в движението във връзка със строителството на метрото"}
{"url": "https://news.bg/bulgaria/1-mln-lv-hvarlyame-za-podaratsi-za-predsedatelstvoto.html", "text": "1 000 000 лева ще похарчи държавата за подаръци за делегациите по време на председателството ни. 2 065 000 лева са предвидени за клипове и филми, посветени на председателството. За брандиране, външна и вътрешна реклама са заделени 1 500 000 лева. Председателството е отговорност и възможност да представим България.Това заяви министърът по европредседателството Лиляна Павлова по време на Годишна среща на търговско-икономическите съветници в службите по търговско-икономически въпроси с ръководството на МИ и представители на българския бизнес.Дали сме сериозна заявка за председателството ни, по думите й.България да бъде опозната по един различен начин, изтъкна Павлова.По думите й ще поемем председателството на ЕС в турбулентни времена.2018 е европейска година на културата и ръководството на ЕС е възможност страната ни да бъде опозната по един различен начин чрез културните й забележителности. От 1 декември ще има сайт на председателството. Комуникацията ще се развива и през социалните мрежи, стана ясно от думите на министър Павлова.Темата за сигурността има свое значение, подчерта още тя.Павлова представи структурата на повереното й ведомство и функциите му.Водеща роля в комуникационната стратегия за председателството е на МВнР. Иначе амбицията на Лиляна Павлова е гражданите да разберат същността на председателството.На 11 януари откриваме председателството в Народния театър. На следващия ден е първата неформална среща на лидерите на ЕС.", "date": "2017.07.24", "title": "1 млн. лв. хвърляме за подаръци за председателството"}
{"url": "https://news.bg/health/speshnata-detska-lineyka-prevozi-parvi-patsient.html", "text": "Спешната детска линейка, която УМБАЛСМ \"Н. И. Пирогов\" получи като дарение за деня на детето от Сдружение \"Кауза\" извърши първия си специализиран транспорт. В неделя, 23 юли детската линейка превози от \"Пироогв\" до летище \"София\" пациентка на 6 месеца.Момиченцето заминало на лечение в чужбина, а по време на транспортирането, полета и настаняването в клиниката бебето било придружено от екип от детски реаниматор и сестра от \"Пирогов\".През спешното отделение на \"Пирогов\" са минали 1736 души за последните два дни. От тях 98 не са били здравно осигурени, а от всички преминали пациенти се е наложило 248 да останат за лечение.", "date": "2017.07.24", "title": "Спешната детска линейка превози първи пациент"}
{"url": "https://news.bg/world/zapochva-protsesat-sreshtu-turskiya-opozitsionen-vestnik-dzhumhyuriet.html", "text": "17 ръководители и журналисти от един от най-уважаваните опозиционни вестници в Турция се изправят пред съда, след като прекараха повече от 8 месеца зад решетките по случай, който засяга медийната свобода при управлението на президента Реджеп Ердоган, информира АФП.Заподозрените бяха задържани през октомври 2016 г. във връзка с опита за преврат на 15 юли 2016 г..Опозицията се опасява, че наложеното извънредно положение след опита за пуч позволява арестуването на всеки, който критикува Ердоган.17-те задържани ръководители и журналисти могат да бъдат осъдени до 43 г. затвор.Процесът се разглежда като тест за медийната свобода в Турция, която е на 155-та позиция в последния доклад на \"Репортери без граници\" за световния индекс на свободата на пресата. Дори страната е под Беларус и Демократична република Конго.Има 166 журналисти зад решетките в Турция, повечето от които са задържани по време на извънредното положение.По-рано този месец в интервю Ердоган обяви, че в затворите в Турция \"има двама истински журналисти\".Започващият днес процес е срещу 17 ръководители и журналисти от създадения през 1924 г. вестник \"Джумхюриет\".Той беше един от малкото истински опозиционни гласове в пресата, доминирана от проправителствени медии.Пред съда в Истанбул се изправят общо 17 служители на вестника, включително директори, карикатуристи, редактори и репортери. Сред тях са уважаваният карикатурист Муса Карт, главният редактор Мурат Сабунджу и колумнистът Кадри Гюрсел.11 от тях са в ареста, а останалите шестима са под съдебен надзор.Бившият главен редактор Джан Дюндар, съден задочно по случая, миналата година получи 5 г. и 10 месеца затвор за публикувана статия на главната страница на вестника, с която се обвинява правителството, че изпраща оръжия в Сирия. Дюндар избяга в Германия.От задържането на служителите вестникът продължава да публикува колонките на арестуваните журналисти, но само празно пространство вместо текст.", "date": "2017.07.24", "title": "Започва процесът срещу турския опозиционен вестник „Джумхюриет”"}
{"url": "https://news.bg/bulgaria/240-lv-sredno-uvelichenie-na-dohoda-na-balgarina-ot-2001-g.html", "text": "В периода 2001-2016 г. средногодишният доход на лице от домакинството в страната се е увеличил средно с 240 лв. годишно или с 20 лв. месечно, достигайки 5 167 лв.Това става ясно от проект за съвместен геоинформационен анализ на икономически данни на Института за пазарна икономика (ИПИ) и българската геоинформационна компания Мапекс.След известно колебание в годините на кризата, делът на доходите от работна заплата нараства чувствително. Това означава, че значителна част от доходите на българските домакинства в някои области се формират на първо място от работна заплата и едва след това от други приходоизточници като пенсии и социални помощи, се отбелязва в анализа на динамиката на доходите в периода 2001-2016 г.През изминалата година най-високи са доходите в столицата - 7349 лв. на човек годишно, а най-ниски - във Видин, Кърджали, Сливен, Силистра, и Търговище (под 4 хил. лв. на човек годишно).Разликата между областта с най-високи средногодишни доходи и тази с най-ниски такива се увеличава от 1,8 пъти през 2000 г. до 2,1 пъти през 2016 г. Най-висока е била тя през 2013 г., когато е 2,5 пъти, най-вече в резултат на сериозната криза на пазара на труда в много от областите на страната за сметка на относителна стабилност в столицата.Бързото нарастване на доходите в столицата започва едва след 2005 г., като преди това (в периода 2001-2005 г.) те се движат около средните за страната. Като цяло за периода 2001-2016 г. най-висок растеж на доходите се наблюдава именно в столицата - 4,4 пъти, следвана от Стара Загора - 4 пъти.Относителен спад на доходите пък се вижда в смесените области, както и в Северозападна България. Съпоставката между доходите на човек от домакинството, местното население и територията показва, че приносът на тези области към общия доход на населението става все по-ограничен. Това се дължи както на тяхното намаляващо население, така и на сравнително неблагоприятната структура на доходите на домакинствата и тежкото състояние на пазара на труда.Все още е видимо изоставането в други области като Пловдив и Бургас. Там, обаче, повишената инвестиционна активност и възстановяването на трудовите пазари дават надежда за покачване на благосъстоянието на домакинствата в следващите години, се посочва още в анализа.Предвид наблюдаваното покачване на тежестта на доходите от работна заплата в общите доходи през последните години, можем да очакваме разликата между най-богатите и някои от най-бедните области да продължи да се задълбочава. Причината е, че доходите от пенсии не могат да поддържат същия темп на растеж, какъвто виждаме в трудовите доходи. Това важи с особена сила за области със застаряващо население и недостатъчно добре развит пазар на труда като Видин и Кюстендил. Това са и областите, в които пенсиите формират най-висок относителен дял от общия доход на домакинствата - съответно 48% във Видин и 41% в Кюстендил, допълват авторите на изследването.", "date": "2017.07.24", "title": "240 лв. средно увеличение на дохода на българина от 2001 г. "}
{"url": "https://news.bg/society/tsiganite-da-stavat-pavyori-predlaga-grazhdanska-grupa.html", "text": "Граждани се обърнаха официално към вицепремиера Валери Симеонов и министъра на труда и социалната политика Бисер Петков с предложения за създаване на програми за обучение на павьори.Предложението е провокирано от това, че се твърди, че \"нямало кой да реди паваж\" и затова павираните улици в София трябвало да бъдат асфалтирани.От \"Граждани за обществен и релсов транспорт\" изтъкват, че това се говорило и за , въпреки обявяването му за недвижима културна ценност.Предложението е да се създадат курсове/школи към бюрата по труда за обучение по полагане на каменни улични настилки и елементи в публичната градска среда - паваж, бордюри, плочи и др. Успешното преминаване на курса да води до придобиване на квалификация - \"павьор\", предлагат от Гражданската група. Според авторите на писмото тази професия е изключително необходима, традиционна, но позабравена и недооценена у нас.Столична община на е реагирала на предложенията на инициативната група, създала петицията за запазване на гранитните павета в София.Съгласно заповедта на министър Вежди Рашидов от декември 2016 г. за обявяване на павираните настилки в София за културна ценност, Столична община следва да осигури \"консервация и реставрация\", но отделя средства единствено за \"транспортната проходимост\".Гражданската група се срещнала с действащи павьори, които с удоволствие биха обучавали желаещи да работят тази професия. Гражданите очакват и позициите на прокуратурата, ДНСК и Министерство на културата , тъй като ремонтът тече и към момента, а по план приключва в средата на август. ", "date": "2017.07.24", "title": "Циганите да стават павьори, предлага гражданска група"}
{"url": "https://news.bg/crime/zadarzhaha-petima-biyachi-ot-sozopolsko-zavedenie.html", "text": "Районна прокуратура Бургас повдигна обвинение на петима и задържа за 72 часа Димитър Х., Георги Д., Пламен Р., Красимир А. и Георги Н. за извършени хулигански действия на 23 юли в бар в Созопол.На 23 юли, в Районното управление в Созопол е получено съобщение за инцидент в заведение в курортния град, при който след сбиване са пострадали четирима мъже - на 35, 36 ,18 и 20 години, съответно от Благоевград, от Созопол, от Бургас и от Плевен. Пред незабавно пристигналите н мястото на инцидента полицаи потърпевшите съобщили, че са бити от група от около десетина мъже. Служителите на реда предприели мерки за заграждане и преди влизане в Бургас спрели и задържали петима мъже от Бургас, всичките криминално проявени и съпричастни към случая в заведението.При проведеното разследване са установени извършителите на деянието, 38-годишния Георги Д., 32-годишния Красимир А., 29-годишния Димитър Х., 29-годишния Георги Н. и 30-годишния Пламен Р.Около 1 и 30ч. На 23 юли в бар \"Бикини\" в Созопол в съучастие, като съизвършители - блъскали, нанасяли удари с крака и юмруци по тялото и лицето на К.Т., отправяйки репликите - \"чуваш ли какво ти казвам, лягай на колене, лягай на колене\", както и ударил с юмрук в главата и ухото на Х.Б.С постановление е повдигнато и предявено обвинение срещу Димитър Х. хулиганство, извършено в условието на повторност. Срещу Георги Д. за хулиганство, което се отличава с изключителен цинизъм и закана с убийство. Срещу Пламен Р., Георги Н. и Красимир А. за хулиганство, което се отличава с изключителен цинизъм.Предвид особената дързост на извършените престъпления, времето, начина, мястото, използваните средства, броят на съучастниците и възможността обвиняемите да окажат физическо и психическо въздействие върху свидетели по делото, за всички обвиняеми Районна прокуратура Бургас е постановила задържане за срок от 72ч.Утре, наблюдаващият прокурор ще внесе искане в РС-Бургас за налагане на постоянна мярка за неотклонение \"Задържане под стража\" и за петимата обвиняеми.", "date": "2017.07.24", "title": "Задържаха петима биячи от созополско заведение"}
{"url": "https://news.bg/world/erdogan-riskuva-mnogovekovnite-tursko-germanski-vrazki-predupredi-shoyble.html", "text": "Турският президент Реджеп Ердоган поставя под риск многовековните връзки между страната му и Германия. Това заяви германският финансов министър Волфганг Шойбле в интервю за вестник \"Билд\", цитиран от Ройтерс.\"Той поставя под риск многовековното партньорство\",предупреди Шойбле пред изданието.\"Това е драматично, тъй като наистина има много неща, които ни свързват. Но ние не можем да позволим да ни изнудват\", категоричен той.Отношенията между двете държави достигнаха ново дъно след ареста на шестима правозащитници в Турция, включително и на един германец.От германското правителство обявиха, че поведението на Анкара е \"неприемливо\" и Берлин има задължение да защити гражданите и компаниите си, но в същото време иска стабилни двустранни отношения.", "date": "2017.07.24", "title": "Ердоган рискува многовековните турско-германски връзки, предупреди Шойбле"}
{"url": "https://news.bg/society/chlen-na-byuroto-za-kontrol-na-srs-savetva-obvinyaem-kak-da-podava-zhalbi.html", "text": "В звено \"Антикорупция\" на Софийска градска прокуратура е пристигнал сигнал от Държавна агенция \"Национална сигурност\", че член на Националното бюро за контрол на специалните разузнавателни средства (НБКСРС) нарушава служебните си задължения.При проверка става ясно, че член на Бюрото се е срещал в заведение с обвиняем магистрат и му е помагал да подаде заявления, съветвал го е относно съдържанието на тези заявления, а дори и лично е подавал заявления. Членът на Бюрото подробно обяснявал процедурата по подаване на заявление за проверка и възможните официални отговори на Бюрото.Прокуратурата намира този член на Бюрото за \"ненадежден\" и иска отнемане на разрешението за достъп до класифицирана информация.", "date": "2017.07.24", "title": "Член на Бюрото за контрол на СРС съветва обвиняем как да подава жалби"}
{"url": "https://news.bg/world/tramp-izprati-top-savetnik-v-izrael-za-namalyavane-na-naprezhenieto.html", "text": "Топ съветник на американския президент Доналд Тръмп е изпратен в Израел в опит да помогне за намаляване на напрежението в региона, обяви американски източник, цитиран от АФП.Припомняме, Израел наложи нови мерки за сигурност в спорния Йерусалим, които доведоха до сблъсъци и убийства между палестинци и израелските власти.\"\", поясни източникът.Не се съобщава повече информация за посещението.Днес Съветът за сигурност на ООН ще проведе извънредно заседание, за да обсъди ситуацията в региона.", "date": "2017.07.24", "title": "Тръмп изпрати топ съветник в Израел за намаляване на напрежението"}
{"url": "https://news.bg/world/sarbin-s-dzhet-ubi-balgarin-s-vodno-kolelo-v-budva.html", "text": "Български гражданин е загинал в черногорския курорт Будва, след като сърбин с джет се блъснал във водно колело, съобщават сръбски вестници, цитирани от bTV.Полицията е арестувала заподозряния сърбин за инцидента.Инцидентът е станал около 20,00 ч. местно време вчера вечерта. Първоначално българинът е бил в стабилно състояние, но на път за болницата е починал.Сръбският гражданин е задържан за 72 ч.", "date": "2017.07.24", "title": "Сърбин с джет уби българин с водно колело в Будва"}
{"url": "https://news.bg/world/tsigani-biyat-gratski-politsai-v-larisa.html", "text": "Цигани от гръцкия град Лариса са нападнали полицаи, съобщава БНР. Това е първият случай в Гърция, в който граждани нападат и бият служители на реда, при изпълнението на задълженията им.Всички посегнали на гръцките полицаи в Лариса са в ареста. Задържани са над 20 души. Двамата полицаи нападнати от роми са в болница.Спокойствието на гражданите е над \"политическите и изборни интереси\", посочват в свое съобщение от Синдиката на полицаите в Гърция. Те настояват за силно полицейско присъствие в ромските общности.С нулева толерантност и арест като втори дом заплашват полицаите от Лариса. Това ще се случи, ако циганите не променят поведението си.Ранените полицаи са действали по сигнал на граждани, подали оплакване от силния шум от циганите, които два дни празнували денонощно", "date": "2017.07.24", "title": "Цигани бият гръцки полицаи в Лариса "}
{"url": "https://news.bg/press/petar-chobanov-i-valeri-dimitrov-bankoviyat-nadzor-e-vinoven-za-ktb-arest-za-politsai-prekarvali-bezhantsi.html", "text": "КТБ. \"Сега\":Петър Чобанов и Валери Димитров: Банковият надзор е виновен за КТБАко \"Банков надзор\" на БНБ си беше вършил работата като хората, още през 2011-2012 г., щеше да установи, че Корпоративна търговска банка (КТБ) има недостиг на капитал, да я обяви в несъстоятелност и нямаше да се стигне до тези загуби. Това коментира бившият финансов министър от кабинета на Пламен Орешарски - Петър Чобанов, пред БНР в неделя.Според него, ако банката бе продължила още известно време да функционира, щетите биха били невъобразими.Валери Димитров, който е в управата на Фонда за гарантиране на влоговете и бивш председател на Сметната палата, също смята, че отговорността за фалита на КТБ е изцяло на банковия надзор.\"Нито министърът на финансите, нито министър-председателят, образно казано не управляват \"ръчно\" банката - това е частна банка и отговорната институция за надзора е БНБ, а БНБ - тя е независима от централната изпълнителна власт по закон. В този смисъл, за съжаление, надзорната информация се оказа доста капсулирана - дори в самата банка (БНБ) се оказа, че Управителният съвет не е бил наясно със състоянието на банката (КТБ), защото информацията - доколкото е била събрана и разполагаема, е била само при подуправителя по Банков надзор\" посочи Димитров. Спор. \"Стандарт\":Рекет от Киев за 3 млн. долараС нечуван рекет Украйна се опитва да извие ръцете на Български морски флот. Киев поиска БМФ да плати 3 млн. долара, като заплаши, че в противен случай ще прекрати фериботните транспортни връзки между двете страни.Причината е искане на украинското министерство на инфраструктурата двата наши фериботни кораба \"Героите на Одеса\" и \"Героите на Севастопол\" да се пререгистрират от по-ниската категория \"Б\" в по-високата \"А\". Така те ще дължат по-големи портови такси. \"Аргументът\" на украинците е, че двата ферибота не извършват пътнически превози. Украйна ще изиска от оператора на корабите - БМФ, $3 млн. за покриване на разликата между такситe за двете категории кораби, и то от 2015 г. досега. София вече връчи нота срещу действията на Киев на посланик Микола Балтаджи. Акция. \"Дума\":Aрест за полицаи, прекарвали бежанци Мигранти и полицаи бяха задържани при акция на МВР, която разкри канал за трафик на нелегални чужденци. Всички те са хванати близо до бензиностанция на магистрала \"Тракия\". Сред задържаните хора, които се смятат за организатори на канал за трафик, има и полицаи. Според информацията до момента чужденците са пътували в частен автомобил на служител на МВР.Акцията е била проведена в други градове в страната. Шест души са били превозвани директно от турската към сръбската граница. Задържани са общо девет души. Вероятно тарторът на бандата е жена, а основни участници в нея са бивша барета и бивш полицай. По предварителни данни на мигрант е искана сумата от 600 евро за прекарването през границата. Бедствие. \"Монитор\":Огън погълна 11 000 дка от горите у насПожари изпепелиха 11375 дка гори у нас от началото на годината. Това показват данни, предоставени на \"Монитор\" от Изпълнителната агенция по горите (ИАГ).От информацията става ясно още, че за първите шест месеца на годината стихиите в горите са 225, като се отбелязва увеличение от близо 60 на сто спрямо същия период на миналата година. За периода от януари до юли на 2016 г. в горите са горели 142 пожара. Засегнатите площи през тази година от пожари пък са с един път и половина повече спрямо година по-рано, като тогава унищожените гори са били 4290 дка.Според данните на агенцията причината за нарастването на пожарите през пролетта тази година се дължи в най-голяма степен на необичайно високите температури в комбинация с липса на валежи в края на март и първата половина на април. Основна причина за възникващите пожари в горите е човешка небрежност, посочват още от ИАГ. Данните показват, че това е причината за близо 79 на сто или 177 броя от стихиите от началото на годината.", "date": "2017.07.24", "title": "Петър Чобанов и Валери Димитров: Банковият надзор е виновен за КТБ; Aрест за полицаи, прекарвали бежанци"}
{"url": "https://news.bg/bulgaria/upravlyavashtite-bili-pryako-otgovorni-za-ubiystvoto-na-balgarskiya-narod.html", "text": "Партия \"Възраждане\" дари първата си субсидия в размер на 133 718 лв. на държавен фонд \" Асистирана репродукция\".Председателят на партията Костадин Костадинов зави, че причината да изберат този фонд е, че България се намира в огромна демографска катастрофа.\"Страната ни изчезва и умира пред очите ни\", допълни Костадинов.Зам.- председателят на \"Възраждане\" адв. Петър Петров уточни, че след срещи с директора на фонда д-р. Мария Георгиева е станало ясно, че могат пряко да финансират опитите на няколко десетки заявителки.\"Правителството обяви, че лимитът на фонда от 12 млн.лв годишно остава не само за тази, а и за следващата година. Правителството обяви, че маха лимита на опитите, но при положение, че общата сума остава 12 млн., това ще доведе до следното - ако имате една купа със сто бонбона, една жена ще вземе не 3, а 5 или 6 бонбона, а накрая за другата дори няма да останат\", сподели Петров.След срещите, на които са уточнили каква е процедурата, са се разбрали за възможността да финансират пряко 67 заявителки чрез държавната субсидия на партията.Председателят на \"Възраждане\" допълни, че ще продължат с даренията, но няма да ги обявяват медийно.Костадинов посочи, че демографската катастрофа на България заплашва страната ни с унищожение в рамките на следващите 10 години.Костадинов цитира данни, според които за първите 6 месеца на тази година са родени 27 хиляди деца, което е с 10% по-малко от миналата година.\"\", заяви Костадинов.Големият въпрос, който от партията поставят, е колко от тези 27 хиляди деца са българчета. По тяхна информация те са 42%.По думите му това, което сега се случва в Асеновград, Видин, Лом, Нова Загора и т.н след около 7-8-10 години ще стане битова практика във всеки един голям град.\"\", каза Костадинов.От партията анонсираха, че в четвъртък в 9 ч. ще бъдат пред сградата на Народното събрание.\"Ще имаме много какво да им кажем и покажем\", увери Костадинов.", "date": "2017.07.24", "title": "Управляващите били пряко отговорни за убийството на българския народ"}
{"url": "https://news.bg/crime/politsiyata-zapochna-operatsiya-sreshtu-trafika-na-hora-orazhiya-i-narkotitsi.html", "text": "От днес до 30 юли на територията на България и останалите страни от Европейския съюз ще се проведе специализирана полицейска операция за контрол на товарните автомобили и автобусите. Тя се осъществява по линия на Европейската организация на службите на Пътна полиция (TISPOL).У нас проверките са организирани съвместно от органите на Пътна полиция и Изпълнителната агенция \"Автомобилна администрация\", но ще участват и представители на Икономическа и Криминална полиция. Криминалистите ще следят за превоз на нелегални имигранти, трафик на хора, наркотици, оръжие и транспортиране на крадени стоки.По време на проверките ще се следи и за наличието на задължителната застраховка \"Гражданска отговорност\", както и за платена винетна такса.Операциите за контрол над товарните автомобили и автобусите са заложени в плана на TISPOL за проверки през 2017 г. във връзка с данните, че при възникване на тежко произшествие на пътя с участието на такива возила, последиците и броят на загиналите и ранените е значително по-голям, отколкото при други инциденти.Основните причини за възникване на ПТП с участието на товарни автомобили и автобуси са неспазване на времето за почивка от водачите, превишаването на скоростта, употребата на алкохол и упойващи вещества, превоз на необезопасен това и претоварване на автомобилите.", "date": "2017.07.24", "title": "Полицията започна операция срещу трафика на хора, оръжия и наркотици"}
{"url": "https://news.bg/world/polskiyat-prezident-nalozhi-veto-varhu-spornata-sadebna-reforma.html", "text": "Президентът на Полша Анджей Дуда обяви, че ще наложи вето върху два спорни законопроекта, които според критици заплашват независимостта на съдебната система, информира АП.Дуда спира законопроекта за Върховния съд и проектозакона за Националния съвет за магистратурата.Полският лидер уточни, че ще наложи вето върху два от трите законопроекта за реформиране на правосъдната система.\"Реших да ги върна в Сейма (долната камара), което означава, че ще наложа вето върху законопроекта за Върховния съд, както и върху законопроекта за Националния съвет за магистратурата\", поясни Дуда.През последните дни хиляди поляци организираха ежедневни демонстрации срещу правителството.Европейският съюз и много правни експерти предупредиха, че промените носят със себе си отстъпление от демокрацията и тласкане на държавата към авторитаризъм.Управляващата \"Право и справедливост\" защитава промените. Според лидера на партията Ярослав Качински реформите в съдебната система са необходими, тъй като никога не са били преследвани бившите комунисти след колапса на социалистическия строй през 1989 г.Промените, отнасящи се до Върховния съд и съдебната система, одобрени от полските депутати, за да се превърнат в закон, президентът Анджей Дуда трябва да се подпише под тях.С единия законопроект управляващите искат да поставят Върховния съд под политически контрол, давайки правомощия на правосъдния министър, който също е и главен прокурор, да назначава съдии.Според Дуда главният прокурор не трябва да им такава власт.Веднага полската злота увеличи стойността си спрямо еврото, тъй като инвеститори разглеждат решението като сигнал за намаляване на политическия риск в Полша.С решението си Дуда за първи път открито влиза в сблъсък с Ярослав Качински. Президентът е близък с партията и подкрепя дневния ред на управляващите от избирането му през 2015 г.", "date": "2017.07.24", "title": "Полският президент наложи вето върху спорната съдебна реформа"}
{"url": "https://news.bg/int-politics/petima-zaginali-pri-strelba-v-meksiko.html", "text": "Най-малко петима души са загинали при стрелба в Мексико, предаде АФП. Десетки други са били ранени. Става въпрос за отделни нападения в столицата Мексико сити, извършени на посещавани места като бар и пазар. Всички жертви са мексиканци.Нападателите са успели да се измъкнат. Мотивите им за момента са неизвестни, но се припомнят кървавите войни на наркокартелите в страната. Тази година се отчита рекорд на убийствата от 10 години насам. ", "date": "2017.07.24", "title": "Петима загинали при стрелба в Мексико "}
{"url": "https://news.bg/world/3-5-rast-na-svetovnata-ikonomika-prognozira-mvf-prez-2017-g-1.html", "text": "Международният валутен фонд (МВФ) съобщи прогнозата си за световния икономически ръст, съобщава CNBC.Според фонда световната икономика ще нарасне през 2017 г. с 3,5 на сто и с 3,6% през 2018 г., без промяна спрямо изнесените от организацията прогнози през април.Обаче МВФ намали прогнозата си за ръста на американската икономика до 2,1 на сто от 2,3% за 2017 г. и до 2,1% от 2,5 на сто за 2018 г., позовавайки се на слабия растеж през първото тримесечие на тази година и на предположението, че фискалната политика ще бъде по-малко експанзивна от очакваното.Световният финансов орган също намали прогнозата си за икономическия растеж на Великобритания за тази година до 1,7% от 2,0% и остави прогнозата си за 2018 г. на 1,5%.За разлика от Великобритания и САЩ МВФ излезе с положителни прогнози за държавите от еврозоната. Фондът прогнозира увеличаване на растежа в еврозоната тази година с 1,9% от 1,7% и 1,7% през 2018 г. в сравнение с прогнозата от април за 1,6%.Международният валутен фонд промени икономическата си прогноза за Япония - 1,3% от 1,2% през април и без промяна остави за 2018 г., която е 0,6 на сто.Също така смята, че китайският ръст ще се увеличи през 2017 г. до 6,7% заради по-силното първо тримесечие от очакваното. За 2018 г. МВФ прогнозира икономиката на Китай да нарасне до 6,4% заради очаквания властите да продължат държавните инвестиции с цел удвояване на БВП от 2010 г. до 2020 г.", "date": "2017.07.24", "title": "3,5% ръст на световната икономика прогнозира МВФ през 2017 г. "}
{"url": "https://news.bg/int-politics/hilyadi-polyatsi-otnovo-na-protest-sreshtu-sadebnata-reforma.html", "text": "Десетки хиляди поляци за поредна вечер излязоха на протест срещу спорната съдебна реформа, предаде \"Блумбърг\". Отбелязва се, че несъгласните с приетия закон протестират за осми път. Те поискаха президентът Анджей Дуда да наложи вето. Подобни акции са се провели в няколко града в страната. Демонстрантите обвиняват правителството, че се опитва да подчини съдебната система и че посяга на разделението на властите.На 15 юли полският сенат прие поправки в законовата уредба на съдилищата, с които върховният съд на страната се подчинява на правосъдното министерство. Съдебната реформа предвижда парламентът и министърът на правосъдието да имат право самостоятелно да назначават съдии, без участието на представители на правосъдната система.Преди това поправките бяха одобрени от долната камара на парламента.По-рано от Европейската комисия изразиха загриженост за ситуацията в Полша. Очаква се през започващата седмица ЕК да разгледа полската съдебна реформа, инициирана от управляващата партия \"Закон и справедливост\".ЕС заплашва Варшава със санкции заради плановете за увеличаване на контрола на правителството над съдилищата.Премиерът на Унгария Виктор Орбан обяви, че Будапеща ще се бори в защита на Полша срещу \"европейската инквизиция\". ", "date": "2017.07.24", "title": "Хиляди поляци отново на протест срещу съдебната реформа "}
{"url": "https://news.bg/int-politics/tramp-skochi-na-republikantsite-zaradi-lipsa-na-podkrepa.html", "text": "Остри критики към републиканците отправи американският президент Доналд Тръмп. Той направи това по обичайния за него начин - чрез профила си в \"Туитър\".Поводите за недоволството му са повече от един. Прословутото разследване за руска намеса в президентските избори, определено от президента като \"лов на вещици\", бе сред поводите да се жалва публично от липсата на подкрепа от страна на съпартийците си. По думите му, републиканците правят твърде малко, за да защитят своя президент.  написа той, демократите и руснаците. Тръмп публично не коментира дали вярва в руската намеса, но много високопоставени негови приближени бяха уличени в контакти с Москва. Президентът обвинява демократите, че търсят начини да се оправдаят за загубата си. Републиканците определят Русия като заплаха и настояха за разследване още след първите появили се слухове. Неуспешните опити за отмяна на Обамакеър, законa за здравето на бившия президент Барак Обама, също бе повод за Тръмп да покаже разочарование от републиканците. Той предупреди, че последствията ще бъдат по-сериозни, отколкото предполагат. ", "date": "2017.07.24", "title": "Тръмп \"скочи\" на републиканците заради липса на подкрепа "}
{"url": "https://news.bg/int-politics/prisaedinyavaneto-na-krim-kam-rusiya-e-estestven-protses-ubeden-kusturitsa.html", "text": ". Това заяви сръбският режисьор и музикант Емир Кустурица, цитиран от ТАСС. Той направи изявлението по време на посещението си в Ялта, където пристигна, за да изнесе концерт. Творецът призова местните жители да развиват полуострова като част от Русия. заяви той на брифинг.. По думите му, хората да определили на референдум каква да бъде съдбата на Крим. Вашият живот, вашата култура доказват, че вие сте част от Русия, настоя той. Кустурица обеща да посети Севастопол следващата година. Русия анексира Крим от Украйна през 2014 г. Това обаче наложи серия от санкции от Запада. ", "date": "2017.07.24", "title": "Присъединяването на Крим към Русия е естествен процес, убеден Кустурица "}
{"url": "https://news.bg/world/indiya-izmesti-pakistan-kato-tretata-darzhava-s-nay-mnogo-terorizam-v-sveta.html", "text": "Индия измести Пакистан като третата страна в списък с държави с най-много терористични нападения в света, съобщава \"Таймс оф Индия\", позовавайки се на доклад на Държавния департамент на САЩ.Данните, анализирани от национален консорциум за изследване на тероризма, който работи с Държавния департамент на САЩ, разкриват, че Индия заема трето място след Ирак и Афганистан по най-смъртоносни терористични нападения. Преди третата позиция се заемаше от Пакистан.От 11 072 терористични атаки в света през 2016 г., в Индия са извършени 927, 16% повече от 2015 г. (798). Също процентът на загиналите хора в Индия е нараснал със 17% от 289 през 2015 г. до 337 тази година, докато броят на ранените се е увеличил от 500 през 2015 г. до 636 миналата година.В същото време терористичните атаки в Пакистан са намалели с 27 на сто до 734 през 2016 г. от 1 010 през 2015 г.В анализа като третата най-опасна терористична организация е посочена Naxals. Тя е след ДАЕШ (\"Ислямска държава\"), талибаните и пред \"Боко харам\".Около 55% от всички атаки са извършени в Ирак, Афганистан, Индия, Пакистан и Филипините. Засегнати са общо 104 държави. 75% от смъртните случаи са в Ирак, Афганистан, Сирия, Нигерия и Пакистан.Като цяло през 2016 г. в световен мащаб има спад на терористичните нападения с 9% (11 072) в сравнение с 12 121 през 2015 г. Има и спад на смъртните случаи с 13% през 2016 г. (25 621) в сравнение с 2015 г. (29 424).", "date": "2017.07.24", "title": "Индия измести Пакистан като третата държава с най-много тероризъм в света "}
{"url": "https://news.bg/int-politics/atentat-v-kabul-1.html", "text": "Най-малко 35 души загинаха при самоубийствен атентат в афганистанската столица Кабул рано тази сутрин, съобщава местната агенция TOLO и други медии.Повече от 40 души са ранени.Кола бомба е била взривена в западната част на града. Там живеят няколко политически лидери.Атаката е извършена около 6,45 часа местно време от атентатор самоубиец, който е взривил кола бомба.Нанесени са материални щети на три автомобила и 15 магазина.Междувременно от Министерството на мините и петрола потвърдиха, че сред ранените има служители на ведомството.Талибаните поеха отговорност за атентата.", "date": "2017.07.24", "title": "Атентат в Кабул"}
{"url": "https://news.bg/bulgaria/gartsiya-potava-eventualna-povishena-seizmichnost-u-nas-prez-septemvri.html", "text": "\"\".Това заяви пред Нова телевизия геологът проф. Рангел Гюров, който коментира последното земетресение от 6,7 по Рихтер в Егейско море.Припомняме, земетресението миналата седмица, засегнало най-много остров Кос и Бодрум, отне живота на двама души, а повече от 500 пострадаха.Гюров не смята, че ще има друго силно земетресение в Гърция.Според него, ако у нас има повишена сеизмична активност, вероятно е тя да е около 4-6 септември или 18-20 септември.Велинград и Гоце Делчев са местата, където може да има земетресение.\"\", уточни геологът.", "date": "2017.07.24", "title": "Гърция потъва, евентуална повишена сеизмичност у нас през септември"}
{"url": "https://news.bg/bulgaria/fandakova-ot-grazhdanite-zavisi-razshiryavaneto-na-sinite-i-zeleni-zoni-v-sofiya.html", "text": "Разширяването на сините и зелени зони в София е въпрос, който гражданите трябва да поискат.Това коментира пред журналисти столичният кмет Йорданка Фандъкова.Фандъкова участва при представянето на екипа, който трябва да разработи дългосрочната Визия за София.Фандъкова обясни, че целта са не повече приходи, а подреждане на паркирането и по-малко автомобили в центъра на София и в широкия център.\"\", коментира тя.По думите й още с въвеждането им сините и зелените зони са дали своя резултат.\"Оттук нататък развитието на зоните оставихме на желанието и мнението на районните кметове и на гражданите. Така че предложенията за разширяването на зелените зони идват именно от по-голямата част от гражданите\", коментира Фандъкова.По думите й от живеещите идва инициативата.\"Аз обявих още миналата година, ако хората желаят, ще подкрепя - ако не желаят, няма да разглеждаме разширение\", каза още столичният кмет.", "date": "2017.07.24", "title": "Фандъкова: От гражданите зависи разширяването на сините и зелени зони в София"}
{"url": "https://news.bg/int-politics/afganistan-izdirva-otvlecheni-ot-talibanite.html", "text": "Афганистанските власти издирват 30 души, за които се предполага, че са отвлечени от талибаните, предаде АФП. Масовото отвличане е било извършено преди дни край основен път в размирната южна провинция Хелманд. Седем души са били открити убити по-късно. Други 30 са били освободени. Вероятно става въпрос за отмъщение от ислямистите на местни хора, работили за властите, които са съюзници на Запада.Талибаните обаче отричат да са убивали цивилни. Те признават, че са атакували полицаи и техни помощници. ", "date": "2017.07.24", "title": "Афганистан издирва отвлечени от талибаните "}
{"url": "https://news.bg/world/maykal-felps-zagubi-sastezanie-s-byala-akula.html", "text": "Американският плувец Майкъл Фелпс, спортистът с най-много златни олимпийски медали за всички времена, изгуби 100-метрова надпревара с бяла акула, съобщава БиБиСи.Оттеглилият се атлет преплува дължината в открития океан в ЮАР за 38,1 секунди, докато акулата я взе за 36,1 секунди.Състезанието беше излъчвано по Discovery Channel като част от седмица, посветена на акулите.Но Фелпс и акулата действително не плуваха \"рамо до рамо\" - състезанието беше компютърна симулация. Това предизвика някои негативни коментари в социалните медии.28-кратният олимпийски шампион и акулата плуваха разделено, телевизията показа монтаж с Фелпс и компютърна симулация на бяла акула.Някои потребители в социалната мрежа харесаха идеята, но други се оплакаха, че са били \"ограбени\" от симулацията.Самият Фелпс написа в \"Туитър\", че е готов на реванш...но в по-топли води.Докато човек може да развие скорост до 8-10 километра в час без плавници, то бялата акула - най-малко 40 километра в час.", "date": "2017.07.24", "title": "Майкъл Фелпс загуби състезание с бяла акула"}
{"url": "https://news.bg/crime/sadyat-latvietsa-otkradnal-80-000-leva-ot-uchilishte-v-burgas.html", "text": "Окръжната прокуратура във Варна предаде на съд гражданин на Латвия по обвинение за пране на пари, придобити чрез компютърна измама. Към момента 28-годишният Янис Ч. се намира във варненския затвор.Установено е, че латвиецът е извършвал престъплението във Варна, в периода от 30 ноември до 7 декември 2016 година. Той пристигнал на летището в морската столица на 23 ноември миналата година и регистрирал фирмата \"Сиа аболинс\" ЕООД със седалище в кв. \"Чайка\". Адресът бил предоставен на латвиеца от жена на име Вася. След това подсъдимият разкрил няколко банкови сметки, по които двамата му съучастници трябвало да преведат парични суми така, че произходът на средствата да изглежда законен. Латвиецът нарочно сменял хотелите, за да не се налага да бъде регистриран в тях.На 30 ноември чужденецът внесъл 20 лева по открита фирмена сметка на дружеството му във варненски клон на банка. Сключил и договор за on-line банкиране, но фирмата му не развивала никаква дейност. Целта на съществуването ѝ била да се използват фирмените сметки за превод на пари. Така на 7 декември по сметката на \"Сиа аболинс\" ЕООД постъпила сумата от 79 885 лева, преведена от банковата сметка на бургаско училище.Точно по време на превода системата за интернет банкиране на основното училище в Бургас блокирала, като на монитора излязло съобщение \"Профилактика на системата за 2 часа\". Съобщението било фалшиво и направено с цел директорът и счетоводителят на учебното заведение да бъдат възпрепятствани да проверят наличностите по сметката си. И така докато на екрана се виждало въпросното фалшиво съобщение за профилактика, на компютрите били монтиран зловреден софтуер - вирус. Служителите на обслужващата банка също били подведени, че в училището се извършва интернет банкиране. Така по сметката на фирмата на латвиеца постъпила сумата, а като основание за превода било посочено платежно нареждане по фактури. Латвиецът получил и СМС от банката, че по сметката е била преведена съответната сума.Още съшият ден латвиецът изтеглил сумата от 2 000 лева. Той се опитал да изтегли и останалата част от парите, но от банката му обяснили, че е необходима предварителна заявка. Тогава подсъдимият и въпросното лице Вася посетили обменно бюро, където Янис поискал да закупи евро за 70 000 лева чрез интернет банкиране.През това време в бургаското училище провели разговор с обслужващата ги банка и така разбрали, че изписаното на монитора съобщение за профилактика било фалшиво. Служителите на банката установили, че електронният подпис на учебното заведение не е бил използван и че извършената транзакция не е правомерна. От училишето оспорили превода.В опита си да изтеглят парите по възможно най-бързия начин латвиецът и лицето Вася посетили и друг офис на банката. Тогава Янис открил нова фирмена сметка. По инструкция на банката обаче . Полицаите задържали мъжа и срещу него започнало наказателно производство за пране на пари, получени чрез компютърна измама.Предстои делото срещу латвиеца да бъде насрочено за разглеждане в Окръжния съд във Варна. За подобно деяние законът предвижда наказание \"Лишаване от свобода\" за срок от 3 до 12 години и глоба на стойност от 20 000 до 200 000 лева.", "date": "2017.07.24", "title": "Съдят латвиеца, откраднал 80 000 лева от училище в Бургас"}
{"url": "https://news.bg/regions/uchenie-na-vodolazi-ot-suhopatnite-voyski-v-burgas.html", "text": "Водолазите от състава на Сухопътните войски на България ще проведат водолазни тренировки за повишаване на подготовката си за предприемане на действия под вода.От днес, 24 юли, до 4 август 2017 година водолазите ще работят за потвърждаване или придобиване на основните водолазни квалификации. Тренировките ще се проведат във военно формирование 54 950 - Бургас. В тренировките ще участват и военнослужещи от военните формирования в Белене, Стара Загора, Казанлък и Варна.Непосредствен ръководител по подготовката и провеждането на водолазния лагерен сбор е капитан Даниел Маринов, а ръководител на водолазните спускания - старши лейтенант Димитър Маринов от военно формирование 28 880 - Белене.Военнослужещите ще отработват задачи, включващи организация на водолазните спускания в различни условия и правила за изпълнение, практическо спускане и изплуване с въздушно водолазно снаряжение. Водолазите ще работят още за спускане от плаващо средство. Ще се провеждат и подводни инженерни работи. Тренировките включват и начини и способи за търсене на потънали предмети и аварирала техника и изпълнение на упражнения за сигурност под вода.Планирано е съвместно мероприятие на тема \"Провеждане на занятия по разузнаване и обезвреждане на невзривени боеприпаси и взривни работи под вода\".Повишаването на подготовката и квалификациите на водолазите ще завърши с изпити в открито море, които военнослужещите ще преминат пред водолазно-квалификационна комисия от военно формирование 54 950 - Бургас.Провеждането на съвместни занятия и учения е важна част от повишаването на подготовката, усъвършенстването на уменията и обмяната на опит на водолазите от състава на Сухопътните войски.", "date": "2017.07.24", "title": "Учение на водолази от Сухопътните войски в Бургас "}
{"url": "https://news.bg/world/yunker-iska-otvetni-merki-na-es-pri-novi-antiruski-sanktsii-na-sasht.html", "text": "Председателят на Европейската комисия Жан-Клод Юнкер е призовал за спешно обсъждане на ответни мерки на Брюксел в случай, че европейски компании бъдат засегнати от подготвяните от САЩ нови антируски санкции.Това пише вестник \"Файненшъл таймс\", позовавайки се на подготвен документ, който ще бъде обсъден на заседанието на ЕК на 26 юли, информира ТАСС.В документа се отбелязва, че Брюксел \"трябва да бъде готов да действа през следващите дни\", ако САЩ предприемат мерки \"без да отчетат безпокойството на ЕС\".В документа се пояснява още, че трябва да се получи \"публично или писмено уверение\" от американския лидер Доналд Тръмп, че Вашингтон няма да въведе санкции по такъв начин, че да засегнат интересите на ЕС.Други предложени стъпки от Брюксел, става ясно още от документа, са свързани с \"\", както и подготовка за предприемане на \"ответни мерки в рамките на Световната търговска организация\".Според изданието в Брюксел са обезпокоени, че новите санкции на САЩ могат да засегнат европейските енергийни компании, участващи с Русия в съвместни проекти, включително \"Северен поток-2\", както и други енергийни проекти.В документа се казва още, че санкциите могат да окажат негативно въздействие и върху компании, които си сътрудничат с Русия в областта на транспорта, финансите, корабостроенето и миннодобивната промишленост.През уикенда от ЕК призоваха САЩ да координират действията си с Брюксел. ", "date": "2017.07.24", "title": "Юнкер иска ответни мерки на ЕС при нови антируски санкции на САЩ"}
{"url": "https://news.bg/world/broyat-na-zaginalite-v-kamion-v-teksas-dostigna-9-dushi.html", "text": "Броят на загиналите в камион в Тексас достигна 9 души, съобщава ДПА.Припомняме, вчера властите намериха 8 човешки трупа в камион в Сан Антонио, Тексас. Те са жертва на трафик на хора.Федералната прокуратура обеща да установи самоличността на отговорните и да ги изправи пред правосъдието.От полицията в Сан Антонио смятат, че става въпрос за \"престъпление, свързано с трафик на хора\". Камионът с труповете беше открит на паркинг пред магазин на \"Уолмарт\" в югозападната част на града.На място полицията откри 8 мъртви тела, но по-късно в болница почина още един човек. 30 души са хоспитализирани.Температурата в събота вечерта в Сан Антонио, не далеч от границата с Мексико, е била най-малко 37 градуса по Целзий, което е допринесло за задушаването на хората в камиона. Според властите температурата в камиона е била далеч по-висока.Шофьорът на камиона е задържан.Други оцелели може да са избягали преди властите да пристигнат на място.При други три инцидента този месец в района на града федерални агенти откриха в камиони 72 души, 33 души и 16 души от Мексико, Еквадор, Гватемала и Ел Салвадор.", "date": "2017.07.24", "title": "Броят на загиналите в камион в Тексас достигна 9 души"}
{"url": "https://news.bg/politics/borisov-i-stanishev-prodavali-politichesko-doverie-na-ktb-smyata-liderat-na-dsb.html", "text": "\"Кой продаваше политическо доверие на Цветан Василев? Това са правителствата на Борисов и Станишев\", посочи лидерът на ДСБ Атанас Атанасов пред Нова днес. По повод делото за КТБ, Атанасов изтъкна, че страните в един процес се равнопоставени и не трябва прокуратурата да злоупотребява.Според новия председател на ДСБ, поведението на правителството е с цел класическо отклоняване на вниманието на обществото.Атанасов коментира, че Цацаров с желанието си да помогне на своя приятел Борисов го простреля в коляното. Това със суджуците не е единичен случай - най-силното оръжие срещу проблемите е всички изнудвани хора да станат и да си кажат, категоричен е лидерът на ДСБ. По повод данните, че 77 българи са със забрана да влизат в Турция, Атанасов коментира, че многократно се изтъкват тези хора. Веднъж за контрабандата на цигари на Булгартабак, друг път за продажба на оръжия, сега просто се припомнят без конкретика. Това е напомняне - политически шантаж, смята Атанасов.Правителството на Борисов предаде на турската държава техни граждани тръгнали да бягат и заловени в България.Атанасов коментира, че ни предстои бурна политическа есен и че България има нужда от ясно ориентирана алтернатива.", "date": "2017.07.24", "title": "Борисов и Станишев продавали политическо доверие на КТБ, смята лидерът на ДСБ"}
{"url": "https://news.bg/world/natsionalna-zabrana-za-pushene-na-obshtestveni-mesta-vleze-v-sila-vav-filipinite.html", "text": "Национална забрана за пушене на обществени места влезе в сила във Филипините. Правителството призова обществото да сътрудничи за прилагането на рестрикцията, която има за цел защита на общественото здраве, информира ДПА.Прилагането на забраната е реализиране на \"мечтата\" на Родриго Дутерте за \"бъдеще без цигари\", каза говорителят на държавния глава Ернесто Абела.\"\", добави Абела.Забраната, одобрена от Дутерте през май, се отнася за всички обществени места в страната, включително детски площадки, спортни обекти, пешеходните пътеки, училищата, работните места, държавните учреждения, ресторантите и други бизнеси. Също обхваща асансьорите, самолетите, корабите, автобусите, такситата, влаковете, триколките и други превозни средства.Създават се специализирани зони за пушене, но те се откриват при стриктни критерии.Зоните за пушене не могат да бъдат разполагани на 10 метра от входове, изходи и други места, където минават хора или се събират.Дутерте преди е бил страстен пушач, но заради здравословни проблеми спира цигарите преди десетилетия. Той наложи подобна забрана в град Давао, където беше кмет в продължение на няколко десетилетия.Глобата при нарушаване на закона е 200 долара.", "date": "2017.07.24", "title": "Национална забрана за пушене на обществени места влезе в сила във Филипините"}
{"url": "https://news.bg/society/v-samokov-gotvyat-protest-zaradi-dupki-po-patishtata.html", "text": "В Самоков готвят протест заради дупки по пътищата. Недоволни шофьори искат основен ремонт и разширяване на трасетата, свързващи града с магистралите Тракия и Струма, съобщава БТВ.Те считат, че в района стават десетки катастрофи не заради шофиране с висока скорост, а заради свлачищата и дупките по пътищата.Недоволните смятат да затворят пътя между Дупница и Самоков в неделя, тъй като не могат да чакат някой да закърпи пътя догодина.", "date": "2017.07.24", "title": "В Самоков готвят протест заради дупки по пътищата"}
{"url": "https://news.bg/entertainment/gladna-lisitsa-v-neposredstvena-blizost-do-horata.html", "text": "Читатели на News.bg споделиха любителско видео, на което е заснета червена лисица.Видеото е направено на 19 юли, четвъртък, в района на прохода \"Предел\".На видеото се вижда как дивото животно е в непосредствена близост до хората.Въпреки че подхожда предпазливо, лисицата не се плаши от хората. Напротив - наслаждава се на храната директно от човешките ръце.Припомняме, само преди дни друго любителско видео показа как лисици се разхождат в столичния квартал \"Овча Купел\". Животните били забелязани на метри от бул. \"Монтевидео\".", "date": "2017.07.24", "title": "Гладна лисица в непосредствена близост до хората"}
{"url": "https://news.bg/economics/chetiri-kompanii-proyavyavat-interes-kam-tb-viktoriya-ead.html", "text": "Приключи процедурата по подаване на писма за интерес за придобиване на ТБ \"Виктория\".Срокът за подаване на писма за интерес във връзка с продажбата на 100% от капитала на ТБ \"Виктория\" ЕАД и цялостната експозиция на едноличния собственик на капитала към банката приключи на 21 юли 2017 г. в 14:00 ч. местно време (13:00 ч. централноевропейско време).Заявилите интерес кандидати са общо четири - Инвестбанк АД; Българо-Американска Кредитна Банка АД; Kerbler Holding GmbH, Imfarr Beteiligungs GmbH, Green Finance GmbH - група инвеститори, действащи съгласувано и Вабо Интернал АД.Предстои анализ и оценка на профила на кандидатите, предоставените от тях писма за интерес, вкл. съпътстваща информация, както и консултация с надзорния орган - Българска народна банка.", "date": "2017.07.24", "title": "Четири компании проявяват интерес към ТБ \"Виктория\" ЕАД"}
{"url": "https://news.bg/world/mladenov-erusalim-e-sveshten-grad.html", "text": "Изразявайки дълбока загриженост във връзка с нарастването на напрежението и насилието около свещения Стар град в Ерусалим, изказа пратеникът на ООН за мир в Близкия изток Николай Младенов. Той призова за премахване на ескалацията на ситуацията.\"Призовавам всички заинтересовани страни да овладеят ескалацията на ситуацията и умерените гласове да се противопоставят на онези, които се опитват да разпалят напрежението\", заяви Николай Младенов, специален координатор на ООН за близкоизточния мирен процес.Той приветства ангажимента на израелския премиер Бенямин Нетаняху да поддържа и уважава статуквото в светите места на града и категоричното осъждане на насилието от палестинския президент Махмуд Абас, по-специално убийството на двама израелски полицаи на 14 юли.\"Надявам се, че тези декларации ще допринесат за разрешаването на опасенията на всички партии и ще сложат край на провокативната реторика, която добави към ескалацията през изминалата седмица\", каза Младенов, отбелязвайки значението на специалната роля на Йордания и Историческата роля на крал Абдула II, като пазител на мюсюлманските и християнските свети места в Ерусалим.\"От изключително значение е да се запази статуквото в Ерусалим, подчерта Николай Младенов.Кризата, започнала след новите израелски мерки за сигурност на Площада на джамиите в Източен Ерусалим трябва да бъде уредена до петък. В противен случай тя може да се разрасне, предупреди специалният пратеник на ООН за Близкия изток Николай Младенов.Той информира за ситуацията Съвета за сигурност на ООН. \"Опасностите ще нараснат, ако преминем още един цикъл на петъчни молитви, без да има решение на кризата\", добави специалният пратеник.Египет, Франция и Швеция поискаха свикването на заседание на Съвета за сигурност.Младенов обясни, че е приканил страните в Съвета за сигурност да използват влиянието си върху Израел и палестинците, за да ги убедят да намалят напрежението и да запазят достъпа на вярващите до свещеното място.", "date": "2017.07.24", "title": "Младенов: Ерусалим е свещен град"}
{"url": "https://news.bg/economics/letishte-sofiya-na-parvo-myasto-po-razvitie-v-evropa.html", "text": "Летището в столицата зае първо място на престижните годишни награди \"ЕURO ANNIES\". Наградата е за най-бързо нарастващ трафик в категорията от 3 до 5 милиона пътници.Хората, които са пътували през 2016 г. са с 22% повече от тази през 2015 г. Летището беше отличено от световно известното онлайн издание за авиационни новини и анализи \"anna.aero\". Софийското летище изпревари миналогодишния първенец - полското летище в Краков.Призът се дава за осма година поред от авторитетното международно онлайн издание \"аnna.aero\". Награди се присъждат в общо 10 категории след анализ на резултатите на повече от 350 летища в цяла Европа.", "date": "2017.07.24", "title": "Летище София на първо място по развитие в Европа"}
{"url": "https://news.bg/regions/avariral-tir-v-tunel-vitinya.html", "text": "Тежкотоварен автомобил е аварирал на АМ \"Хемус\", в тунел \"Витиня\".Заради произшествието движението по пътя I-1 София - Ботевград е ограничено. Преминаването се осъществява в едната пътна лента.В района на авариралия ТИР са пристигнали служители на \"Пътна полиция\", които регулират преминаването.Агенция \"Пътна инфраструктура\" призовава водачите да шофират с повишено внимание и съобразена скорост, както и да спазват указанията на пътните полицаи.", "date": "2017.07.24", "title": "Аварирал ТИР в тунел \"Витиня\""}
{"url": "https://news.bg/health/razshiryavat-oblastnata-bolnitsa-vav-veliko-tarnovo.html", "text": "Започва проектът за разширяването на областната болница във Велико Търново.Във областния град ще бъде изграден нов корпус на областната болница, който ще приеме седемте отделения, които към момента се намират и работят в болничната база в стария град.Свързването на двете болнични бази ще да доведе до икономии от транспорт и издръжка. Очаква се на година да бъдат спестявани по повече от 500 000 лева, съобщи БНР.Според обявената обшествена поръчка новият корпус на болницата ще струва на обшината близо 4 милиона лева. Точната сума по прогноза е 3 млн. и 750 хил. лв. без ДДС.Проектът по разширяването на областното здравно заведение се финансира с парите, които болницата във Велико Търново получи от продажбата на недостроения хирургически блок в двора на болницата. Припомняме, блокът беше закупен от болницата за сума от над 5 млн. лв. от търговка верига за хепрмаркети.", "date": "2017.07.24", "title": "Разширяват областната болница във Велико Търново"}
{"url": "https://news.bg/regions/kucheta-uchastvat-vav-fotoizlozhba-v-tsentara-na-stolitsata.html", "text": "28 от кучетата, стопанисвани от Общинско предприятие \"Екоравновесие\" са участници във фотоизложба под надслов \"Безмълвните затворници\".Изложбата се открива утре в 10 часа в градинката \"Кристал\" и продължава до 5 август.Целта на изложбата е да покаже по особено въздействащ начин кучетата от Общинския приют в с. Горни Богров, като освен визуално, те са представени и чрез индивидуалните им житейски истории. Освен възможността за осиновяване на животните от приюта, събитието цели да популяризира и значението на кастрацията на домашните животни, като елемент от социално отговорното поведение на стопаните им.", "date": "2017.07.24", "title": "Кучета участват във фотоизложба в центъра на столицата"}
