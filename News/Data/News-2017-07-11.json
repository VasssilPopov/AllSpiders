{"url": "https://news.bg/int-politics/sasht-odobryavat-sdelka-za-4-mlrd-dolara-s-rumaniya.html", "text": "Оръжейна сделка на стойност около 4 млрд. долара с Румъния са готови да одобрят от САЩ. Това са съобщили от Държавния департамент, цитирани от АФП.Сделката включва ПВО системи \"Пейтриът\" и оборудване за тях. Конгресът едва ли ще има възражения, въпреки че има право на тях в рамките на 30 дни. Румъния обаче е член на НАТО и вероятно такива няма да има. Очаква се гневна реакция от страна на Русия.  ", "date": "2017.07.11", "title": "САЩ одобряват сделка за 4 млрд. долара с Румъния "}
{"url": "https://news.bg/int-economics/aviatsiyata-i-turizmat-v-evropa-gubyat-miliardi-evro-ako-es-i-london-ne-se-dogovoryat-do-1-g.html", "text": "Aвиoиндycтpиятa и тypизмът в Eвpoпa щe зaгyбят милиapди eвpo пpиxoди, a милиoни paбoтни мecтa щe бъдaт зacтpaшeни, aĸo Beлиĸoбpитaния и Eвpoпeйcĸият cъюз (EC) нe дoгoвopят oтнoшeниятa cи в тaзи пocoĸa в cлeдвaщaтa 1 гoдинa.Oĸoлo тaзи тeзa ce oбeдиниxa yчacтницитe в диcĸycия нa тeмa \"Eфeĸтът нa Бpeĸзит въpxy aвиaциятa\", пpoвeлa ce в Eвpoпeйcĸия пapлaмeнт, съобщава Money.bg.\"\", cмятa глaвният изпълнитeлeн диpeĸтop нa лoндoнcĸoтo лeтищe \"Xийтpoy\" Джoн Xoлaнд.Πo нeгoвитe дyми eдинният aвиaциoнeн пaзap нa EC e cpeд нaй-гoлeмитe пocтижeния зa oбщнocттa. Cпopeд Xoлaнд, aĸo Лoндoн и Бpюĸceл нe пocтигнaт ĸoнceнcyc зa дoгoвapянe нa ycлoвиятa зa фyнĸциoниpaнe нa ĸoмпaниитe oт aвиoиндycтpиятa cлeд Бpeĸзит, тoвa щe дoвeдe дo иcтинcĸa \"ĸaтacтpoфa\".\"\", пocoчи тoй. Cпopeд Xoлaнд пpиopитeт нoмep 1 e пaзapът дa ocтaнe ĸoлĸoтo ce мoжe пo-oтвopeн cлeд излизaнeтo нa Oбeдинeнoтo ĸpaлcтвo oт EC.Шeфът нa лeтищeтo в Дъблин Keвин Toлaнд cпoдeли cъщoтo мнeниe, ĸaтo пocoчи, чe двeтe пpeгoвapящи cтpaни тpябвa дa ocтaнaт \"дocтaтъчнo aĸтивнo cвъpзaни\" и дa гapaнтиpaт yчacтиeтo нa Oбeдинeнoтo ĸpaлcтвo в eдинния aвиaциoнeн пaзap и в Eвpoпeйcĸaтa aгeнция зa aвиaциoннa бeзoпacнocт (ЕАЅА).\"\", ĸaзa тoй. Toлaнд cпoдeли cвoитe oпaceния, чe бeз cпopaзyмeниe мeждy Бpюĸceл и Лoндoн, Peпyблиĸa Иpлaндия мoжe дa ocтaнe oтĸъcнaтa, тъй ĸaтo близo 40 нa cтo oт тpaфиĸa ĸъм нeя идвa имeннo oт Beлиĸoбpитaния.\"Moят cъвeт e дa зaпaзим тoвa, ĸoeтo изгpaдиxмe дoceгa, дa избeгнeм дpacтичния eфeĸт нa \"Бpeĸзит\". Baжнoтo e дa дeйcтвaмe пo-paнo зa дoгoвapянeтo нa нoви пpaвилa, зaщoтo лeтищaтa и aвиoĸoмпaниитe щe имaт нyждa oт вpeмe, зa дa ги въвeдaт\", зaяви oт cвoя cтpaнa Ayгocтин дe Poмeни, изпълнитeлeн диpeĸтop зa гpyпaтa Раrіѕ Аеrороrt, пpeдcтaвлявaщa вcичĸи мeждyнapoдни лeтищa в Πapиж.\"Eвpoпa мoжe дa изгyби 21 милиapдa eвpo caмo oт тypиcтичecĸи paзxoди пpи твъpд \"Бpeĸзит\", a 1,8 милиoнa paбoтни мecтa ca зaплaшeни\", изчиcли Paлф Πacтлaйтнъp oт вoдeщия eвpoпeйcĸи тypoпepaтop ТUІ. Cпopeд нeгo нeгaтивният eфeĸт зa индycтpиятa щe e ocoбeнo гoлям в пeттe нaй-пoпyляpни дecтинaции зa бpитaнcĸитe тypиcти - Иcпaния, Πopтyгaлия, Фpaнция, Гъpция и Итaлия.Πo дyмитe нa глaвния изпълнитeлeн диpeĸтop нa eднa oт нaй-гoлeмитe ĸopпopaции в aвиoиндycтpиятa Іntеrnаtіоnаl Аіrlіnеѕ Grоuр (ІАG) Уили Уaлш излизaнeтo нa Beлиĸoбpитaния oт EC мoжe дa ĸocтвa 1% oт бpyтния вътpeшeн пpoдyĸт (БBΠ) нa oбщнocттa.Πpoгнoзaтa нa шeфa нa бюджeтнaтa ĸoмпaния Rуаnаіr Maйĸъл O'Лиъpи e дopи пo-дpaмaтичнa.\"\", ĸoмeнтиpa oт cвoя cтpaнa тoй.\"Aĸo \"Бpeĸзит\" ce cлyчи пpи тaĸивa ycлoвия, нямa дa пътyвaмe дo Beлиĸoбpитaния. Aвиaциятa нямa дa чaĸa дo мapт 2018 гoдинa. B cлyчaй, чe нямa дoгoвop дo тoгaвa, щe имa oтмeнeни пътyвaния, a тoвa oзнaчaвa cepиoзни зaгyби зa тypиcтичecĸия ceĸтop\", пocoчи тoй.", "date": "2017.07.11", "title": "Авиацията и туризмът в Европа губят милиарди евро, ако ЕС и Лондон не се договорят до 1 г. "}
{"url": "https://news.bg/int-politics/sauditska-arabiya-razreshi-fizicheskoto-za-momicheta.html", "text": "Училищата в Саудитска Арабия вече ще допускат и момичета в часовете по физическо възпитание. Това ще бъде възможно от следващата учебна година. Това съобщиха от министерството на образованието в Кралството, предаде \"Ройтерс\".В момента в държавните училища на момичетата това не е позволено, тъй като според консервативните кръгове в страната противоречи на строгите ислямски норми. Възможно е само в частни училища. Както е известно, правата на жените в Рияд все още са силно ограничени и те не засягат само облеклото им на публични места. Те трябва да имат мъж-настойник през целия си живот, забранено им е и да шофират.Въпреки това в последните години се провеждат реформи, които да разширят правата им, като например даването на повече възможности за работа. ", "date": "2017.07.11", "title": "Саудитска Арабия разреши физическото за момичета "}
{"url": "https://news.bg/health/uchitelskite-sindikati-plashat-zdravniya-ministar-s-natsionalen-protest.html", "text": "Синдикат \"Образование\" към КТ \"Подкрепа\" заплашва с национален протест здравния министър при отказ да ускори процедурата и в рамките на седмица да публикува проект за промяна \"скандалната\" Наредба №4 за определяне на заболяванията, които застрашават живота на децата и учениците.Според синдикатите наредбата вече осем месеца не е променена и дори няма предложен проект за промяната ѝ.Синдикатите припомнят, че в края на миналата година в работната група, във формат представители на МОН, МЗ и социалните партньори, се е стигнало до консенсус за промяната на чл. 5 от Наредба №4, която накърнявала авторитета на българския учител.Синдикат \"Образование\" посочва и че засега задържат желанието за искане на оставки и иницииране на протести на учителски синдикални организации от много български градове, за да не нарушава сътрудничеството и партнирането с Министерство на здравеопазването.\"Българските учители не знаят каква е причината за осем месеца колебание на Министерство на здравеопазването. Става въпрос за промяна на две изречения в наредбата, които биха внесли спокойствие в системата\", сочат синдикатите.В заключение Синдикат \"Образование\" уверява, че ако министерството не инициира желаните промени в рамките на месец, през месец септември ще последва протест на близо 92 хиляди учители и директори в цялата страна.", "date": "2017.07.11", "title": "Учителските синдикати плашат здравния министър с национален протест"}
{"url": "https://news.bg/weather/pochti-tsyalata-strana-v-zhalto-zaradi-zhegi-3.html", "text": "Жълт код е обявен в почти цялата страна заради очаквани високи температури, съобщиха от НИМХ на БАН. Това не е в сила само за областите Бургас, Варна и Добрич. Ще бъде горещо, с максимални температури между 34 и 38 градуса.Около и след обяд ще се развива купеста и купесто-дъждовна облачност. На отделни места ще превали краткотраен дъжд, възможно е и да прегърми. В Западна България ще духа слаб северозападен вятър, а в Източна - все още югоизточен. Горещо бе и днес. ", "date": "2017.07.11", "title": "Почти цялата страна в жълто заради жеги "}
{"url": "https://news.bg/tourism/nashi-turisti-izmameni-s-pochivki-v-gartsiya.html", "text": "Продължава сагата с измамените с почивки в Гърция българи. Министерството на туризма съвместно с Комисията за защита на потребителите следят казуса с туроператора \"Мадес груп\". При нужда туристите, подали сигнал, че още не са получили парите си за неосъществени почивки в Гърция, резервирани при туроператора \"Мадес груп\", ще бъдат защитени с всички възможни механизми на съществуващото българско законодателство, увери министърът на туризма Николина Ангелкова.Това съобщиха от пресцентъра на Министерството на туризма. В четвъртък Министерството е изпратило официално писмо до Комисията за защита на потребителите (КЗП) с молба да бъде извършена проверка на туроператора заради постъпили във ведомството писма от две туристки, че заради дублиране на резервации им е отказано настаняване в хотел \"Villa Natassa Hotel 2*\", остров Тасос в Гърция, а средствата за неосъществената почивка не са им върнати.В петък представители на КЗП са били на проверка в офиса на туроператора на обявения в регистрите адрес, но не са открили никого. С писмо КЗП кани търговеца да се яви, за да му бъдат предявени жалбите на туристите и да им се окаже съдействие за решаване на казуса. На проверката е присъствал и експерт от Министерството на туризма.В телефонен разговор със служител на туроператора бе казано, че средствата за почивката на туристите ще бъдат възстановени. От \"Мадес груп\" тогава обясниха, че дублирането на резервации се е получило, защото в Гърция те работят с местен туроператор и не е по тяхна вина. От фирмата твърдят, че са предложили на туристите настаняване в по-висококатегориен хотел, но част от тях първоначално отказали.С промени в законодателството в бъдеще и Министерството на туризма, и туристическият бранш обмислят да се гарантира още по-пълна защита на потребителите. По тази причина се подготвят текстове за изменение и допълнение на Закона за туризма, които се очаква за влязат в парламента през есента. Според тях туроператорската застраховка, гаранционен фонд или банкова гаранция ще гарантират пълното обезщетение на туристите при текущи проблеми или дори при фалит на туроператор.", "date": "2017.07.11", "title": "Наши туристи измамени с почивки в Гърция "}
{"url": "https://news.bg/economics/industrialtsite-se-radvat-che-kabinetat-se-bori-s-lipsata-na-kadri.html", "text": "АИКБ приветства реалните стъпки на правителството за решаването на острия проблем с липсата на кадри за бизнеса. Това стана ясно по време на заседание на Националния икономически съвет, който обсъди проблемите на трудовата миграция и вноса на квалифицирани и дефицитни специалисти от трети страни у нас.От началото на 2017 година до 7 юли са издадени 395 разрешения на чужденци за постоянна работа у нас. Чужденците са на граждани от 39 държави. 105 от разрешенията са за внос на високо квалифицирани специалисти, които ще получат \"Синя карта\" и които няма да полагат пазарен тест, за да доказват уменията си.До 7 юли министерството е получило и 503 декларации от работодатели за внос на сезонни работници. Най-много декларации са подадени за сезонни работници от Украйна - 2534 души. Декларациите от Турция са 68, от Молдова - 57, от Русия - 52 и други. За 90 дни общият брой на декларациите е 2 725.На срещата Петков съобщи, че Министерският съвет е приел типови двустранни спогодби за трудовата миграция и трудовата мобилност за регулиране на обмена на кадри с три страни - Украйна, Молдова и Армения.На срещата председателят на АИКБ Васил Велев информира, че партньорите на АИКБ в Украйна и Армения вече са определели организации от тяхна страна, които да извършват подбор на кадри за работа в България.Велев се възползва и да благодари на вицепремиера Валери Симеонов, министрите Емил Караниколов и Бисер Петков. Според него най-накрая правителството прави реални стъпки за решаването на проблем №1 за бизнеса, а именно - липсата на кадри.Велев коментира още, че проблемът у нас не е безработицата, а че няма кой да работи. Разходите за чуждия работник са по-високи от тези за българския, защото те включват транспорт, държавни такси и квартира и никой няма да внася от вън, ако може да намери в България.Председателят на АИКБ очерта три пътя за решаването на проблема с липсата на кадри у нас - промяна в системата на образованието, премахването на административните прегради на пазара на труда и миграцията и високо специализирани кадри да получават разрешение за работа без \"пазарен тест\".На срещата бяха и другите предложения на Асоциацията - да се разшири списъка на дейности, които подлежат на сезонна заетост до 90 дни, като в него се включи и строителния бранш, както и да не се бавят процедурите по издаването на разрешителни за сезонна работа, за да не остава реколтата на полето.", "date": "2017.07.11", "title": "Индустриалците се радват, че кабинетът се бори с липсата на кадри "}
{"url": "https://news.bg/int-politics/sauditska-arabiya-podkrepyala-teroristichni-grupirovki-v-jemen-razkrivat-dokumenti.html", "text": "Връзки между престолонаследниците на Саудитска Арабия и Обединените арабски емирства с терористични групировки. В това уличават катарски дипломати в документи, изтекли в пресата, предаде The New Arab. Те са били публикувани още през април в египетско издание, което по-късно е било забранено от властите в Кайро. В тях става въпрос за контакти между катарския посланик в САЩ и представители на американското финансово министерство. Изданието подчертава, че не може да докаже за момента автентичността на документите. Припомняме, че Катар пък от своя страна бе уличен от 4 арабски държави в подкрепа на тероризма и намеса във вътрешните работи на страните в региона. Това са Саудитска Арабия, ОАЕ, Бахрейн и Египет.Емиратството бе подложено на натиск от тях. ", "date": "2017.07.11", "title": "Саудитска Арабия подкрепяла терористични групировки в Йемен, разкриват документи "}
{"url": "https://news.bg/world/merkel-prizova-za-podnovyavane-na-targovskite-pregovori-mezhdu-es-i-sasht.html", "text": "Германският канцлер Ангела Меркел призова за подновяване на търговските преговори между САЩ и ЕС, информира ДПА.\"\", каза канцлерът пред 1 500 бизнес лидери на форум в град Мюнхен.\"Новата администрация е готова за такива преговори\", добави тя.Силно подкрепяна от германския бизнес, Меркел е един от ключовите инициатори на започналите със САЩ при Барак Обама преговори за Трансатлантическо партньорство за търговия и инвестиции (ТПТИ), което беше атакувано от Доналд Тръмп по време на президентската компания, защото щяло да доведе до затваряне на работни места в САЩ.Меркел потвърди ангажимента си за свободна търговия.\"\", поясни тя.Глобализацията е факт \"дали искаме, или не искаме\", каза германският лидер на форума, организиран от Баварската индустриална асоциация.", "date": "2017.07.11", "title": "Меркел призова за подновяване на търговските преговори между ЕС и САЩ"}
{"url": "https://news.bg/int-politics/balgariya-podkrepya-evrointegratsiyata-na-cherna-gora-uveri-radev.html", "text": "Сътрудничеството, приоритетите на европредседателството ни и подкрепата ни за евроинтеграцията на Черна гора. Това бяха основните теми, които обсъдиха президентът Румен Радев и държавният глава на Черна гора Филип Вуянович. Това заяви президентът ми в Цетине на съвместна пресконференция с Вуянович.Това съобщиха от пресцентъра на президентството. България е готова да продължи да подпомага процеса на европейска интеграция на Черна гора, включително и с експертиза на наши специалисти, подчерта Румен Радев.Президентът е на двудневно посещение в страната в навечерието на Деня на държавността на Черна гора - 13 юли, по покана на президента Филип Вуянович.Радев оцени високо отговорната позиция и последователните усилия на Черна гора в утвърждаването ѝ като положителен пример за държавите от региона. Президентът припомни, че постигането на пълноправно членство в ЕС зависи \"изцяло от индивидуалните постижения при изпълнението на установените критерии\" и открои Черна гора като най-напредналата държава в този процес.Двамата президенти обсъдиха перспективите за задълбочаване на сътрудничеството между България и Черна гора в сферите на икономиката, инфраструктурата и сигурността, както и по отношение на приоритетните политики за региона. Двамата бяха единодушни, че развитието на регионалната инфраструктура е от ключово значение и за двете държави., заяви Румен Радев.Българският президент поздрави Филип Вуян каза държавният глава и изрази готовността на страната ни да подпомогне процеса на обучение и реформа на Черногорските въоръжени сили.Вуянович изрази благодарност към България за дългогодишната подкрепа за европейската и евроатлантическата интеграция на Черна гора. \", заяви черногорският президент.По-рано днес в Подгорица Румен Радев проведе срещи с министър-председателя на Черна гора Душко Маркович и с председателя на Скупщината в Подгорица Иван Брайович. Те подчертаха пред българския държавен глава готовността на Черна гора да отвори всички преговорни глави в рамките на Българското председателство на Съвета на ЕС.По време на срещите си в Подгорица Румен Радев призова за задълбочаване на връзките в областта на науката и образованието и за активизиране на академичния обмен между България и Черна гора. Обсъдено беше и свикването на нова среща на смесената икономическа комисия, както и засилване на сътрудничеството между стопанските камари в двете държави за насърчаване на икономическия обмен и взаимните инвестиции.", "date": "2017.07.11", "title": "България подкрепя евроинтеграцията на Черна гора, увери Радев"}
{"url": "https://news.bg/crime/sarbin-s-prisada-ot-11-mesetsa-za-trafik-na-migranti.html", "text": "Сръбски гражданин бе осъден у нас на единадесет месеца затвор с изпитателен тригодишен срок за трафик на мигранти.Съдът одобри споразумение, сключено между Районна прокуратура - Кюстендил и защитата на сръбския гражданин Р. Кадриу, обвинен в незаконно превеждане на мигранти през границата на страната - престъпление по чл. 280, ал. 2, т. 1, т. 3 и т. 4, вр. ал. 1, вр. чл. 18, ал. 1, вр. чл. 26, ал. 1 от НК.Това съобщиха от съда. На 11.06.2017 г., подсъдимият Кадриу, без разрешение на надлежните органи на властта, превел през ГКПП-Капитан Андреево пет афганистански граждани, като двама от тях ненавършили шестнадесетгодишна възраст.За целта бил използвал товарен автомобил марка MAN. Няколко часа по-късно той направил опит да преведе чужденците и през ГКПП-Гюешево, спрян от граничните власти.Определението на съда има характер на влязла в сила присъда. ", "date": "2017.07.11", "title": "Сърбин с присъда от 11 месеца за трафик на мигранти "}
{"url": "https://news.bg/crime/nadstroyavaneto-na-hotel-marinela-e-nezakonno-obyavi-sadat.html", "text": "Съдът обяви за незаконо надстрояването на хотел \"Маринела\" в София. Във връзка с производство образувано по протест на Софийска градска прокуратура (СГП), Административният съд на София-град (АССГ) обяви за нищожно издаденото от главния архитект на район СО \"Лозенец\" разрешение.То е за строеж за частично надстрояване на конгресния център на хотела.Това обявиха от съда. От решението на съда става ясно, че архитектът на район \"Лозенец\" не е имал правомощията да издаде атакуваното разрешение и да одобри строителните книжа на строеж от втора категория, какъвто обект се явява хотел \"Маринела\".От представените от фирмата на Маринела Арабаджиева \"ВГ\" АД документи пред главния архитект на район \"Лозенец\", \"Маринела\" е представена като сграда от четвърта категория.  Факт, който не отговаря на истината, тъй като на базата на тези документи част от сградата бива отделена и е представена не като цял хотелски комплекс, а като надстрояване на едноетажна нежилищна сграда - казино.По този начин се разглежда само част от \"Маринела\", така че да отговаря на изискванията, които са компетентност на един районен архитект. В действителност според съда става въпрос за една сграда и по този начин хотелския комплекс попада под втора категория и не е от правомощията на архитекта на район Лозенец да издаде разрешително за строеж.Упражнявайки своите правомощия по реда на надзора за законност върху издаваните от общинската администрация индивидуални административни актове прокуратурата незабавно е реагирала, след като е била сезирана и е действала в защита на обществения интерес, правата на гражданите и еднаквото прилагане на закона спрямо всички. По този начин се достига и до решението на АССГ.Припомняме, че от РДНСК отмениха през ноември разрешението поради същите съображения. ", "date": "2017.07.11", "title": "Надстрояването на хотел \"Маринела\" е незаконно, обяви съдът "}
{"url": "https://news.bg/disasters/35-zhertvi-na-morbili-v-evropa-alarmira-szo.html", "text": "Най-малко 35 са жертвите на морбили в Европа. Това оповести Световната здравна организация. Данните са за миналата година. Почти всички смъртни случаи са в Румъния. Около 3000 са заболелите в Италия. От там констатираха, че въпреки наличните мерки, това остава сред най-честите причини за детска смъртност в световен план и Европа не е защитена. Това заяви регионалният директор на организацията за Европа д-р Сузана Джакаб. Препоръчват се по-добър граничен контрол в засегнатите държави, както и имунизация. Още преди 3 месеца Организацията предупреди за бум на заболяването. Основните огнища са в Румъния и Италия. Припомняме, че през последните месеци дестки случаи бяха регистрирани в редица градове и у нас, като здравните власти твърдят, че заразата е дошла от Румъния.  ", "date": "2017.07.11", "title": "35 жертви на морбили в Европа, алармира СЗО"}
{"url": "https://news.bg/int-politics/ungariya-s-poredna-ataka-sreshtu-soros.html", "text": "На поредна атака бе подложен в Унгария американският милиардер Джордж Сорос, предадоха световните информационни агенции. Плакати с предупреждения срещу него се появиха в страната. \"Да не оставяме Сорос да се смее последен\" и \"99 процента от унгарците са против нелегалната миграция\"., гласят надписите върху тях.Върху някои от тях пък са се появили надраскани обиди срещу евреите. Припомняме, че 86-годишният унгарски евреин Сорос емигрира в САЩ през Втората световна война. Адвокатът му коментира, че случващото се връща към най-тъмните страници от историята на Европа. Еврейски организации пък протестираха срещу антисемитския характер на кампанията. На това премиерът Виктор Орбан отвърна, че негов дълг е да защити унгарците, сред които и 100 000-та еврейска общност, от бежанската криза. Известно е, че Будапеща обвинява милиардера за мигрантската криза. Заради това правителството приложи мерки срещу НПО-та и университета му в страната. Израел също осъди дейността на Сорос, малко преди визитата на израелския премиер Бенямин Нетаняху в Унгария. ", "date": "2017.07.11", "title": "Унгария с поредна атака срещу Сорос "}
{"url": "https://news.bg/int-politics/okolo-100-000-migranti-varnati-v-stranite-im-za-minalata-godina.html", "text": "Около 100 000 мигранти са били върнати в страните им за миналата година. Това оповести Агенцията по миграция към ООН, с чията помощ е било направено това. Данните показват увеличение с 41% в сравнение с 2015 г., когато 69 540 мигранти са получили подкрепа за връщане и реинтеграция.Хората, подпомагани през 2016 г. от 110 държави, са били върнати в 161 страни и територии.Според данните, 1/3 от бежанците са били жени, а 1/4 - деца. Непридружените деца са 1253, 995 са мигранти със здравословни проблеми, а 895 са били определени като жертви на трафик.Европейското икономическо пространство (и Швейцария) е регионът, от който се връщат повечето мигранти (83%). Югоизточна Европа, Източна Европа и Централна Азия остават регионите, където се връщат повечето имигранти. Същите са данните и за 2015 година. Германия е приемащата страна, от която са се върнали най-много мигранти, подкрепяни от Международната организация по миграция. Тя е следвана от Гърция и Австрия. Албания остава страната, в която се връщат най-голям дял от мигрантите, следвана от Ирак и Афганистан.", "date": "2017.07.11", "title": "Около 100 000 мигранти върнати в страните им за миналата година "}
{"url": "https://news.bg/int-politics/lavrov-i-mogerini-obsadiha-siriya-libiya-i-krizata-s-katar.html", "text": "Ситуацията в Сирия, Либия и кризата с Катар обсъдиха руският външен министър Сергей Лавров и шефът на външната политика на ЕС Федерика Могерини. Те проведоха среща в Брюксел, след която дадоха съвместен брифинг. Могерини призна, че различията между тях по ключови въпроси остават, но приветства конструктивния тон на разговора. Приветствано бе спирането на огъня в западната част на Сирия като първа стъпка към решаването на кризата. Също така не са били пропуснати Близкоизточният мирен процес, както и ядрената сделка с Иран. Предизвикателствата на Северна Корея и ситуацията в Украйна са други теми, които двамата са обсъдили. Могерини е изразила притеснение за спазването на човешките права в Русия. От своя страна, Лавров се е обявил за засилването на сътрудничеството между Русия и ЕС. ", "date": "2017.07.11", "title": "Лавров и Могерини обсъдиха Сирия, Либия и кризата с Катар "}
{"url": "https://news.bg/world/advokatat-sreshtnal-se-s-donald-tramp-mladshi-potvardi-che-nyama-kontakti-s-kremal.html", "text": "Руският адвокат, който се е срещнал със сина на американския президент по време на предизборната кампания през миналата година, заяви в интервю за NBC, че не е имал връзки с Кремъл.Наталия Веселницкая разкри, че се е срещнала с Доналд Тръмп-младши, за да обсъдят санкциите срещу Русия.Тя потвърди също, че не е предала информация за кампанията на Хилари Клинтън.\"\", каза тя пред телевизията.Коментарът й изглежда противоречи с позицията на Тръмп-младши от неделя, в която заявява, че целта на срещата е била да обсъдят информация за Клинтън, която адвокатът предлагал.Запитана как Тръмп-младши се е създал впечатлението, че имаш информация за Демократичческият национален комитет, тя отговори: \"\".Вчера \"Ню Йорк таймс\" писа, че синът на президента е бил уведомен с имейл преди срещата, че адвокатът е част от усилията на руското правителство да помогне на Доналд Тръмп.Но рускинята категорично отрече да има връзки с руското правителство. Вчера Кремъл обяви, че не познават адвоката.", "date": "2017.07.11", "title": "Адвокатът, срещнал се с Доналд Тръмп-младши, потвърди, че няма контакти с Кремъл"}
{"url": "https://news.bg/regions/yahteno-pristanishte-podvoden-restorant-i-izkustven-ostrov-v-sv-sv-konstantin-i-elena.html", "text": "Комисията по \"Архитектура, строителство, организация и развитие на територията на общината и населените места\" към Общинският съвет във Варна одобри окончателния проект за Подробен устройствен план на курортния комплекс \"Св. Св. Константин и Елена\".Планът обхваща територията между комплекса \"Слънчев ден\", Черно море, резиденцията \"Евксиноград\" и пътя Варна - \"Златни пясъци\".По думите на главния архитект на Варна Виктор Бузев проектът е \"пестелив по отношение на параметрите на застрояване\". Предвидено е плътността на застрояване да е до 30%, а коефициентът на интензивност - 1,5 пункта. Новите сгради ще са с височина до 15 метра.В останалите 70% от курорта максимално допустимите височини ще бъдат 10 и 7,5 метра, а плътността на застрояване съответно 30% и 20%. На местата с висока растителност няма да има застрояване. Ще се запазят и териториите с ценни дървета.Спрямо Подробния устройствен план в курорта, който има статут на селище с национално значение, се предвижда и строителство на жилища за постоянно обитаване.В проекта е заложено и изграждането на яхтено пристанище и подводен ресторант. Ще се построи и изкуствен остров, който ще има предимно защитна функция. Относно този остров Бузев посочи, че това ще е сериозно съоръжение, изискващо мащабни проучвания. \"То най-вече ще предпазва от абразия, атракция ще са само 20% от него\", допълни архитектът.Подробният устройствен план на \"Св. Св. Константин и Елена\" трябва да се одобри от министъра на регионалното развитие и благоустройството след съгласуване от Общинския съвет във Варна.На заседанието на комисията по архитектура към Общинският съвет във Варна стана ясно още, че по проекта е имало 83 възражения. Част от тях са били уважени.", "date": "2017.07.11", "title": "Яхтено пристанище, подводен ресторант и изкуствен остров в \"Св. Св. Константин и Елена\""}
{"url": "https://news.bg/world/sarbiya-sazhalyava-che-e-priznala-imeto-na-makedoniya.html", "text": "Сръбският външен министър Ивица Дачич повтори позицията си, че Сърбия е сгрешила като е признала Македония под конституционното й име.Думите на Дачич са публикувани от македонската новинарска агенция МИА, позовавайки се на ТАНЮГ.Според агенцията по време на визитата си в Атина в понеделник, когато Дачич се срещна с гръцкия си колега Никос Кодзиас, сръбският политик е заявил, че Скопие винаги е имало негативно отношение към сръбската позиция относно Прищина.Македония първо призна Косово и после подкрепи неуспешния опит за присъединяване към ЮНЕСКО, \"което вбеси Сърбия\", според МИА.По думите на Дачич не е било справедливо сръбската страна да признае Македония с името й Република Македония.Сръбският външен министър направи подобни коментари през януари.На международно ниво Македония е с официалното име Бивша югославска република Македония (БЮРМ) заради спор с Гърция.\"\", поясни той в Атина.\"Скопие винаги е имало негативно отношение относно Косово и Метохия...Те признаха косовската независимост и гласуваха за приемането на Косово в ЮНЕСКО\", добави той.Дачич вярва, че властите в Белград няма да предприемат действия, които биха довели до дестабилизиране на региона, защото \"Сърбия, за разлика от други държави, няма териториални претенции към Гърция\".По време на разговорите двамата министри обсъдиха мигрантската криза, отношенията с Турция, проблемите с албанския национализъм и споровете около името Македония.", "date": "2017.07.11", "title": "Сърбия съжалява, че е признала името на Македония"}
{"url": "https://news.bg/finance/knsb-minimum-700-lv-zaplata-za-raboteshti-visshisti.html", "text": "КНСБ предлага да се въведе минимална работна заплата от 700 лева за хората, завършили висше образование и работещи по специалността си. Това стана ясно от исканията на синдикатите към бюджета за 2018 година.Освен това синдикатите настояват за минималната заплата от 800 лева до края на 2022 година. За същия период КНСБ иска средната заплата да стигне до 1700 лева.Според изчисленията на КНСБ, за да се постигнат поставените цели, всяка година средните доходи в страната трябва да се повишават с по 120 лева. По отношение на минималната работна заплата това би означавало ръст от 60 лева на година.Според председателя на КНСБ Пламен Димитров поставените цели са абсолютно постижими при ръст на икономиката от 4-5%. По думите му икономическата реалност и силно дефицитният пазар на труда естествено водят в посока по-високи искания.В исканията на КНСБ към бюджета за 2018 година се посочва още, че конфедерацията залага на трайна и последователна политика на доходите. Тя се изразява в бърз ръст на минималната работна заплата до достигане на 50% съотношение спрямо средната работна заплата - 520 лева до 2018 година. Според синдикатите се очертава възходяща фаза на икономическия цикъл и растеж, който в по-голяма степен ще разчита на повишено вътрешно търсене и потребление. Това оправдавало повишението на възнагражденията в страната.", "date": "2017.07.11", "title": "КНСБ: Минимум 700 лв. заплата за работещи висшисти"}
{"url": "https://news.bg/world/izglezhda-che-es-ni-iznudva-nyama-da-stane-obyavi-boris-dzhonsan.html", "text": "Външният министър на Великобритания Борис Джонсън заяви, че сумата, която се предлага ЕС да вземе от Обединеното кралство заради Брекзит, \"изглежда като изнудване\", информира Скай нюз.Запитан в британския парламент дали трябва да се каже на Брюксел, че \"няма да стане\", ако иска повече пари от Лондон, министърът отговори: \"\".ЕС притиска Лондон да плати така наречената \"сметка при напускане\", която е в размер на десетки милиарди евро. Част от парите ще покрият поетите от Великобритания бъдещи ангажименти към бюджета на ЕС.Джонсън поясни, че правителство няма планове, ако Брюксел и ЕС не се договорят за Брекзит, защото Обединеното кралство ще сключи \"голяма сделка\" по време на преговорите.По думите му много са малки шансовете Великобритания да напусне преговорите без споразумение, тъй като държавите членки на ЕС са заинтересовани от постигане на добра сделка.", "date": "2017.07.11", "title": "Изглежда, че ЕС ни изнудва, няма да стане, обяви Борис Джонсън"}
{"url": "https://news.bg/regions/60-godishen-obvinen-za-porachkov-poboy.html", "text": "Районна прокуратура-Кърджали обвини 60-годишния А.М., за подстрекаване към побой с користна цел. За грабеж пък са обвинени -Х. Х., на 27 г., М. М. на 21 г. , и П. Б., на 18 г.От разследването станало ясно, че на 4 юли обвиняемият А. М. поръчал на трима свои познати - обвиняемите за грабеж, да пребият С. М., на 57 г., заради съществуващ между тях спор за маса на пазара в Кърджали.Той не искал да освобождава сергията, която обвиняемият настоявал да използва. Тримата наети се срещнали с пострадалия в центъра на гр. Кърджали, където го пребили и му взели портфейла, в който имало около 400 лева. Пребитият е със средна телесна повреда и е настанен в болница.Прокуратурата в Кърджали е поискала обвиняемите да бъдат с мярка за неотклонение \"задържане под стража\", но съдът в града е определил мярка за неотклонение \"Домашен арест\".", "date": "2017.07.11", "title": "60-годишен обвинен за поръчков побой"}
{"url": "https://news.bg/regions/vlak-pomete-taksi-na-zhp-preleza-na-gara-kocherinovo.html", "text": "Влак е ударил таксиметров автомобил на ЖП прелеза при гара Кочериново. Прелезът е бил охраняван и с работеща сигнализация.В инцидента са пострадали 40-годишният шофьор на автомобила и 29-годишната му спътничка. Състоянието им е добро. Те са транспортирани в Спешния център в Благоевград. Водачът е с поли-травма, а спътничката му е с комоцио.Инцидентът е станал в 14.20 часа. Установено е, че таксиметровият автомобил, който е с газова уредба, е минал покрай спуснатата бариера и работеща звукова и светлинна сигнализация. Тогава обаче колата е била блъсната от бързия влак с направление София-Благоевград.Вследствие на удара автомобилът бил изпратен към стълб на контактната мрежа. Въпреки че релсите не са затворени от авариралата кола, движението по жп линията е спряно и в двете посоки за извършването на оглед на мястото. Влакът спрял на 50 метра след като ударил колата, съобщава БГНЕС.", "date": "2017.07.11", "title": "Влак помете такси на ЖП прелеза на гара Кочериново"}
{"url": "https://news.bg/crime/samo-edin-prokuror-obarnal-vnimanie-na-agresiyata-ubietsa-stanev.html", "text": "Преди убийството на 29-годишната студентка Виола Николова е имало жалби за закани за убийство срещу обвинения Стефан Станев, но само по една от петте преписки е образувано досъдебно производство. На останалите четири жалби прокуратурата не е обърнала внимание и ги е завършила с отказ.Това стана ясно на брифинг на прокуратурата, в който взе участие и главният прокурор Сотир Цацаров.Припомняме, на 26 юни беше обявено, че е , извършено от мъжа, с който тя живеела. Стефан Станев беше заловен от полицията в Созопол, където отишъл да отпразнува извършеното. В кръвта на , а по-късно стана ясно, че той е освидетелстван с психическо заболяване. Разследващите обаче бяха потресено от жестокостта на извършеното убийство.След разкриване на жестокото престъпление е била извършена проверка за предишни сигнали срещу Стефан Станев. Повод за проверката е публикацията на бившата му съпруга Благовеста Пенева, отпечатана във вестник.\"Обръщението е изключително силно и изключително тъжно\", коментира главният прокурор Сотир Цацаров. След проверката се оказало, че освен Пенева, сигнали са подавали и сестра й, и майка й. Главният прокурор заяви, че докладът от проверката е установил слабости и нарушения в работата на прокурори.Според доклада е имало 5 преписки, водени в Софийка районна прокуратура, и само по една е образувано досъдебно производство.Една от преписките е подадена на 16 май тази година. Сестрата на Пенева е подала жалба в трето районно управление, а причината е била отправена заплаха за убийство от страна на Станев. На 23 юни е убийството на Виола, посочи Цацаров. \"Моите уважения и към труда на колегите ми от СРП, и от полицията, но това е била единствената причина, при която без допълнителна проверка жалбата експресно е била изпратена на 28 юни 2017г. и тя експресно е образувала досъдебно производство срещу Стефан Станев за закана за убийство\", допълни Цацаров.Втората преписка е била от 8 април 2016 г. заради това, че обвиненият в убийството на студентката е заплашвал по телефона бившата си съпруга с думите, че ще я убие и й е приготвил инвалидна количка. Дни по-късно Благовеста Пенева подава друга жалба. На 7 юни е получен отказ от районната прокуратура с аргумент, че жалбата е \"лишена от елементарни мотиви\". \"Автор на постановлението е прокурор Диана Великова\", уточни Цацаров.Третата преписка е образувана на 12 април отново от бившата съпруга на Стефан Станев и отново е получила отказ от прокурор Велин Воденичаров. \"Колегата е отказал да образува досъдебно производство, защото приема, че евентуалният извършител е невменяем. Колегата приема, че невненяемостта е била констатирана през 2015 г., когато Станев е бил лекуван. Азбучна истина е, че невменяемостта не е заболяване, а правен термин и азбучна истина е, че невменяемостта се установява и изследва и има значение само към момента на извършване на престъплението\", разкритикува работата на колегите си още главният прокурор.Обвинител номер едно заключи, че е странно прокурорът да приеме медицинска документация от 2015 г., която година по-късно обосновава невменяемост. Поредната преписка, която е закрита с отказ, е била подадена отново за закана за убийство от бившата съпруга на убиеца. \"Ще те убия, ще приключа със семейството ти, ще убия всички ви\", гласели заплахите на Станев.По думите на Цацаров е имало и жалба от 14 септември миналата година, а причината - обвиненият в убийство е нахлул в жилището на майката на бившата му съпруга. След сигнал на 112 пристигнала полиция, която съставила протокол на Станев. Преписката е била изпратена на Софийска районна прокуратура, но в началото на 2017г. завършва с отказ.\"Софийска градска прокуратура е отменила всички постановления за отказ\", съобщи Цацаров и допълни, че е наясно, че с това по никакъв начин няма да донесе удовлетворение на пострадалите.Разпоредена е и проверка на работата на всеки един от прокурорите, отказали да образуват досъдебно производство. \"Санкции ще има\", закани се главният прокурор.", "date": "2017.07.11", "title": "Само един прокурор обърнал внимание на агресията убиеца Станев"}
{"url": "https://news.bg/health/gerb-i-op-predlagat-kamen-plochev-za-upravitel-na-nzok.html", "text": "ГЕРБ и ОП излязоха със съвместна кандидатура за управител на НЗОК, съобщи zdrave.net. Те предлагат новият управител на НЗОК да бъде началникът на Клиниката по инфекциозни болести във ВМА проф. Камен Плочев.По думите на председателят на парламентарната здравна комисия д-р Даниела Дариткова кандидатурата на проф. Плочев е била представена лично от здравния министър проф. Николай Петров. \"Министърът ни представи кандидатурата на професора като човек, който е академичен, доказан професионалист, със сериозен управленски опит и със значителен потенциал да въвежда ред в организациите, в които работи\", допълнила Дариткова.Днес е последният срок за номиниране на кандидатите от парламентарно представените партии. В следващите две седмици следва да бъдат проверени документите на кандидатите. На 26 юли следва те да бъдат изслушани в здравната комисия. Новият управител на НЗОК се предвижда да бъде избран на 28 юли.Проф. Плочев завършва медицина в Медицинска академия в София. Специализирал е в Германия, Белгия, Холандия и други страни. Заемал е постовете заместник-началник на Инфекциозна клиника, началник на Центъра по имунология към ВМА и впоследствие началник на Клиниката по инфекциозни болести във ВМА. От 2002 година Плочев е национален консултант по инфекциозни болести към НЗОК.", "date": "2017.07.11", "title": "ГЕРБ и ОП предлагат Камен Плочев за управител на НЗОК"}
{"url": "https://news.bg/world/zigbar-gabriel-s-neobichayno-ostra-ataka-po-adres-na-merkel.html", "text": "Германският външен министър Зигбар Габриел с необичайно остра атака по адрес на канцлера Ангела Меркел, съобщава Ройтерс.Политиците в страната взаимно се обвиняват за насилието, помрачило срещата на Г-20 в Хамбург през уикенда.Коментарите идват на фона на напрежението в коалицията на християндемократите със социалдемократите малко повече от 2 месеца преди парламентарните избори на 24 септември.Някои коментатори разкритикуваха Меркел за решението й да избере Хамбург за срещата - родното място на канцлера.В понеделник консерватори хвърлиха вината за насилието върху левицата. Някои предлагат, че кметът на града Олаф Шолц от Социалдемократическата партия трябва да подаде оставка, след като не се е справил.\"Олаф Шолц не е отговорен за организирането на тази среща\", каза Габриел пред медийната група Funke. \"\", изтъкна топ дипломатът на Германия.\"Тя носи политическа отговорност за организирането и посоката на Г-20 в Хамбург, която имаше тайна задача: самореклама на лидера на Християндемократическия съюз малко преди изборите\", добави той.Според него форумът е бил \"пълен провал\" по отношение на големите теми, засягащи човечеството - войните, гражданските войни, гладът и бедността.Но за съжаление днес ние трябва да се задоволим, ако изобщо 20-те лидери на богатите държави могат да се срещнат, смята той.", "date": "2017.07.11", "title": "Зигбар Габриел с необичайно остра атака по адрес на Меркел"}
{"url": "https://news.bg/world/tramp-mladshi-se-zaradval-na-ruski-mrasotii-za-klintan.html", "text": "Доналд Тръмп-младши публикува имейли в профила си в \"Туитър\", които показват да обсъжда планове за среща, на която да чуе информация във вреда на Хилари Клинтън, съобщават АП и АФП.Имейлите са довели до организираното на срещата с руската адвокатка Наталия Веселницкая.В съобщение най-големият син на американския президент заявява, че е публикувал имейли \"с цел да бъде напълно прозрачен\".Електронната кореспонденция е с британския музикален публицист Роб Голдстоун. Имейлите показват, че на Тръмп-младши е съобщено, че руското правителство има информация, която може да \"инкриминира\" Хилари Клинтън и отношението й към Москва.При размяната на имейли с Голдстоун на Тръмп-младши са предложени доказателства за извършени от Клинтън престъпления, която очевидно информация е дошла от руски източници.Голдстоун казал на Тръмп-младши, че има \"някои официални документи и информация, която уличава Хилари и отношението й към Русия\". Той казал на сина на американския лидер: \"Би била много полезна на баща ти\". Публицистът също споменал, че чувствителната информация е част от \"подкрепата\" на руското правителство за Доналд Тръмп.Тръмп-младши изглежда се е заинтересовал много от информацията.\"Ако е това, което казваш, ще се зарадвам, особено по-късно през лятото\", отговорил синът на президента, намеквайки, че вероятните \"мръсотии\" за Клинтън могат да бъдат особено полезни по-късно по време на президентската кампания.В имейли се споменава за влиятелен руски прокурор, който предложил предоставяне на информация. Организацията на Тръмп потвърди автентичността на съобщенията в профила на Тръмп-младши.По-рано руският адвокат, срещнал със сина на американския президент по време на предизборната кампания през миналата година, заяви в интервю за NBC, че не е имал връзки с Кремъл.Наталия Веселницкая поясни, че срещата е била за санкциите срещу Русия.", "date": "2017.07.11", "title": "Тръмп-младши се зарадвал на руски „мръсотии” за Клинтън"}
{"url": "https://news.bg/crime/tsatsarov-iska-ot-vks-da-harmonizira-svoe-reshenie-s-evropeyskiya-sad.html", "text": "Главният прокурор Сотир Цацаров внесе искане в Общото събрание на Наказателната колегия на Върховния касационен съд да преразгледа тълкувателното решение за конкуренцията между административнонаказателната и наказателната отговорност, заради ново виждане на Голямата камара на Европейския съд по правата на човека (ЕСПЧ), съобщи \"Правен свят\".В искането си Цацаров посочва, че трябва да се вкарат нови критерии в становището на ВКС относно това как да се действа, когато административнонаказателното производство е приключило преди наказателното.Припомняме, в края на 2015 година Общото събрание на Наказателната колегия (ОСНК) на ВКС излезе с тълкувателно решение по въпроса, което беше съгласувано с практиката на съда в Страсбург за спазването на принципа \"ne bis in idem\" (никой не може да бъде съден два пъти за едно нещо, но само след изтърпяно наказание) в подобни хипотези. В края на 2016 година обаче Голямата камара на Европейският съд за правата на човека (ЕСПЧ) реши, че по въпроса трябва да има по- балансиран подход. Това е и основният мотив Цацаров да иска ревизиране и на практиката у нас.Спрямо тълкувателното решение на ВКС от 2015 година, за да се избегне двойно наказване за едно и също деяние, за което вече е приключило административнонаказателно производство, а впоследствие е започнало наказателно производство, второто трябва да бъде прекратено.\"Деецът не следва да носи едновременно наказателна и административнонаказателна отговорност в случаите, когато с извършеното от него деяние са нарушени едновременно наказателна и административно-наказателна норма с различни обекти на защита\".Според Цацаров след излизането на тълкувателно решение от 2015 година практиката дава превес на административнонаказателните санкции и изключва наказателната отговорност.В решението на Голямата камара на съда в Страсбург по делото \"А и Б срещу Норвегия\" се приема, че няма основание да се отклони от решението си да избере критериите Енгел като водещ тест за определяне на това дали едно производство е наказателно. Според Цацаров едновременно с това е налице необходимост от балансиран подход относно начина, по който принципът се прилага при производства, съчетаващи административни и наказателни санкции.По думите на Цацаров съдът в Страсбург е приел, че дадено правно укоримо поведение може да се санкционира едновременно чрез средствата на административното право и процес и чрез средствата на наказателната санкция. Тук условието е двете производства да са достатъчно близки по същество и време.\"Според Съда няма нищо укорително в това да се противодейства на едно противоправно поведение по един цялостен начин със средствата както на административното, така и на наказателното право и процес, и въпреки различните наказания, наложени от два отделни органа в различни производства (административно и наказателно), при наличие на достатъчно тясна връзка между тях, както по същество, така и във времето, те могат да бъдат разглеждани като част от една цялостна система от наказания за извършеното правонарушение\", обяснява главният прокурор.В искането си до ОСНК на ВКС Цацаров акцентира върху обвързващата сила на решенията на Голямата камара на ЕСПЧ и това, че те са задължителни за всички държави, които са страни по Европейската конвенцията за правата на човека и основните свободи.Главният прокурор допълва, че съществува належаща нуждата от прецизиране на допълнителни критерии за преценка дали е нарушена забраната за двойна наказуемост (каквито са въведени с Решението \"А и Б срещу Норвегия\").Цацаров набляга и върху това, че наложилата се съдебна практика след тълкувателното решение на ОСНК на ВКС от 2015 г. противоречи на основните принципи в българското наказателно право за приоритет на наказателната отговорност пред административната. По този начин се създавала обществено неприемлива възможност деяния, които представляват престъпления, да се наказват с административно наказание или дори да останат несанкционирани.", "date": "2017.07.11", "title": "Цацаров иска от ВКС да хармонизира свое решение с Европейския съд"}
{"url": "https://news.bg/world/sasht-uspeshno-izpitaha-thaad-v-alyaska.html", "text": "САЩ съобщиха, че успешно са изпитали противоракетен комплекс с подвижно наземно базиране за прихващане на ракети със среден обсег на действие над атмосферата (Terminal High-Altitude Area Defence - THAAD), информира Ройтерс.При изпитанието е използвана балистична ракета със среден обсег на действие в Тихия океан до Хавайските острови и Аляска., се казва в съобщение на американската Агенция за противоракетна отбрана.Въпреки че изпитанието беше планирано преди месеци, изпитанието е от голямо значение след проведения първи успешен тест на междуконтинентална балистична ракета от страна на Северна Корея на празника на САЩ на 4 юли.\"\", се казва в съобщението на американските военни.Американски представители заявиха преди време, че изпитанието ще е първото за системата в опит да се спре балистична ракета със среден обсег на действие.Тази оръжейна система е разработвана още от Студената война.В \"Туитър\" американският лидер Доналд Тръмп публикува информация на Фокс нюз за изпитанието.", "date": "2017.07.11", "title": "САЩ успешно изпитаха THAAD в Аляска"}
{"url": "https://news.bg/world/do-2-g-kndr-shte-ima-raketa-s-yadrena-boyna-glava-koyato-mozhe-da-udari-san-diego.html", "text": "Междуконтиненталната балистична ракета на КНДР с 500-килограмова бойна глава \"вероятно\" ще бъде с потенциал да достигне до американския град Сан Диего в Калифорния в рамките на две години.Това съобщи специализираният сайт 38 North към Университета \"Джонс Хопкинс\", цитиран от АФП.Миналата седмица изолираната държава проведе първо успешно изпитание на междуконтинентална балистична ракета, описано от вожда Ким Чен-ун като подарък за \"американските копелета\".Ракетата Hwasong-14 се смята, че е с обсег на действие около 7-8 хил. километра - достатъчно да достигне до Аляска или Хавайските острови, пише инженерът по космонавтика Джон Шилинг.По думите му ракетата може да бъде модернизирана и да достигне до цели на 9 700 километра с 500-килограмова бойна глава.Според Шилинг с допълнителни тестове и развитие до година или две вероятно ракетата с една ядрена бойна глава ще може да порази военни цели като военноморски бази на Западното крайбрежие на САЩ, както и Сан Диего.", "date": "2017.07.11", "title": "До 2 г. КНДР ще има ракета с ядрена бойна глава, която може да удари Сан Диего"}
{"url": "https://news.bg/crime/postoyanen-arest-za-biyacha-v-byala-izpratil-v-koma-18-godishniya-aleks.html", "text": "Съдът в Бяла реши да остави в ареста за постоянно 32-годишният мъж, който нападна 18-годишния Алекс Ангелов в събота, 8 юли.Припомняме, 18-годишният младеж е в кома от събота. Той е . Инцидентът е станал след сбиване с група роми, докато младежът се е прибирал от дискотека. По случая беше задържан 32-годишен мъж, който е ударил младежа. Мъжът бешее задържан за срок до 72 часа. Срещу него вече е повдигнато обвинение.Установено е още, че докато се прибирал от дискотека 18-годишният Алекс е бил със свои приятели. Те са били пресрещнати от група от 12 души, които след спречкване за цигара, започнали да бият младежите.Единият от нападателите, 32-годишния Валентин Маринов, ударил Алекс с бутилка от уиски по главата, съобщи БНР. Вследствие на удара момчето паднало на земята, а нападателят нито му оказал първа помощ, нито позволил на свидетелите да го направят. По този начин той застрашил живота му.Вчера, 10 юли, д-р Йосиф Новаков от неврохирургията в Университетската болница в Русе съобщи, че състоянието на пострадалия Алекс Ангелов продължава да бъде тежко. Момчето още е в кома. По думите на доктора критичният срок за здравето на младежа не е преминал към вчерашна дата. 18-годишният Алекс има много сериозна фрактура - счупване на основата на черепа. Състоянието на младежа се наблюдава непрекъснато.Припомняме и че в жителите на русенския град Бяла организираха . По време на недоволството събралите се поискаха справедливи наказания за групата цигани, участвала в побоя.Мярката за неотклонение може да се обжалва пред Окръжния съд в Русе в тридневен срок. ", "date": "2017.07.11", "title": "Постоянен арест за бияча в Бяла, изпратил в кома 18-годишния Алекс"}
{"url": "https://news.bg/world/rusiya-targovskata-sdelka-es-ukrayna-e-primer-za-narushavane-na-pravilata-na-sto.html", "text": "Русия намекна, че ще предприеме нова съдебна битка в търговската война с Украйна и ЕС, обръщайки се към Световната търговска организация, че споразумението за асоцииране между Киев и Брюксел наруша правилата като санкционира Москва, информира Ройтерс.Публикувана днес стенограма от среща на Комисията за регионални търговски споразумения към Световната търговска организация (СТО) на 29 юни разкрива, че руският представител е предупредил, че споразумението за свободна търговия между ЕС и Украйна е \"примерен случай за ситуация, при която зона за свободна търговия влошава търговските условия за други търговски партньори\".Това означава, че представлява нарушение на правилата на Световната търговска организация, според които зоните за свободна търговия трябва да насърчават търговията между страните членки на организацията без да се вдигат нови бариери с други страни, добави представителят.Русия е инициирала шест търговски спора за петгодишното си членство в СТО, всички жалби са срещу Украйна или ЕС. Последното оплакване е от май тази година. Москва обвини Украйна, че е предприела рестрикции и процедури, които дискриминират Русия.По-рано днес ЕС окончателно одобри споразумението за асоцииране с Украйна. ", "date": "2017.07.11", "title": "Русия: Търговската сделка ЕС-Украйна е „пример” за нарушаване на правилата на СТО"}
{"url": "https://news.bg/bulgaria/borshosh-obvinyava-ministar-pavlova-che-samo-otklonyava-vnimanieto.html", "text": "Твърденията на министър Лиляна Павлова целят да отклонят вниманието от проблема със сериозното забавяне в логистичната и техническата подготовка на Председателството. Това заявява в своя позиция вече бившият директор на НДК Мирослав Боршош. Боршош твърди, че  за установяване на факти и обстоятелства за разходването на средства, предоставени целево на НДК за подготовка на българското председателство на ЕС, е невярна и непълна.Нейните твърдения целят да отклонят вниманието от сериозното забавяне в логистичната и техническа подготовка на Председателството по причини, които не са от компетентността на ръководството на НДК. Министър Павлова търси да оправдае неуспешния си опит за отстраняване на професионалното ръководство на НДК и подмяната му с политическо такова, се посочва в позицията, разпространена и до медиите.Мирослав Боршош заявява и че всички решения, свързани с ремонта на НДК за председателството, са колективни и с тях са ангажирани експерти от множество институции и ведомства, които са давали своите становища в целия процес.\"Категорично не споделям силовия опит покрай председателството НДК да се преформулира от успешно работещ културен институт в мъртва инфраструктура за отдаване под наем\", заявява Боршош и посочва, че това би било връщане към най-мрачните времена от историята на НДК.Припомняме, по-рано днес министрите Томислав Дончев и Лиляна Павлова заявиха пред парламентарната комисия, че са установени редица нарушения в работата на НДК, освен и генерираната загуба от 3 млн. лв. само за първите пет месеца на годината. Освен това и двамата министри заявиха, че са изкали документи и бизнес план от ръководството на НДК, но такива не са получили. След като прокуратурата съобщи, че са уведомени от ДАНС за нарушения с бюджетни пари, отпуснати за НДК, още през февруари месец, в парламента бе , която да провери случващото се в сградата, ремонтирана, за да приеме председателството на България на Съвета на ЕС през 2018 г.Преди това  се завъртя покрай  от министър Лиляна Павлова, но връщането му само ден след това . Тогава обаче управлението на НДК беше прехвърлено под контрола на Министерство на културата, а самият Мирослав Боршош подаде своята оставка. ", "date": "2017.07.11", "title": "Боршош обвинява министър Павлова, че само отклонява вниманието"}
{"url": "https://news.bg/world/golemi-pobedi-sreshtu-islyamska-darzhava-obyavi-donald-tramp.html", "text": "Президентът на САЩ Доналд Тръмп обяви значими победи на подкрепяните от САЩ сили в Ирак и Сирия срещу ДАЕШ (\"Ислямска държава\") след освобождението на Мосул и навлизането в Стария град на Ракка.\"Големи победи срещу ДАЕШ\", написа той в \"Туитър\".Вчера с официално съобщение Тръмп поздрави иракското правителство за победата и освобождението на Мосул.\"\", каза той.По-рано днес беше съобщено, че лидерът на групировката Абу Бакр ал Багдади е убит.", "date": "2017.07.11", "title": "Големи победи срещу „Ислямска държава”, обяви Доналд Тръмп"}
{"url": "https://news.bg/politics/borbata-s-radikalizatsiyata-chrez-obrazovanie-i-tolerantnost-prizova-zaharieva.html", "text": "Образованието и възпитанието в толерантност е една от най-важните стъпки за борба с радикализацията при младите хора, смята заместник министър-председателят по правосъдната реформа и министър на външните работи Екатерина Захариева.С тези думи тя се обърна към дипломатите на страните от Организацията за сигурност и сътрудничество в Европа (ОССЕ), които се събраха за среща в Мауербах.Захариева смята, че пътят към толерантността минава през гражданско общество, което да създава атмосфера на доверие. Тя подчерта колко е важно да продължат полевите мисии на ОССЕ на Балканите и в Черноморския регион - в Албания, Босна и Херцеговина, Косово, Сърбия, Черна гора, Република Македония, Молдова, Украйна и Армения.Първият ни дипломат изтъкна, че в борбата с радикализацията трябва да има различен подход към мъжете, жените, момчетата и момичетата.Тя натърти, че жените имат особено важна роля при превенцията и в борбата с екстремизма. Въвличането им в образованието и работата с местните общности е важна стъпка, според Захариева.На територията на Западните Балкани формалното и неформалното образование трябва да бъде използвано ефективно за интеграцията, толерантността и плурализма. Според вицепремиерът на България, тези усилия са немислими без помощта на медиите, както и чрез насърчаването на рисковите и маргинализирани групи да бъдат икономически и политически активни, каза още Захариева.Захариева посочи, че кризата в Украйна и другите конфликти в географския обхват на ОССЕ продължават да са силно предизвикателство за европейската сигурност, затова сега е важно повече от всякога да се опираме на принципите на ОССЕ за териториален интегритет, прозрачност и въздържане от насилие, добави Захариева.", "date": "2017.07.11", "title": "Борбата с радикализацията чрез образование и толерантност, призова Захариева"}
{"url": "https://news.bg/world/v-osse-zapalniha-rakovodni-postove-sled-mesetsi-na-bezizhoditsa.html", "text": "Страните членки на Организацията за сигурност и сътрудничество в Европа (ОССЕ), която изпрати наблюдатели да следят конфликта в Източна Украйна, преодоляха няколкомесечна безизходица със запълването на ръководни постове в организацията.Това заяви настоящият председател на организацията Себастиан Курц, който е и външен министър на Австрия, информира Ройтерс.Курц похвали \"конструктивната роля\" на Русия.Четири ръководни позиции бяха овакантени, защото 57-те страни членки не успяха да постигнат единодушие.\"\", каза Курц.\"\", добави той.Овакантените позиции са на генерален секретар, върховен комисар по националните малцинства, представител по въпросите на свободата на медиите и директор на Бюрото за демократични институции и човешки права, който следи за свободното и честно провеждане на избори.Австрийският външен министър разкри, че страните членки са подкрепили предложението на Австрия позициите да бъдат заети респективно от швейцарския дипломат Томас Гремингер, бившия генерален секретар на ОССЕ Ламберто Дзаниер, бившия френски лидер на социалистите Арлем Дезир и бившия външен министър на Исландия Ингибьорг Солрун Гисладотир.\"\", добави Курц.Решението трябва да премине през формална процедура, но се очаква кандидатите да бъдат потвърдени следващата седмица.Говорител на организацията заяви, че проблемът с толкова овакантени позиции е безпрецедентен за ОССЕ.", "date": "2017.07.11", "title": "В ОССЕ запълниха ръководни постове след месеци на безизходица"}
{"url": "https://news.bg/euronews/nekov-vidya-zaplaha-za-zemedelieto-ako-es-ne-otpusne-poveche-pari-za-pchelarite.html", "text": "\"\".Това заяви българският евродепутат Момчил Неков по време на провелия се в Габрово 15-и национален пчеларски събор.Неков изтъкна, че интересите на българските пчелари ще бъдат отразени в първия доклад на Европейския парламент за перспективи и предизвикателства пред пчеларския сектор.Освен за обвързана подкрепа за пчелите, българският депутат ще настоява и за по-голям баланс между индустрията и по-специално производството на пестициди и хербициди от една страна и пчеларите от друга.\"Производителите на селскостопански култури не трябва да търпят загуби, но индустрията на производителите на препарати за растителна защита трябва да работи за намирането на заместители на неоникотиноидите например. Тези вещества имат ефект върху нервната система на насекомите и допринасят за проблемите в сектор \"Пчеларство\". Трябва да се намери баланс, който да не пречи на поминъка на другите отрасли\", поясни той след срещата в Габрово.Голям проблем е вносът на мед. Съвсем скоро се очаква да влезне в сила почти удвояването на безмитния внос на мед от Украйна. Тонове български мед останаха нереализирани заради по-ниските цени на вносния мед от страни като Украйна, но също така и Китай и Мексико.\"Ще работя за това медът да бъде признат за чувствителен продукт и да не бъде включван в международни споразумения на ЕС, защото изискванията и разходите за европейските пчелари са високи и те стават жертва на конкуренция отвън\", обеща той.\"Също така означаването на меда трябва да бъде по-стриктно. Според сегашните изисквания на етикетиране се посочва, че медът е от ЕС или извън ЕС, или смесица от двете. В момента обаче няма посочена пропорция на европейския и вносния мед, с което това означение се обезсмисля. Трябват промени на европейско ниво и ще работя с колегите си за това\" коментира още българският евродепутат.България произвежда годишно около 11 хиляди тона пчелен мед, а в целия ЕС - около 270 хиляди тона. Въпреки това блокът внася около 200 хиляди тона от трети страни - основно Китай, Мексико, Украйна и Аржентина. Пчеларството е поминък за близо 600 000 души в ЕС, но тенденцията е негативна поради редица причини. Една от най-сериозните остава евтиният внос от третите страни, който подбива цените на европейските пчелари.Очаква се Европейският парламент да приеме доклада за пчеларството през есента. Момчил Неков, който е докладчик по въпроса, планува срещи, на които текстът да бъде обсъден и подобрен, за да отразява нуждите на българските пчелари.", "date": "2017.07.11", "title": "Неков видя заплаха за земеделието, ако ЕС не отпусне повече пари за пчеларите"}
{"url": "https://news.bg/energy/balgariya-i-sarbiya-se-obedinyavat-za-energiyna-sigurnost-v-regiona.html", "text": "Енергийният отрасъл е в основата на двустранните отношения между България и Сърбия. Двете страни ще обединят усилията си за постигане на енергийна сигурност в региона. За това се договориха министърът на енергетиката на Република България Теменужка Петкова и министърът на енергетиката и минното дело на Република Сърбия Александър Антич.По време на срещата между министрите бяха обсъдени проектите в енергийния сектор, които са от общ интерес за страните. Най-голямо внимание се обърна на газовата връзка България-Сърбия.Припомняме, през месец януари тази година в София се подписа меморандум между енергийните министерства на България и Сърбия относно развитието на интерконектора между двете страни.Петкова и Антич подчертаха значението на междусистемната газова връзка. Според тях реализацията на проекта ще допринесе за засилването на газотранспортните връзки в региона.По време на срещата Петкова информира Антич за развитието на проекта за изграждане на газоразпределителен център \"Балкан\" на територията на България.Газоразпределителният център ще осигури диверсификация на източниците и маршрутите за доставка на природен газ и ще гарантира развитието на газовия пазар в региона. През него биха могли да се доставят допълнителни количества природен газ от нови източници, включително от Южния газов коридор, Турски поток, терминали за втечнен природен газ към Сърбия и други страни.Двустранните енергийни отношения между България и Сърбия ще бъдат в унисон със законодателството на Европейския съюз. В рамките на срещата беше подписан и меморандум между \"Булгартрансгаз\" ЕАД и \"Сърбиягаз\", който предвижда компаниите да проучат възможностите за развитие на газопреносните системи на територията на България и на Сърбия.", "date": "2017.07.11", "title": "България и Сърбия се обединяват за енергийна сигурност в региона"}
{"url": "https://news.bg/world/sasht-i-katar-sas-sporazumenie-za-borba-s-terorizma.html", "text": "САЩ и Катар подписаха споразумение за борба с тероризма, съобщава АФП, позовавайки се на катарски министър.Двете държави са се подписали под меморандум за разбирателство в борбата срещу тероризма. Сделката е подписана по време на визитата на държавния секретар на САЩ Рекс Тилърсън в Доха.Според представител на Държавния департамент на САЩ меморандумът се отнася до \"бъдещи усилия, които Катар може да предприеме за подсилване на борбата си срещу тероризма и активно да отговори на проблемите с финансирането на тероризъм\".Информацията излиза след разкрития, че САЩ са сред държавите, които се опитват да посредничат за бързото разрешаване на катарската криза.Саудитска Арабия, ОАЕ, Бахрейн и Египет прекъснаха отношенията си с Доха, тъй като според тях Катар подкрепя тероризма.Междувременно Тилърсън заяви пред журналисти в Доха, че Катар има \"разумни\" виждания по отношение на дипломатическата криза и изрази надежда да бъде постигнат напредък за разрешаването й, цитиран от Ройтерс.\"\", каза Тилърсън след срещата си с катарския си колега шейх Мохамед ал Тани.", "date": "2017.07.11", "title": "САЩ и Катар със споразумение за борба с тероризма"}
{"url": "https://news.bg/education/76-ot-detsata-v-sotsialnite-mrezhi-sa-pod-13-godishna-vazrast.html", "text": "За необходимостта от създаване на дигитални умения, медийна грамотност и емоционална интелигентност у подрастващите, се обединиха участниците в дискусия, организирана от ПГ на \"Воля\". Кръглата маса беше посветена на детската агресия и влиянието на медиите.Емануил Георгиев от Фондация \"Приложни изследвания и комуникации\" обясни, че една от основните причини за агресията при децата е сексуализираната агресивна медийна среда. Влияние обаче не оказвали компютърните игри, за които много се твърди, че са фактор за агресия, но не се потвърждават като такъв.Според Георгиев проблемът е, че образователната ни система е така устроена, че доста сериозно се различавала от начина, по който децата ни учат. \"Училището се преживява като място за изтърпяване на наказание\", посочи Георгиев. По думите му е необходимо преформатиране на образователната система и тук роля има дигиталната медийна грамотност. Целта е децата да участват и да не бъдат пасивни при представянето на знания. По думите му училището трябва да е място, което да изгражда необходимите меки социални умения, умения за оценка на информацията, критично мислене, с които децата да се справят във виртуална среда.Георгиев посочи още, че това няма как да стане с рестриктивни мерки. Децата трябва да са подготвени за тази медийна среда. Той обясни, че голяма част от тормоза е онлайн. Затова критично важни за подрастващите са така наречените \"меки социални умения\". \"Докато училищата бъдат изживявани като места за изтърпяване на наказанията - агресията ще се покачва\", допълни той.Друг въпрос, който беше разгледан на форума е новият общ регламент за защита на личните данни на ЕС. Регламентът предвиждал въвеждането на определена възраст, под която децата да не могат да създават свои лични акаунти в социалните мрежи, без съгласието на родителя. Предвижда се на европейско ниво тази възраст да е 15 години. Нашата препоръка е минимумът от 13 години, заяви Георгиев. По думите му децата вече са в социалните мрежи и на практика 76% от децата са под 13 годишна възраст. \"Това не е нещо, което можем да спрем\", коментира още той. \"Не е идеята да ограничим децата, а да ги подготвим за това, как да се справят с виртуалната среда\".Депутатът Боряна Георгиева заяви, че според последни проучвания една трета от българите са свидетели на насилие. 2 200 били случаите на деца жертва на физическо насилие, 2 700 - на вербално.", "date": "2017.07.11", "title": "76% от децата в социалните мрежи са под 13-годишна възраст"}
{"url": "https://news.bg/bulgaria/izteglyat-ot-magazinite-detski-bio-biskviti.html", "text": "От продажба са спрени детски био бисквити с вкус на ябълка. Причината е наличието на акриламид над допустимите стойности.След получаване на съобщението по Системата за бързо оповестяване за храни и фуражи /RASFF/, БАБХ е предприела действия по изтеглянето на засегнатия продукт. Забраната на инспекторите от българската агенция по безопасност на храните (БАБХ) е за две партиди: L164802/29.11.2017 и L171905/12.05.18.Първата партида е разпространена в търговската мрежа в периода от март до май 2017 г., а почти цялата втора партида е налична в склада фирмата получател.Фирмата получател в България е уведомила всички свои клиенти за изтеглянето на горепосочените партиди.Публикувана е и информация на интернет страницата на фирмата и са поставени съобщения на магазините на фирмата за изтегляне на нотифицираните продукти.От БАБХ приканват потребителите, закупили такива продукти, по възможност да ги върнат в търговския обект, от който са ги закупили.", "date": "2017.07.11", "title": "Изтеглят от магазините детски био бисквити"}
{"url": "https://news.bg/world/imeyl-svarzva-kremal-s-donald-tramp-mladshi.html", "text": "На Доналд Тръмп-младши е съобщено, че предложен от руски адвокат материал за Хилари Клинтън е част от опит на руското правителство да помогне на баща му на предизборната кампания. Това пише \"Ню Йорк таймс\" в нов материал по сагата.През уикенда беше съобщено, че Тръмп-младши се е срещал с руски адвокат. От Кремъл отговориха, че не са наясно и че не могат да следят всички руски адвокати.Публицистът Роб Голдстоун, който е уредил срещата с адвоката през юни 2016 г., е отбелязал това в имейл, пише изданието.Трима източници, запознати с имейла на Голдстоун, са заявили пред вестника, че имейлът показва, че руското правителство е източникът на потенциалната информация във вреда на Клинтън.Но вестникът допълва, че не се споменават в имейла допълнителни усилия на руското правителство да се намеси на изборите, както и няма индикации за връзка с хакерската атака срещу Демократическата партия.Самият Голдстоун отрича да има информация, която да разкрива за намеса на руското правителство.Срещата с адвоката се е провела на 9 юни 2016 г. в \"Тръмп тауър\" в Ню Йорк - седмици, след като Доналд Тръмп си осигури номинацията на републиканците.Смята се, че това е първата потвърдена частна среща между руснак и членове на вътрешния кръг на Доналд Тръмп. Зетят на Тръмп Джаред Къшнър също е бил на срещата, както и тогавашният шеф на предизборния щаб Пол Манафорт.", "date": "2017.07.11", "title": "Имейл свързва Кремъл с Доналд Тръмп-младши"}
{"url": "https://news.bg/crime/s-podpiska-sa-dvama-plevenchani-falshifitsirali-dokumenti.html", "text": "С мярка \"подписка\" са двама плевенчани, изготвяли фалшиви шофьорски книжки и други документи. Те са задържани от служители на сектор \"Противодействие на икономическата престъпност\", съобщиха от МВР.59-годишен плевенчанин е предал на 47-годишен местен жител фалшиви чуждестранни талони за регистрация на автомобили. Полицаите са ги хванали на 28 юли. Последвали са претърсвания и изземвания на адресите на двамата в града.От жилището на 59-годишния мъж са иззети множество доказателства - бланки на дипломи, на свидетелства за правоспособност, за професионално обучение и придобита квалификация. Полицаите открили и удостоверения за раждане; дипломи и свидетелства за завършено образование; удостоверения за сключен граждански брак.Имало дори и декларации по чл. 25, ал. 8 от Закона за нотариусите и по чл. 264, ал. 1 от Данъчно-осигурителен процесуален кодекс; пълномощни; копия на документи на чужд език; пластики на чужд език; лични карти с интервенция по тях. Открити са и оригинални неистински шофьорски книжки (СУМПС) - около 10 готови и с интервенция по тях - заличени образи, имена и/или серийни номера. Имало снимки на хора с прикрепени към тях листчета с изписани на ръка данни на хора и парични суми към тях, общо в размер на 1620 лева.Открити били също химикали, лупи, макетни ножчета, лепила, пинсети, самозалепващо се фолио, компютърна конфигурация и преносима флаш памет, мултифункционално устройство и мобилен апарат със SIM карта в него.От дома на 47-годишния полицаите иззели тетрадка и документи за регистрация на моторни превозни средства на чужд език и нотариално заверени пълномощни, както и мобилен телефон със SIM карта.Процесуално-следствените действия продължили в книжарница в града и свързано с нея гаражно помещение, използвано от мъж и жена - и двамата на 41-години от Плевен.Там са установени и иззети два мобилни апарата със SIM карти, две флаш-памети, твърд диск, три многофункционални копирни устройства, два принтера, компютърна конфигурация.В жилище в плевенски квартал, обитавано от двамата, са открити лаптоп и 12 преносими външни памети. В частен дом в Долни Дъбник, обитаван от 37-годишен мъж, е намерен и иззет издаден дубликат на неистинско свидетелство и диплома за завършено основно образование.От училище в Плевен, съхраняващо в архив документи, са иззети в оригинал образователните книжа - регистър за издадени свидетелства за завършено образование, класна книга и регистър на записаните ученици в училището, където фигурира дописването на 37-годишен мъж от Долни Дъбник.Четиримата мъже /59 г., 47 г., 41 г. и 37 г./ са били задържани с полицейска мярка за срок от 24 часа. След изтичането й, с постановление на Районна прокуратура -Плевен от 29 юни, 59-годишния и 41-годишния от Плевен са останали в ареста за 72 часа, а след това съдът им е наложил мярка \"подписка\".", "date": "2017.07.11", "title": "С \"подписка\" са двама плевенчани, фалшифицирали документи"}
{"url": "https://news.bg/regions/deputatite-s-nova-plenarna-zala-ot-avgust-2018-g.html", "text": "Започна ремонтът на новата пленарна зала на депутатите в Партийния дом.Очаква се от месец август 2018 година 240-те депутати да заседават в новата зала.За ремонта на залата в Партийния дом са ангажирани над 150 работници.В ремонтните действия е предвидено и залата \"Света София\" да се сдобие с нов покрив - стъклен купол, който да осигурява естествена светлина в пленарната зала през деня.В новата зала на депутатите ще има 270 места. За ремонта на залата се предвидени около 20 млн. лв.", "date": "2017.07.11", "title": "Депутатите с нова пленарна зала от август 2018 г. "}
{"url": "https://news.bg/comments/pod-konvoy-po-magistralata-na-znanieto.html", "text": "Насила хубост не става, казват турците. И добавят: а и да стане - не е на добро. Управляващите смятат, че всичко може да се реши с едно махване на вълшебна пръчица. Или на полицейска палка. По заповед на премиера. И ограмотяването на цял един етнос, и създаването на отдавна закърнели у него трудови навици, и вменяването на уважение към законите и реда, и приобщаването към изконно чужди морални и културни ценности.В епохата на недоузрелия социализъм бе на ход подобно неумие - \"Петилетният план - за четири години\" (наричано от зевзеците \"Пет за четири!\"). Народната мъдрост, че бързата кучка слепи ги ражда, явно и тогава не е била на почит. Сега ставаме свидетели на поредната демонстрация на бурна, но изначално обречена на безплодие дейност. С повече пара в свирката, отколкото в локомотива.Първият министър и неговият ресорен по етническите и демографски въпроси вице се захванаха да оправят за две седмици циганския проблем*, който бе умишлено забатачван почти три десетилетия. Отначало грешките се дължаха на управленска некомпетентност. Пък и когато строиш демокрация, къде ти да мислиш за строителите на пирамидите - ако приемем версията, че тези племена идват от Египет. След това се разбра, че циганите са изключително полезна \"стока\" по време на избори. И докато съществуват проблемите, които ги правят зависими - те са лесни за контрол и манипулация. Някъде по същото време самоназначили се \"ромски\" лидери, правозащитни и всякакви други НПО-та се усетиха, че интеграцията на малцинството, \"ромското включване\" е златна кокошка, която не си струва да се коли, като се довежда бързо до успешен край приобщаването на циганите към нормалния живот.И циганин се превърна в професия (по Ангел Джамбазки), децата им - в банкова сметка за детски, социалната помощ, кражбата, продаването на гласове - в средство за препитание, безработицата - в удобно оправдание, гетото с незаконни постройки и крадени ток и вода - в стандарт на живот. А заинтересованите ги агитираха по избори, разрешаваха им да строят, където им падне, затваряха си очите пред дребните провинения, интегрираха ги по европроекти, от които в джоба на интегрираните влизаше вятър. Цигански махали е имало и преди, общността е живяла сравнително затворено и тогава. Но в истински гета те се превърнаха едва през последните години.И когато искри на напрежение прехвръкнат между този паралелен свят и окръжаващата го среда, когато се стигне до ескалация, до насилие, на жълтите павета се сещат, че нещо трябва да се прави. Няма да споменаваме градове и села, свързани с последните инциденти. Нито с по-предишни. Това означава да изреждаме дълго и безсмислено. Или да си затворим очите пред конфликти българи-цигани, които така и не достигат до новинарските емисии и вестникарските страници. Оттук - и до вниманието на оправячите на положения.Когато вследствие натрупан гняв от поредното циганско беззаконие гражданин поиска изселването на малцинството от неговото населено място - може да го разберем. Не му е работа да мисли, къде аджеба ще отидат тези хора. Но когато един вицепремиер напише в \"843 цигани преселници в Асеновград са проверени и е установено, че са без адресна регистрация - вече са напуснали града!\", това означава, че не си е на мястото. Защото той би трябвало да си даде сметка, че тези 843-ма не са се разтворили в безвъздушното пространство. Че там, където са отишли, отново ще са без адресна регистрация, пак ще изникнат незаконни коптори, местното население отново ще ги посрещне на нож. Новопроизведеният спец по етнически въпроси не може да решава на принципа \"няма човек - няма проблем\". Защото човекът, който го няма тук - все някъде го има. И проблемът си ходи след него.Сигналите за нередности ще отиват право в кабинета на хиперактивното вице. Това когато циганин нарече българин \"гяур\" и му налети с кол - разбираемо. Ами когато българин нарече циганин \"мангал\" и му прати Пèрата - пак ли там. Ще може ли Симеонов, който доскоро гледаше на циганите като на суровина за хигиенни материали, да се отръска като къпан пудел от предишните си пристрастия и да е справедлив съдник. Или ще отвори широко вратите за антибългарски правозащитни организации, които да разлаят кучетата в Страсбург за етническа дискриминация у нас.Доскорошния фронтмен за спасение на България реши, че в гетото трябва да има полицейски (под)участък. Подкрепи го и главсекът на МВР. Май от кумова срама, защото като на професионалист му е ясно, че това трудно ще се случи. Най-малкото - само в \"онова\" гето или във всички гета, или в гета по заявка на клиента. Не се разбра и кого ще пази там нашата полиция - циганите от българите, българите от циганите, циганите от циганите, инкасаторите и на енергото или само на ВиК. Или самата тя ще се варди от всички. А защо вещият управленец обеща да осигури полицейска закрила на трениращите деца. Ами играещите на детските площадки? И другите, които карат колело или си ядат сладоледа на градския площад?Децата са грижа и на Борисов. Толкова голяма, че нареди полицейски ескорт на склонните към отпадане от училище до класната стая. Далеч от мисълта, че напускащите без време образователната система са само от малцинствата, сега думата е за тях. Та как полицаят ще убеди едно дете да ходи на училище?Та нали досега къткаха циганетата с закуска и топло мляко, с безплатни букварчета и други екстри. Заплашваха безгрижните родителите със спиране на детските и социалните. Ефект - йок. И как ще привлечеш дете, чиято цяла многолюдна фамилия чак до прапрабабата, която обикновено на около 35 години, не е подушвала наука. За чиито многодетни мама и тате училището е загуба на време, което може да се използва за по-полезни занимания - просия, проституция, крадене на жица, събиране на желязо. Дете, за което всеки хартиен носител на писмено слово има ценност точно толкова, колкото му е грамажът в пункта за вторични. То никога няма да се качи на магистралата на знанието. Дори конвоирано от рота жандармеристи. Освен - за да ù задигне мантинелата...Поредният инцидент накара управляващите да реагират така, все едно сега забелязаха, че има цигани. Че има българи. Че съществува проблем. Не етнически засега, но доста успешно обговарян като такъв от определени среди. И се втурнаха да го решават. С видимост за спешни мерки, които единствено за кратко ще хвърлят прах в очите - спокойно, нещо се прави. Но има случаи, когато е по-добре да не правиш нищо, отколкото да правиш глупости. Овладяното с псевдомерки напрежение крие огромен риск да се възроди с нова отрицателна енергия и непредвидими последици.Премиерът - огнеборец по образование - трябва да знае, че не е опасен бушуващият огън, страшни са на пръв поглед незабележимите тлеещи въглени, които в един момент могат за запалят наистина голям пожар. И тогава няма магистрала, която да ни спаси. Камо ли спасителят на България Симеонов.* ", "date": "2017.07.11", "title": "Под конвой по магистралата на знанието"}
{"url": "https://news.bg/politics/ndk-natrupal-3-mln-leva-zagubi-samo-tazi-godina.html", "text": "Куп нарушения в ремонта на НДК констатираха преставителите на властта. Само за първите пет месеца на тази година дворецът генерира загуба от 3 милиона лева. След ремонта НДК ще може да се използва за конгресен туризъм. Това стана ясно от думите на вицепремиера Томислав Дончев по време на заседанието на комисията \"НДК\".Припомняме, на 28 юни от прокуратурата съобщиха, че са уведомени от ДАНС за нарушения с бюджетни пари, отпуснати на НДК. Справката им е изпратена на 21 февруари 2017 година.Същият ден от  да провери случващото се в НДК, където тече ремонт защото това е основната сграда, където ще заседават гостите на страната ни по време на нашето Европредседателство през 2018 година.Притеснително е и финансовото състояние на дружеството НДК. То генерира загуби, които са заради амортизация, според Дончев, въпреки че има потенциал да генерира приходи.Четири пъти през миналата година Томислав Дончев е искал бизнес план от ръководството на дружеството, с който да се стабилизира дружеството. Такъв не му бил представен.И министърът по председателството Лиляна Павлова е искала актуалния инвестиционен план на дружеството, както и план за оздравяване. Пред комисията министърът също заяви, че документи не са й били предоставени.Лиляна Павлова също е констатирала редица нередности и е дала предписания на ръководството да ги отстрани. Проблем и според нея е лошото финансово състояние на НДК.Дружеството не разполага с правила за провеждане на обществени поръчки, алармира още министър Павлова.По думите на Томислав Дончев Дворецът трябва да се ремонтира така, че да е функционален и след председателството ни.До края на месеца се очакват резултатите от проверките на НДК. Оказва се, че ръководството не е дало нужните данни за финансовия одит, поръчан на външна фирма от Павлова.Другата проверка за проведените обществени поръчки показва нарушения по ЗОП. Констатациите са предадени на АДФИ, която също ще извърши проверка. Договорите, сключени от НДК, са законосъобразни, но те трябва да бъдат завършени и то качествено. Лиляна Павлова препоръчала на изпълнителния директор да ги приведе в законов ред.Има закъснение на строително-монтажните дейности, стана ясно още от думите на министъра.\"Явно в НДК има дерибей, който прави каквото иска\", включи се в дебатите Румен Гечев от БСП. Той попита каква е тази сила, която пази директора на НДК от уволнение. \"Защо незабавно не уволните това лице\", попита червеният депутат.Да си поговорим за слона в стаята, настоя и Велислава Кръстева от ДПС. Къде са парите, попита тя. \"Имаме един млад мениджър, който си позволява да прави каквото си иска с парите на данъкоплатеца\", коментира депутатката.Българското председателство не е НДК, отговори Лиляна Павлова. Няма да ни отнемат председателството, увери ресорният министър.Припомняме, на 26 юни 2017 г., понеделник изпълнителния директор на НДК Мирослав Боршош. Във вторник .Днес БСП и ДПС обявиха в пленарна зала, че казусът трябва да бъде разследван от парламентарна комисия. , че според него случаят е за прокуратурата. ", "date": "2017.07.11", "title": "НДК натрупал 3 млн. лева загуби само тази година"}
{"url": "https://news.bg/world/evrosadat-v-strasburg-potvardi-zabrana-za-nosene-na-nikab-v-belgiya.html", "text": "Европейският съд по правата на човека в Страсбург потвърди забрана за носене на никаб на обществено място в Белгия, съобщава АФП.Съдът реши, че рестрикцията цели да се гарантира социалната сплотеност, \"защитата на правата и свободите на другите\" и че това е \"необходимо в демократично общество\".Белгия наложи пълна забрана за носене на никаб след приемането на закон през юни 2011 г. Законът забранява \"\".При нарушения се налага глоба или затвор до 7 дни.Франция е първата европейска държава, която забрани никаба още през април 2011 г.Европейският съд по правата на човека потвърди френския закон през 2014 г., когато постанови, че отхвърля аргументи, според които ограниченията нарушават религиозната свобода и индивидуалните човешки права.Белгийският случай беше внесен от две мюсюлманки - едната с белгийска националност, а другата е мароканка.Жените заявяват, че сами са избрали да носят никаб и смятат, че техните права са нарушени, и че законът е дискриминиращ.", "date": "2017.07.11", "title": "Евросъдът в Страсбург потвърди забрана за носене на никаб в Белгия"}
{"url": "https://news.bg/society/den-na-orela-27-yuni-iskat-ot-bdzp.html", "text": "Българското дружество за защита на птиците (БДЗП) инициира петиция за обявяването на Национален ден на орела, датата, която са избрали е 27 юни.Подписката е изпратена до министъра на земеделието, храните и горите - Румен Порожанов и към министъра на околната среда и водите - Нено Димов.Целта на дружеството е в този ден да се напомня с информационни кампании за незаменимата роля на тези птици.Петицията призовава ежегодно на тази дата двете институции да отчитат състоянието в България на най-уязвимите видове птици - орлите, както и постигнатото за опазването и увеличаването на популацията им.От БДЗП искат министерствата да се ангажират с ежегодни образователни кампании, посветени на опазването на орлите.България е сред страните в Европа с най-запазена природа с близо 34% от територията й, която попада в мрежата \"Натура 2000\". Територията на страната представлява само 1% от територията на Европа, а тук се срещат близо 400 вида птици, или 76% от европейската орнитофауна. Въпреки това в България има изчезващи и изчезнали вече видове.Въпреки забраната за посегателство над грабливи птици, много от тях, включени в \"Червената книга на Република България\", продължават да бъдат обект на бракониерство.Петицията е част от кампанията \"За да има орли\", организирана в рамките на проектите \"Горите на орела\", \"Живот за царския орел\" и \"Земя за царския орел\", финансирани по програма LIFE на ЕС и с подкрепата на Изпълнителна агенция по горите.", "date": "2017.07.11", "title": "Ден на орела 27 юни, искат от БДЗП"}
{"url": "https://news.bg/world/predlagat-po-oprostena-ramka-za-dostap-do-fondovete-na-es-sled-2020-g.html", "text": "Предлага се по-опростена рамка за достъп до фондовете на ЕС след 2020 г., съобщават от Европейската комисия.Група от независими експерти по политиката на сближаване представи окончателния си доклад за по-опростена рамка на фондовете на ЕС след 2020 г.Макар че постиженията на политиката на сближаване на ЕС са безспорни, обемът на разпоредбите понякога затруднява работата на органите, които управляват по места фондовете на ЕС, и на предприятията, които искат да кандидатстват за финансиране. Поради това опростяването е от основно значение и Европейската комисия следва да проучи възможностите за опростяване на достъпа до фондовете на ЕС в бюджетната рамка след 2020 г.Това е основното послание, което групата на високо равнище, работеща по опростяването на рамката, иска да разпространи в дискусията за бъдещето на финансите на ЕС. Комисията стартира дискусията на 28 юни със специално изготвения документ за размисъл, който е последният от петте документа за размисъл, представени след като на 1 март Комисията публикува своята Бяла книга за бъдещето на Европа.\"\", каза комисарят по по въпросите на бюджета и човешките ресурси Гюнтер Йотингер.\"\", изтъкна от своя страна комисарят за регионалната политика Корина Крецу.", "date": "2017.07.11", "title": "Предлагат по-опростена рамка за достъп до фондовете на ЕС след 2020 г."}
{"url": "https://news.bg/politics/s-rusko-prisastvie-zapochva-natovsko-uchenie-v-balgariya-rumaniya-i-ungariya.html", "text": "Руски наблюдатели ще присъстват на натовското учение Saber Guardian 2017, което започна на учебния полигон \"Ново село\" край Сливен. Това потвърди пред журналисти вицеадмирал Емил Евтимов, заместник-началник на отбраната.В най-голямото многонационално учение в Черноморския регион Saber Guardian 2017 /SG17/ участват около 25 000 военнослужещи от 22 съюзнически и партньорски натовски държави.Военните маневри ще са между 11-20 юли. Те са ръководени от Командването на Сухопътните войски на САЩ в Европа, съвместно с въоръжени сили на страните домакини - България, Румъния и Унгария. В голямото учение са включени 18 по-малки, които ще са на територията на трите държави.\"В учението Saber Guardian демонстрираме една невероятна способност за възпиране чрез съсредоточаване на бойната мощ на многонационалната дивизия\", заяви генерал-майор Джон Гронски от Сухопътните войски на САЩ в Европа.\"Дивизията включва танкови, пехотни, инженерни, артерилийски, военновъздушни формирования и специални сили и притежава съвместни способности за придвижване на личен състав, въоръжение и техника от България към Грузия по Черно море\", допълни американският генерал.Вицеадмирал Евтимов потвърди, че руските военни ще имат възможност да наблюдават това, което пожелаят, и ги очакват на полигона. Посещението им е планирано и организирано съгласно възприетите стандарти.\"Радваме се, че ще има руски наблюдатели\", коментира генерал-майор Джон Гронски от Сухопътните войски на САЩ в Европа. Той посочи, че става въпрос за прозрачност.Зам.-началникът на отбраната Евтимов очаква в динамична среда, в която всички участници в учението ще достигнат пълни оперативни способности в резултат на бойното сглобяване. Вицеадмирал Емил Евтимов се надява на 20 юли да нашите части да демонстрират оперативна съвместимост.\"Това учение за нас е много важно по отношение на изводите, не само за развитие на бойните способности на Българската армия, но и за това колко сме оперативно съвместими с нашите съюзници и партньори, както и към ангажимента, който има страната като домакин да оказва своевременна поддръжка на силите на отговор на НАТО\", заяви Евтимов.На полигона днес официално откриват десет новоизградени обекти и съоръжения. Сред тях са ремонт на мост от националната пътна мрежа над река Мараш, вертолетна площадка, авиационен оперативен център, сграда за контрол на стрелбищен полигон, склад, многоцелеви склад, пътна инфраструктура, открит паркинг с твърда настилка, кран и кула за тренировъчни цели.Проектите са финансирани с над 4 милиона долара от американско-европейските инвестиционни фондове за изграждане на съоръжения в подкрепа на въздушни операции, за поддръжка, учебни полигони, както и пътища и мостове.", "date": "2017.07.11", "title": "С руско присъствие започва натовско учение в България, Румъния и Унгария"}
{"url": "https://news.bg/world/mey-obeshta-da-specheli-bitkata-na-idei.html", "text": "Премиерът на Великобритания Тереза Мей заяви, че трябва да спечели \"битката на идеи\" в парламента и страната, след като партията й загуби мнозинството си след предсрочните парламентарни избори, съобщава АП.В реч с помирителен и предизвикателен тон Мей призова всички политически опоненти да допринесат с \"възгледите и идеите си\", за да помогнат за оформянето на политиката.Мей говори близо година след поемането на властта и малко над месец след предсрочните избори, които отнеха мнозинството на Консервативната партия.Тя призна, че изборният резултат е \"не това, което исках\", но остава отдадена да изгради по-справедлива Великобритания на фона на предстоящия Брекзит.", "date": "2017.07.11", "title": "Мей обеща да спечели „битката на идеи”"}
{"url": "https://news.bg/comments/igra-na-ruska-ruletka-li-e-vanshnata-politika-na-tramp.html", "text": "\"Президентът Тръмп направи първото си пътуване в чужбина /в Близкия изток, а след това и в Европа/ с ясната визия: светът не е\" глобална общност \", а арена, на която нациите, неправителствените играчи и бизнесът се борят и конкурират за интересите си.\" В статия, публикувана от\" Уолстрийт джърнъл \", ген. Макмастър и Гари Кон, съответно съветник по националната сигурност и ръководител на Националния икономически съвет на Доналд Тръмп, са се опитали да дефинират онова, което би могло да изкристализира като \"доктрина\" или най-малкото като идеологическа линия, следвана от 45-ия президент на САЩ на световната сцена. \"Тази доктрина е почти \"Хобсова\", насилствена , в разрез със западната дипломация от Удроу Уилсън /1913-1921/ насам\", подчертава Лорънс Нардън, ръководител на програмата за Северна Америка във Френския институт за международни отношения. Той прави препратка към английския философ от 17 в. Томас Хобс, чиято най-голяма творба \"Левиатан\" описва френетичната и егоистична надпревара между нациите.Шест месеца след пристигането си в Белия дом, Тръмп се вписва в една представа за света, която е тотално различна от тази на неговите предшественици , коментира френското издание \"Les Echos\". До голяма степен той постави на преден план един нов вид \"транзакционна дипломация\", за да изпълни целта си \"Америка на първо място\" и да извлече максимума ползи от партньорите си \"с възможно най-добрите споразумения\".Но най-вече направи впечатление, че следва политика на зиг-заг, с обратен завой по отношение на изборните си ангажименти от 2016 г. и понякога по отношение на последните си туитове. Що се отнася до Китай, там също направи крачка назад. След като заплаши, че ще наложи високи мита на вноса, той пое по пътя на \"диалогa на високо равнище\" на своите предшественици. A бомбардирането на сирийска авиобаза на 6 април в отговор на химическата атака срещу цивилни в Хан Шейхун, приписвана на режима на Башар ал Асад, и унищожаването на сирийски безпилотен самолет от американски изтребители, променя ситуацията не само по отношение на Дамаск, но също и по отношение на първоначалната цел на сближаване с Москва и първоначалното й нежелание да поеме ангажимент в името на хуманитарните принципи.Много мъртви пространстваСъщо така по отношение на НАТО, първоначално квалифицирана като \"остаряла\" организация, Доналд Тръмп си промени мнението. Разбира се, на срещата на върха в Брюксел, президентът на САЩ не отиде по-далеч от това да препотвърди изрично ангажимента на САЩ към член 5 от Северноатлантическия договор ( \"атака срещу страните от НАТО е нападение срещу всички \"). Но той все пак припомни \"ангажиментите, които ни свързват като едно\" срещу тероризма. Въпреки това, не бива да се заблуждаваме - все още има много неизвестни.\"Има ли една последователна мисъл в Доналд Тръмп? Този въпрос си задаваме всяка сутрин\", подчертава Лорънс Нардън. Въпреки че посланието му е основно на един \"изключителен егоист\", трудно е да се прогнозира какви ще бъдат бъдещите му отношения с Владимир Путин, докато разследването на предполагаемите тайни споразумения между приближени на Тръмп и Русия едва е започнало.Нещо повече, Тръмп не се интересува толкова от дефиницията за външна политика, колкото от аромата на скандала \"Русиягейт\" и от самата Америка. Откакто е на власт, никой не може да определи кой води външната му политика. \"Отговорните възрастни\", министърът на отбраната Джеймс Матис и държавният секретар Рекс Тилърсън, посланикът в ООН Ники Хейли или съветникът му Стив Банън, голям почитател на Чарлз Морас ? Тръмп също остави много мъртви пространства като Африка, Латинска Америка или Централна Азия и Афганистан.За шест месеца Доналд Тръмп все пак фиксира две основни оси: борбата срещу тероризма и Иран. Дотам , че да вземе страната на Саудитска Арабия и страните от Залива в желанието им да изолират Катар, но по неясен и нечетлив начин. Не само че Катар приютява американска военна база, ами и Съединените щати се втурнаха да продават оръжие на малкото емирство, макар и обвинявано, че подкрепя тероризма.Другата константа е неговата настървеност да заличи наследството от Барак Обама. Така той напусна Парижкото споразумение за климата. Тръмп иска също да преразгледа договора от 2015 г. за ограничаване на ядрената програма на Иран. И дава на заден ход по отношение на отворената политика спрямо Куба.Но най-голямата неизвестна остава самият Тръмп и неговата тотална непредсказуемост. \"Рискът от непредвидена ескалация към война е най-висок от десетилетия насам и не само в Европа, но и в Близкия изток и в Азия\", твърди Иво Даадлер, бивш американски посланик в НАТО. За Лорънс Нардън обтегнатите отношения със Северна Корея биха могли да ескалират, ако някога Доналд Тръмп се опита да саботира Русиягейт.Разбира се, не беше възможно да се предскаже преди 11 септември 2001 г., че президентът Джордж Буш би хвърлил Америка в две войни - в Афганистан и после в Ирак, с катастрофални последици. Но Доналд Тръмп създава впечатлението, че принуждава света да играе на един вид руска рулетка, в която единственото предвидимо нещо е неговата непредвидимост. Или както каза наскоро в Париж Дейвид Фръм, бивш съветник на Джордж Буш, \"една ядрена сила би трябвало да бъде много предвидима\".", "date": "2017.07.11", "title": "Игра на руска рулетка ли е външната политика на Тръмп?"}
{"url": "https://news.bg/economics/bdzh-izplati-dalga-si-kam-edin-ot-svoite-kreditori.html", "text": "Изплатен е остатъкът от задълженията към един от финансовите кредитори на БДЖ, съобщиха от компанията.Българските държавни железници (БДЖ) успяха да изплатят оставащите задължения от 13, 650 млн. лева към \"Еврофима\" (Европейското дружество за финансиране закупуването на подвижен жп състав), съобщиха от БДЖ. Дни по-рано бяха погасени 5, 497 млн. лева. Така дългът към финансовата институция вече е напълно изплатен.Заемът от \"Еврофима\" е на обща стойност от 40 млн. лева. Той е използван за закупуване на рециклиран подвижен състав в края на 2008 г. От компанията отчитат, че изплащането на общо 19, 147 млн. лева в рамките само на една седмица е резултат от извършени реформи за оздравяване и развитие на дружеството през последните години. По този начин задълженията към \"Еврофима\" са изцяло погасени.В края на 2009 г. БДЖ се намира в тежко финансово състояние със задължения в размер на 849 млн. лева, припомнят от дружеството. Чрез извършените реформи в дружеството са подобрени финансовата стабилност и структурата на компанията.Общите задължения на дружеството към настоящия момент възлизат на 393 млн. лева. Изцяло изплатени са два отделни заема към \"Еврофима\" - първият облигационен заем и два отделни заема към KFW IPEX BANK.", "date": "2017.07.11", "title": "БДЖ изплати дълга си към един от своите кредитори"}
{"url": "https://news.bg/world/es-okonchatelno-odobri-sporazumenieto-za-asotsiirane-s-ukrayna.html", "text": "Всички 28 страни членки на ЕС одобриха споразумението за асоцииране с Украйна, се казва в съобщение на Съвета на ЕС, цитирано от световни агенции.На 11 юли Съветът прие решение за завършване на процедурата на ЕС по одобрението на споразумението за асоцииране с Киев.В документа се подчертава, че \"това е последната стъпка в ратифицирането на процеса\".Споразумението влиза изцяло в сила от 1 септември 2017 г.Одобрението на Съвета идва след ратифицирането му от Холандия на 14 юни.Сделката беше подписана през 2014 г.", "date": "2017.07.11", "title": "ЕС окончателно одобри споразумението за асоцииране с Украйна"}
{"url": "https://news.bg/euronews/ep-alarmira-za-visoka-kontsentratsiya-na-mediynata-sobstvenost-u-nas.html", "text": "Евродепутатите от комисията по граждански свободи представиха изследване на медийния плурализъм в Европейския парламент. Според изследването в страната ни се наблюдава силна концентрация на медийната собственост като един от основните критерии за медийния плурализъм, съобщи БНР. Сред изказалите се евродепутати в ЕП обаче нямаше български представители.Медийният плурализъм изследва разнообразието от медийно съдържание и медийната независимост. Той се дели на вътрешен и външен. Вътрешният медиен плурализъм означава в представянето на дадена тема да бъдат разгледани всички гледни точки, за да може читателят да прецени коя позиция е най-близка до неговите възгледи и на какво да вярва. Външният плурализъм или структурният плурализъм обхваща медийната картина като цяло в една страна. Външен плурализъм има тогава, когато в страната се наблюдава достатъчно разнообразие от източници на информация. Съществува обаче и друго условие за медийния плурализъм - медиите да не бъдат концентрирани като собственост в ръцете на един и същи човек.Според  за 2016 година в страната ни се наблюдава силна концентрация на медийна собственост. Изследването е е финансирано от Европейската комисия и изпълнява се от Европейския университетски институт в Флоренция. В проучването участват и национални екипи. Авторите на проучването от българска страна са от фондация \"Медийна демокрация\" - проф. Нели Огнянова, доц. Орлин Спасов и Николета Даскалова.Спрямо 3 от изследваните показатели в мониторинга в България се наблюдава висок риск за независимостта на медиите. У нас съществува силна концетрация на собственост. Наблюдава се и отстраняване на конкуренцията чрез придобиване на различни по вид медийни организации. Според анализа у нас се упражнява и влияние на собствениците и рекламодателите върху редакционното съдържание в медиите.По този повод страната ни беше определена като високорискова страна за медийната независимост. В тази негативна статистика попадат още Гърция, Унгария и Италия.По думите на директора на Центъра за медиен плурализъм във Флоренция Пиер Луиджи Парку пред ЕК в Европа се налага предприемането на мерки за защита на работата на журналистите и независимостта на \"петата власт\".В този контекст директорът на Европейската федерация на журналистите Ренате Шрьодер призова в Европейския съюз да бъде създадена общоевропейска нормативна рамка, която да принуди властите да изкарат наяве всички собственици на медии. \"Хората имат право да знаят кой какво притежава\", допълни Шрьодер.Според Мониторинга на медийния плурализаъм за 2016 година у нас съществува 79% риск от политически контрол върху медиите. В доклада се посочват и конкретни примери с 2 телевизии, които имат партиен характер. Като показател за концентрация на медийна собственост се посочва и това, че един е собственикът на 6 вестника у нас .Всичко това сигнализира, че в България съществува висок риск за концентрацията на медийна собственост, автоцензура и политически контрол върху \"петата власт\".", "date": "2017.07.11", "title": "ЕП алармира за висока концентрация на медийната собственост у нас"}
{"url": "https://news.bg/euronews/emil-radev-nastoyava-za-barza-reforma-na-dablinskiya-reglament.html", "text": "Българският евродепутат от ЕНП/ГЕРБ Емил Радев настоява за бърза реформа на т. нар. регламент Дъблин, който определя отговорната държава за кандидатите за убежище.Според евродепутата чрез бърза реформа на регламента Дъблин държавите-членки, които са най-засегнати от миграционните потоци, ще получат увереност, че техните европейски партньори наистина проявяват солидарност. Това е особено важно за страните по външните граници на ЕС като Гърция, Италия и България, които са подложени на миграционен натиск единствено заради географското си положение.Радев настоява, че от много време в ЕС се говори за необходимостта от промяна на европейското законодателство за убежище и особено на системата на прием на кандидати за убежище в Европейския съюз.\"\", коментира Емил Радев пред комисията по граждански свободи, правосъдие и вътрешни работи на Европейския парламент.Промяната на европейското законодателство да бъде придружена с подобряване на процедурите по връщане на икономически мигранти и на хора, които нямат основание да останат на европейска територия, в държавите им на произход или транзит, иска още Емил Радев. В този контекст той приветства дадената от естонското председателство заявка в тази насока и изрази надежда сроковете между отказ на убежище и ефективното връщане да бъдат съкратени.По време на заседанието присъстваше и , придружен от делегация от МВР, с цел подготовка на предстоящото българско Председателство на Съвета на ЕС от януари 2018г. Освен това той проведе редица срещи в Европейския парламент, представяйки приоритетите на Председателството, с основни докладчици по ключови за България досиета, чиито преговори ще се водят по време на първите шест месеца на 2018г.", "date": "2017.07.11", "title": "Емил Радев настоява за бърза реформа на Дъблинския регламент"}
{"url": "https://news.bg/politics/ima-spad-na-nepridruzhenite-detsa-migranti-v-balgariya.html", "text": "Рязък спад на непридружените деца бежанци в България отчитат институциите. Тази година те са само 300, докато миналата 2016 г. са били над 2 700.Данните представи заместник-генералният директор на БЧК д-р Надежда Тодоровска след заседание на Националния съвет за закрила на детето към Министерския съвет.В него участваха всички институции, ангажирани с проблемите на децата. Очаква се до края на годината да бъде взето решение за изграждането на Център за непридружени деца с капацитет 50 малчугана.На година се очаква центърът да обслужва 300 деца. Финансирането за него ще бъде по линия на Норвежкия финансов механизъм. Тепърва предстоят разговори за местонахождението му.Целта е непридружените деца да бъдат настанявани там, вместо както е в момента - в центровете за бежанци към Държавната агенция за бежанците. В центъра ще бъдат обследвани нуждите на всяко едно дете в срок от 3 до 6 месеца.Предвижда се и съгласуване на наръчника, приет днес от Националния съвет за представителите на институциите. Въпросният механизъм за работа с непридружени деца предвижда действията на всяка една инстутуция и сроковете за тяхното изпълнение от момента на установяване на непридружено дете.Д-р Надежда Тодоровска обясни, че сега за настойник на 400 непридружени деца, кметовете определят един чиновник. На практика е невъзможно осигуряването на личен лекар не детето.Вакуумът в законодателството ще бъде поправен именно с въпросния наръчник, приет от Националния съвет за закрила на детето. Водеща при разработването му е Държавната агенция за закрила на детето.Постоянна експертна работна група към Националния съвет за закрила на детето ще се справя с вакуума в законодателството, свързан със случаите не непридружени деца.Офелия Кънева, председател на ДАЗД заяви, че тепърва ще се изчислява финансовата рамка и това колко струва обгрижването на непридружено дете. С въпросния наръчник Кънева очаква да се снеме напрежението при работата с непридружени деца. Той се появява заради многото нормативни пропуски.Кънева определи механъзмът, представен днес, като \"наръчник за всеки професионалист\" на терен, работещ с непридружени деца. Изготвен е пълен списък за промени в нормативните актове.", "date": "2017.07.11", "title": "Има спад на непридружените деца-мигранти в България"}
{"url": "https://news.bg/world/rusiya-e-gotova-da-izgoni-okolo-30-amerikanski-diplomati.html", "text": "Русия е готова да изгони около 30 американски дипломати и да изземе държавно имущество на САЩ в отговор на санкции на Вашингтон. Това съобщиха руски официални представители, цитирани от БиБиСи.Заплахата идва от източници от руското външно министерство, цитирани от вестник \"Известия\". Наскоро други руски представители са направили подобно разкритие.През декември 2016 г. администрацията на Барак Обама изгони 35 руски дипломати и затвори два обекта на разузнаването на Русия. Мерките са в отговор на непотвърдената руска намеса на американските избори.Бившият президент на САЩ предприе действия срещу Москва, след като американското разузнаване обвини Русия в хакерски атаки срещу демократите.Руският лидер Владимир Путин е повдигнал въпроса за санкциите на Обама по време на първата си среща с президента на САЩ Доналд Тръмп в Хамбург на 7 юли.Руски дипломат е заявил пред \"Известия\", че като реципрочна мярка Русия може да изземе вила на американското правителство в северозападната част на Москва, както и американски склад в града.", "date": "2017.07.11", "title": "Русия е готова да изгони около 30 американски дипломати "}
{"url": "https://news.bg/society/mali-i-zambiya-izprevarvat-balgariya-po-zashtita-na-pravoto-na-sobstvenost.html", "text": "България се нарежда на 85-то място от 127 страни по защита на правото на собственост. Това показва изследването на международния индекс \"Право на собственост\", проведено от Института за пазарна икономика.България получава 4.8 точки от възможни 10. Спрямо предходната 2016 година страната ни бележи спад с 0.2 точки, което поставя страната ни 19 места по-надолу по този показател.Според доклада на ИПИ спадът с 0.2 точки не е толкова стряскащ, но въпреки това той поставя страната ни с цели 19 позиции надолу, защото в другите държави се работи усилено за подобряването на защитата на правото на собственост. Докладът сигнализира, че в България нищо не се променя или поне не в положителна посока.Данните показват, че България е изпреварена дори от страни като Мали, Доминиканската република, Кения, Хондурас и Замбия.Индексът \"Право на собственост\" оценява защитата на правото на собственост по света, а в изданието за 2017 г. са включени 127 държави, в които живее 93% от населението на света и които произвеждат 98% БВП в световен мащаб. Индексът се формулира въз основа на представянето на държавите в областите правна и политическа среда, право на физическа собственост и право на интелектуална собственост.Спрямо изследването в страната ни най-ниски продължават да са резултатите в областта на правната и политическа среда. Те доказват, че в България липсват независимост на съдебната власт, върховенство на закона, политическа стабилност и контрол над корупцията.В областта на правото на физическа собственост се наблюдава нарастване на индикаторът за достъп до заеми. Това обаче се дължи на възстановяването на пазара, а не е следствие от някакви усилия на управляващите, допълват от ИПИ.Най-висок резултат бележи защитата на правото на интелектуална собственост - 5.2 точки от максималните 10 точки. Въпреки това в тази област резултатът е доста по-нисък от представянето на страната ни в преди 9 години. Според ИПИ това показва, че липсата на защита на правото на интелектуална собственост и широкоразпространеното пиратство на авторски права продължава да е сред големите проблеми в страната.Индексът \"Право на собственост\" алармира за изключително тежките проблеми в правната среда в България. Индексът показва и липсата на каквото и да е подобрение в изследваните сфери. Това води до по-ниски доходи, повече корупция, по-високо неравенство и по-слаба защита на индивидуалните и икономическите свободи.", "date": "2017.07.11", "title": "Мали и Замбия изпреварват България по защита на правото на собственост"}
{"url": "https://news.bg/int-politics/chetiri-arabski-darzhavi-zasilvat-natiska-spryamo-katar.html", "text": "Четири арабски страни начело със Саудитска Арабия засилват натиска върху Катар след обвиненията, че страната подкрепя тероризма.Арабските страни обявиха, че разпространените от CNN документи са убедително доказателство за неизпълнение от страна на емиратството на ангажиментите, поето в рамките на Съвета за сътрудничество на арабските държави в Персийския залив. В Съвета влизат Бахрейн, Катар, Кувейт, Обединените арабски емирства, Оман и Саудитска Арабия.Съвместното изявление е подписано от Саудитска Арабия, ОАЕ, Бахрейн и Египет.Според тях публикуваното тайно споразумение между Рияд и Доха от 2013 г. е показало, че Катар е нарушил своето обещание да не се меси във вътрешните работи на останалите държави от района на Персийския залив, предаде Ройтерс.Текстът на договора, за чието съществуване се знаеше, но който никога досега не е ставал публично достояние.Според Саудитска Арабия, ОАЕ, Барейн и Египет публикуваните документи ясно показват и доказват, че Доха не изпълнява ангажиментите си и е нарушила обещанието да не се меси във вътрешните работи на останалите страни.В отговор Катар също обвини Саудитска Арабия и ОАЕ, че са нарушили духа на споразумението.", "date": "2017.07.11", "title": "Четири арабски държави засилват натиска спрямо Катар"}
{"url": "https://news.bg/world/islyamska-darzhava-potvardi-che-bagdadi-e-martav.html", "text": "Терористите от ДАЕШ (\"Ислямска държава\") потвърдиха, че лидерът им Абу Бакр ал Багдади е мъртъв. Това съобщава телевизионният канал Al Sumaria, позовавайки се на източник в иракската провинция Ниневия, информират ТАСС и други руски медии.Според източника групировката е публикувала кратко съобщение, в което се обявява смъртта на лидера Багдади, както и името на \"нов халифат\".Сирийският център за наблюдение на човешките права обяви, че има \"потвърждаваща информация\" за смъртта на Багдади.\"\", каза директорът на организацията пред Ройтерс Рами Абдул Рахман.Той добави, че източници в град Дейр ез Зор са били уведомени от представители на групировката, че Багдади е мъртъв, но \"те не разкриха къде\".През последните няколко години многократно се съобщаваше и впоследствие се опровергаваше смъртта на Багдади.На 16 юни руското военно министерство обяви, че лидерът на терористичната организация вероятно e елиминиран в резултат на бомбардировка на руските ВКС по команден пост в южно предградие на град Ракка в Сирия в края на май. Тогава се поясни, че чрез различни канали е потвърдена информацията.САЩ заявиха, че нямат конкретни доказателства Багдади да е убит.Лидерът на ДАЕШ се появи пред медии за първи път през 2014 г., когато обяви създаването на халифат в Близкия изток. Оттогава на няколко пъти беше съобщавано, че е убит, макар че информацията никога не беше потвърждавана.ТАСС припомня, че по-рано ирански медии са разпространили снимки, потвърждаващи гибелта на Багдади.", "date": "2017.07.11", "title": "„Ислямска държава” потвърди, че Багдади е мъртъв"}
{"url": "https://news.bg/regions/zashtitnitsite-na-bedechka-vazstanovyavat-parka-dobrovolno.html", "text": "Защитните на парка \"Бедечка\" предприеха кампания по възстановяването на парка. Организацията \"Запазете Бедечка\" вече е почистила и облагородила три участъка от алеите на парка.Почистването на парка е доброволно. Припомняме, още преди провеждането на местния референдум в Стара Загора активистите обещаха да предприемат действия по почистването и възобновяването на някои части от парка.В кампанията са почистени и варосани бордюри, отстранени са прорасли храсти и са засадени цветя. Поставена е и указателна табела към култовото дърво \"Стария чинар\" - многовековно дърво, което е национална природна забележителност и се намира на територията на парка. \"Запазете Бедечка\" обаче подчертават, че главната алея, водеща до вековното дърво, наскоро е била прекъсната от строежи.Припомняме, преди месец се проведе местен референдум за запазването на парка. , защото не достигна прага на задължителност, но резултатите бяха достатъчно красноречиви - . Кметът на Стара Загора беше заявил, че по-важен е резултатът от местното допитване, а не активността. От \"Спаси Бедечка\" посочват, че Живко Тодоров към момента изпълнява обещанието си. Тодоров се е срещнал с премиера Борисов, а по време на срещата е станало ясно, че са намерени варианти за . Очаква се гласуването на новия устройствен план за запазване на парка да е през септември.", "date": "2017.07.11", "title": "Защитниците на \"Бедечка\" възстановяват парка доброволно"}
{"url": "https://news.bg/world/tramp-otlaga-darzhavnoto-poseshtenie-vav-velikobritaniya-za-dogodina.html", "text": "Президентът на САЩ Доналд Тръмп вероятно ще посети Великобритания през следващата година, научи БиБиСи.Смята се, че \"Даунинг стрийт\" 10 и Белият дом търсят варианти относно визитата.Американският лидер прие поканата на кралицата за държавно посещение на Острова тази година, когато премиерът на Обединеното кралство Тереза Мей го посети във Вашингтон през януари.Но перспективата за държавна визита доведе до бурно недоволство на Албиона и Тръмп трябваше да промени решението си.Разпространява се информация, че той не иска да посещава страната на този етап, тъй като има вероятност да бъдат организирани големи протести срещу президента на САЩ.Близо 2 милиона души са се подписали под една от много петиции, с които се призовава, че Тръмп не трябва да идва на държавно посещение в държавата.Лидерите на лейбъристите и либералдемократите също са против посещението на този етап.Също се повдига въпрос защо Доналд Тръмп е канен във Великобритания толкова скоро след влизането си в Белия дом. Например бившият президент Барак Обама беше поканен 2 г. и половина след встъпването си в длъжност.", "date": "2017.07.11", "title": "Тръмп отлага държавното посещение във Великобритания за догодина"}
{"url": "https://news.bg/regions/plovdivsko-kmetstvo-se-nanese-v-hotela-na-vanko-1.html", "text": "Администрацията на пловдивския район \"Източен\" вече е в сградата, станала популярна като хотела на Ванко 1 със статуята на Иисус, похвалиха се от пловдивското кметство във Фейсбук.Обслужването на гражданите е на новия адрес на местното кметство - на бул. \"Шести септември\" № 274. Там се намират всички административни звена. На първия етаж има изнесен фронт офис на служба ГРАО и \"Местни данъци и такси\".Припомняме, през 2010-а година държавата конфискува постройката на рап певеца Ванко-1 и я обяви на публична продан за над два и половина милиона лева.Тогавашният областен управител и настоящ кмет на Пловдив Иван Тотев припомня, че написал писмо до финансовия министър Дянков и директора на НАП. Той предложил да не се продава сградата на публична продан, а де се предостави на община Пловдив.По този начин хотелът е вече общинска административна сграда. Кметството на район \"Източен\" се помещава на първите три етажа. На последните два е разположен центърът за управление на трафика.На първия етаж са отделите ГРАО, Жилищно настаняване, стопански отдел, деловодство, каса на район \"Източен и каса на местни данъци и такси, устройство на територията.На втория и третия етаж е разпределена останалата част от администрацията - кмет, заместник-кметове, главен архитект, административно и правно обслужване, човешки ресурси, финанси, счетоводствоНиколай Чунчуков, кмет на район \"Източен\" в Пловдив заяви, че преместването станало от четвъртък до неделя. \"Телефонната централа работи\", увери той.От администрацията са демонтирали статуята на Христос, която бе разположена на покрива на сградата. Не е ясно каква ще е съдбата на басейна, който по поръчка на Ванко 1, също бе построен на върха на хотела.", "date": "2017.07.11", "title": "Пловдивско кметство се нанесе в хотела на Ванко 1"}
{"url": "https://news.bg/world/80-zadarzhani-pri-protest-sreshtu-zdravnata-reforma-na-republikantsite-vav-vashington.html", "text": "Полицията във Вашингтон задържа 80 демонстранти, които протестираха срещу проектозакона на Републиканската партия за здравеопазване, съобщават местни медии.Служители на охраната в Капитолия са задържали 21 души в сградите, където се помещава долната камара, Камарата на представителите, а други 59 души са задържани в страната, където е Сенатът, горната камара, се казва в съобщение на полицията.Демонстрациите се проведоха вчера следобед. Полицията беше извикана на 13 места в района на Конгреса след получени сигнали.Видеоматериали показват демонстрантите да скандират и да носят лозунги против здравната реформа.Полицията призова демонстрантите да прекратят протестите и тези, които са отказали, са били задържани.Здравната реформа на републиканците има за цел да замени \"Обамакеър\". Но Републиканската партия среща категоричната опозиция на демократите и на някои републиканци, което прави невъзможно прокарването й.", "date": "2017.07.11", "title": "80 задържани при протест срещу здравната реформа на републиканците във Вашингтон"}
{"url": "https://news.bg/crime/zasekretiha-protokolite-ot-deloto-sreshtu-nenchev.html", "text": "Протоколът от съдебните заседания по делото срещу бившия министър на отбраната Николай Ненчев е засекретен. Това стана ясно в началото на днешното заседание.Съдията разясни на защитниците на Ненчев, който е обвиняем заради ремонта на двигателите на самолетите, че има възможност протоколите да се разсекретят, но само ако изпратят писмо до ДАНС и те дадат съгласие.Според съда в протоколите няма секретна информация.Днешното съдебно заседание делото продължи с изслушване на свидетели.Припомняме ви, че миналата седмица президентът Румен Радев, в качеството си на бивш командир на ВВС, Припомняме, срещу бившия военен министър Николай Ненчев са  за длъжностно престъпление. Те са свързани със сделката с Полша за ремонта на МиГ-овете. Съдът даде ход на делото на 22 февруари тази година, след като Николай Ненчев заяви, че не възразява въпреки участието си в предизборната кампания.Няколко пъти съдът", "date": "2017.07.11", "title": "Засекретиха протоколите от делото срещу Ненчев"}
{"url": "https://news.bg/crime/deloto-sreshtu-reformatora-valentin-pavlov-ne-zapochna.html", "text": "Самият д-р Валентин Павлов е поискал отсрочка за друга дата от съда и днес процесът срещу стоматолога и политик от Реформаторския блок не започна.За днес в 10 часа беше насрочено първото заседание на съдебния състав, който трябваше да стартира процеса срещу Валентин Павлов.Припомняме, че преди месец беше внесен обвинителен акт срещу д-р Валентин Павлов, д-р Венета Павлова и д-р Й. Филипова за причинена от тях смърт на пациент по непредпазливост.Валентин Павлов беше кандидат за парламента от Реформаторски блок, когато стана ясно, че е разследван от прокуратурата по обвинението, а .На 14 юни 2016 г. Павлов оперирал киста на челюстта на дете. Той го поставил под пълна упойка с интубационна анестезия без да попита родителите и да обясни възможните противопоказания. Детето получило \"Малиигнена хипертермия\", а в денталната клиника нямали нужните лекарства, които могат да противодействат. Детето е закарано в \"Пирогов\" със сърдечен арест в 16:00 и умира час след приемането.", "date": "2017.07.11", "title": "Делото срещу реформатора Валентин Павлов не започна"}
{"url": "https://news.bg/world/razsledvane-na-prestapleniyata-sreshtu-zhitelite-na-mosul-iskat-ot-amnesti-interneyshanal.html", "text": "Международната правозащитна организация \"Амнести Интернейшънъл\" призова да се проведе разследване за престъпленията срещу мирните жители на Мосул, извършени от всички участници в боевете за освобождение на иракския град от терористичната групировка \"Ислямска държава\", съобщи РИА Новости.В понеделник премиерът на Ирак Хайдер ал-Абади официално обяви победа над \"Ислямска държава\" в Мосул.\"Необходимо е незабавно да бъде учредена независима комисия, която гарантира провеждането на щателни разследвания за всички случаи, в които има достоверни доказателства за нарушение на международното право и обнародване на неговите резултати\", се казва в заявление на организацията.По-рано правозащитниците нееднократно заявяваха, че бойците на \"Ислямска държава\" по време на обсадата са нарушавали международното право и са извършвали военни престъпления. В частност, по техни данни са използвали хората като \"жив щит\", така също и са \"убили стотици, едва ли не хиляди\" души, които се опитвали да напуснат обсадения град.Правителствените сили на Ирак и коалицията за борба с \"Ислямска държава\" под ръководството на САЩ по данни на правозащитниците са провели \"серия незаконни атаки\" в града. Както потвърждава организацията, проправителствените сили са отговаряли непропорпоционално на отправената към тях атака.\"Силите на Ирак и коалициите не приемат адекватни мерки за защита на мирните граждани, вместо това те са ползвали оръжие, което не бива да влиза в употреба при плътно населени жилищни райони\", заявиха правозащитниците.Кампанията за извеждане на \"Ислямска държава\" от Мосул, която се задържа там, започна от октомври м.г. През юни иракското командване обяви началото на настъплането на последните укрепления на \"Ислямска държава\" в историческите части на Мосул. В операцията бяха задействани армейските спецзвена, федералната полиция и силите за бързо реагиране на Въоръжените сили на Ирак.", "date": "2017.07.11", "title": "Разследване на престъпленията срещу жителите на Мосул искат от \"Амнести интернейшънъл\""}
{"url": "https://news.bg/economics/6-proizvoditelya-na-kiselo-mlyako-dokazvat-che-polipropilenovata-opakovka-e-dobra.html", "text": "Проби от киселото мляко, произвеждано в мандрите на шестима от най-големите производители в България, са дадени за изследване. Резултатите ще покажат дали новите полипропиленови опаковки променят качеството на българското кисело мляко и могат да бъдат стандартизирани по БДС. Информацията е на ПР агенция ОТ-ДО Консулт.Припомняме, през юни имаше дискусия за промяна на стандарта на българското кисело мляко и на опаковката му. От Министерството на земеделието, храните и горите се обявиха п. Количеството на двата основни щама в българско кисело мляко - лактобацилус булкарикус и стрептококус термофилус трябва да остане без промяна, както е записано в сега действащия БДС, са категорични от МЗХ.От БАБХ приемат промяната на опаковката на киселото мляко. Припомняме, преди десетина години с подобна промяна стана и леко поскъпване на продукта - от предишните кофички от по 500 мл се премина на 400 мл за същата цена. Според депутата от БСП Румен Георгиев при промяната на стандарта на опаковката се \" да продължат да ползват всякакви опаковки, без оглед дали те ще съответстват или не на киселинността и другите качества на продукта\".  Проби са дали от Маджаров, ОМК, Полидей /Домлян/, Булдекс, Лактима и Ел Би Булгарикум. Тяхната продукция ще се изследва и по най-стария метод за определяне на качеството - органолептика (със сетивните органи на човека - б.р.) и с микробиологичен анализ.От компаниите са предоставили кисело мляко по БДС, опаковано в два вида опаковки. Едната е досегашната полистеринова, която е призната от Българския институт по стандартизация. Другата опаковка е полипропиленова. Тя е от ново поколение, според производителите е по-екологична, по-евтина и изцяло съответстваща на европейските стандарти.Пробите изследват както вкусовите качества на киселото мляко, така и състава и количеството на киселомлечните бактерии /микробиология/. Ще бъде изследвано как известните български бактерии реагират на състава на опаковката.Изследването е провокирано от публична дискусия, в която се коментира, че новите опаковки може да обезличат българското кисело мляко и \"да го превърнат в йогурт\".От компанните-производители на киселото мляко, както и производителите на полипропиленови опаковки и експерти уверяват, че подобни твърдения не съответстват на истината. Това е причината да мотивират твърденията си с фактология.Резултатите ще са готови в края на юли и ще бъдат публикувани.По същото време се очаква публично представяне на резултатите от още едно изследване. От втора независима акредитирана лаборатория ще изследва миграцията на нискомолекулни вещества, моделна среда за мляко и млечни продукти и микробиологията на двата вида опаковки - полистиренови и полипропиленови.", "date": "2017.07.11", "title": "6 производителя на кисело мляко доказват, че полипропиленовата опаковка е добра"}
{"url": "https://news.bg/regions/53-godishen-italianets-i-malko-dete-zatisnati-ot-bager.html", "text": "53-годишният италианец Мауро и 5-годишно дете били затиснати от багер понеделник вечерта към 20:45 ч. в село Брежани край Симитли, пише БГНЕС. И двамата се намират в тежко състояние - Мауро е с множество фрактури на левия крак, а детето е в клинична смърт.Мауро, който живее в Брежани, е копал с багера в имота си. Съседско дете наблюдавало работата с любопитство и италианецът го качил със себе си в багера. Преминавайки по наклон обаче машината се обърнала и затиснала и двамата.На място са извикани пожарната, полицията и бърза помощ. Италианецът е настанен в ортопедията на \"МБАЛ Благоевград\", а детето е транспортирано в полунощ в шокова зала в столичния \"Пирогов\".", "date": "2017.07.11", "title": "53-годишен италианец и малко дете затиснати от багер"}
{"url": "https://news.bg/crime/18-godini-bavyat-delo-za-imot-v-tsentara-na-sofiya.html", "text": "Инспекторатът към ВСС констатира, че дело за собственост на имот в идеалния център на София е продължило 18 години, 2 месеца и 21 дни.При проверка по заявление става ясно, че има нарушаване на правото на разглеждане и решаване на делото в разумен срок. Делото е започнало 18 януари 1996 г. и е приключило с окончателно решение на 28 юни 2016 г. Делото е разглеждано от три инстанции и основна причина за забавянето е дългите срокове между заседанията - межди 3 и 7 месеца.При проверките, извършени в периода 1 януари - 31 март 2017 г., на заявления за забавени производства, Инспекторатът към ВСС е установил още три дела за собственост, решени извън разумния срок - за 13 години, 9 месеца и 27 дни - върху 32 дка ниви, градини, цветарници и 10 сгради и съоръжения в спортен парк \"Дианабад\" в София. Дело за два имота с площ от 834 кв. м. и 886 кв. м. във вилна зона в полите на Витоша е продължило 11 години, 3 месеца и 4 дни. 10 години, 6 месеца и 21 дни пък продължило делото за възстановяване на владението върху апартамент в софийския кв. \"Младост\".", "date": "2017.07.11", "title": "18 години бавят дело за имот в центъра на София"}
{"url": "https://news.bg/finance/ot-fonda-za-garantirane-na-vlogovete-chastichno-pogasiha-zaem-ot-darzhavata.html", "text": "Частично предсрочно погасяване за 30 млн. лева по договора с държавата направиха от Фонда за гарантиране на влоговете в банките (ФГВБ), информираха от Фонда.Частичното погасяване е по заема, отпуснат от централния бюджет по Договора за заем, сключен между Република България и ФГВБ на 03 декември 2014 г. Той е за финансиране недостига на средствата на Фонда за изплащане на гарантираните влогове на вложителите в КТБ АД след отнемане на лиценза й.Заемът осигури безпроблемното протичане на процеса по изплащане на гарантираните влогове в банката. Това е второто частично предсрочно погасяване по заема, с което общият размер на предсрочно погасената от ФГВБ главница достигна 1,175 млрд. лв., съобщиха от Фонда.В плановете на гаранционната финансова институция са погасяване на оставащата главница в размер на 500 млн. лева. Очаква се това да стане също преди падежа на заема.Следващото частично предсрочно погасяване ще бъде извършено след произнасяне на съда по несъстоятелността с окончателното решение по постъпилите жалби срещу одобрената от ФГВБ първа частична сметка за разпределение на наличните суми между кредиторите на КТБ АД (н), информират от Гаранционния фонд.Размерът на заема по договора е до 2 млрд. лв. От тях ФГВБ е усвоил 1,675 млрд. лева. Лихвеният процент е фиксиран в размер на 2,95 %. Лихвените плащания са веднъж годишно на 15 април.Погасяването на заема е еднократно - на 15 април 2020 г. Предвидена е възможност за изцяло или частично предсрочно погасяване. Общият размер на изплатените лихви по заема през 2015-2017 г. възлиза на 104 572 246,58 лева.", "date": "2017.07.11", "title": "От Фонда за гарантиране на влоговете частично погасиха заем от държавата"}
{"url": "https://news.bg/crime/vlado-platsentata-s-labilna-psihika-i-mnogo-opasen.html", "text": "Софийски градски съд остави в ареста бащата, който преби д-р Албена Гагова, заради това, че е отказала да му даде плацентата. Според магистратите Владимир Стоянов, станал по-известен като Владо Плацентата, е лице с лабилна психика.Съдебният състав посочи, че може да се направи обосновано предположение, че Стоянов е нанесъл побоя над д-р Гагова.От свидетелските показания става ясно, че обвиняемият е вдигнал скандал заради отказа на акушерката. Съдът се съгласи със защитата, че липсва реална опасност Владимир Стоянов да се укрие, но изтъкна, че ако бъде пуснат на свобода, може да извърши друго престъпление. Като \"изключителна бруталност\" определиха магистратите посегателството над лекарката и заключиха, че обвиняемият представлява висока степен на обществена опасност.С това решение Софийски градски съд потвърди определението на Софийски районен съд - мярката за неотклонение на Владимир Стоянов да остане \"задържане под стража\".", "date": "2017.07.11", "title": "Владо Плацентата - с лабилна психика и много опасен"}
{"url": "https://news.bg/world/buntovnitsi-svaliha-siriyski-boen-samolet.html", "text": "Бунтовници обявиха, че са свалили сирийски боен самолет до зона, където са прекратени боевете, информира АФП.АФП се позовава на бунтовническа група и Сирийския център за наблюдение на човешките права.\"\", каза Фарес ал Мунджед, говорител на бунтовническата група Ahmad al-Abdo Forces, която оперира в Югоизточна Сирия.От центъра потвърдиха, че е свален сирийски боен самолет до село на границата, разделяща провинциите Дамаск и Свейда.", "date": "2017.07.11", "title": "Бунтовници свалиха сирийски боен самолет"}
{"url": "https://news.bg/int-politics/v-ukrayna-zadarzhaha-ruski-polkovnik-opital-da-vleze-v-pridnestrovieto-s-falshiv-pasport.html", "text": "Украинската гранична служба е заловила руски полковник, който се е опитвал да влезе на територията на Приднестровието, предаде агенция Униан.Официалният представител на службата Олег Слободян съобщи във Фейсбук, че руските спецслужби са смятали да назначат полковника за заместник-министър по сигурността на самопровъзгласилата се \"Приднестровска Молдовска република\".По думите на Слободян, руският офицер е арестуван в началото на юни. Той е представил на граничния контрол фалшив украински паспорт на името на Валерий Войтенко и е заявил, че отива да посети болната си майка.Той обаче е показал объркване, когато е станало дума за данните в паспорта, с който се е легитимирал.При направената проверка е открит таен джоб в якето му, в който са намерени лист с телефонни номера на водещи фигури в самопровъзгласилата се република, както и флаш карти с инструкции за шпионски и диверсионни дейности, снимки от Донбас, агитационни материали на самопровъзгласилите се \"Донецка народна република\" и \"Луганска народна република\".На флаш картите също е имало снимки, на които е заснет полковникът заедно с лидера на донецките сепаратисти Александър Захарченко и сепаратистките командири Гиви и Моторола.Истинското име на задържания е Валерий Гратов, роден е през 1954 година. Той е предаден на украинските спецслужби.Засега от страна на Москва няма коментар по арестуването на нейния офицер.Украинската прокуратура е повдигнала обвинения за участие в сепаратистките сили срещу 84 чужденци, 64 от които са руснаци.Те воюват под егидата на организацията United Continentale. Военното им обучение преминава в тренировъчни бази в руския Ростов на Дон, посочва Униан.", "date": "2017.07.11", "title": "В Украйна задържаха руски полковник, опитал да влезе в Приднестровието с фалшив паспорт"}
{"url": "https://news.bg/tourism/80-ot-chuzhdestrannite-turisti-u-nas-tarsyat-4-ili-5-zvezdi.html", "text": "През май 2017 година в хотелите с по 4 или 5 звезди са реализирани 79.7% от общия брой нощувки на чужди граждани и 34.3% - на българи. Данните са на Националния статистически институт (НСИ).В местата за настаняване с 3 звезди са осъществени 14.5% от нощувките на чужди граждани и 31.7% - на българи.34% от нощувките на българите са реализирани в заведения за настаняване с 1 или 2 звезди.За месец май 2017 година общият брой на нощувките във всички места за настаняване е над 1.3 милиона (1 310.1 хил.). Това е с 3.0% по-малко в сравнение със същия месец на предходната година, като най-голямо намаление на нощувките се наблюдава в местата за настаняване с 3 звезди (спад с 4.2%).Статистиката на НСИ сочи, че 61.5 милиона лева са регистрирани като приходи от нощувки в местата за настаняване у нас през май 2017 година. Това е с 2.8% повече приходи в сравнение с месец май 2016 година. Приходите от чужденците бележат ръст с 4.8%, докато тези от български граждани намаляват с 1.0%.Като цяло в страната ни през месец май тази година са функционирали 2 240 места за настаняване с над 10 легла - хотели, мотели, къмпинги, хижи и други места за краткосрочно настаняване.103.6 хиляди са стаите в места за настаняване с над 10 легла. Леглата са 228.2 хиляди. Спрямо месец май 2016 година общият брой на местата за настаняване се увеличава с 0.5%, а на леглата в тях - с 2.8%.Въпреки по-големия брой на легла броят на пренощувалите лица в местата за настаняване през май 2017 г. се понижава с 6.0% в сравнение със същия месец на 2016 година. Пренощувалите през месец май са 503.5 хил., като е регистрирано намаление с 6.6% при българите и с 5.3% при чуждестранните туристи.", "date": "2017.07.11", "title": "80% от чуждестранните туристи у нас търсят 4 или 5 звезди"}
{"url": "https://news.bg/world/uspeshnoto-raketno-izpitanie-muzika-za-ushite-na-vozhda-kim-chen-un.html", "text": "Успешното изпитание на междуконтинентална балистична ракета от страна на КНДР буквално се превърна в музика за ушите на вожда Ким Чен-ун.Това съобщават световни агенции, позовавайки се на официалната агенция на Северна Корея KCNA.Ким Чен-ун присъства на изпълнен с гости концерт с поп музика. По време на културното мероприятие бурни аплодисменти отбелязаха успешното изпитание на първата междуконтинентална ракета на страната.Сред изпълнените песни бяха \"Песен за ракетата Hwasong\" и \"Нека другите ни завиждат\".Водещ на концерта беше ансамбълът само от жени Moranbong Band. Той е нещо като \"мекото\" лице на режима.Концертът се проведе в неделя и на него присъстваха много военни. Клипове от концерта, разпространени от държавната телевизия, показват присъстващите многократно да аплодират Ким Чен -ун.На 4 юли, в деня на националния празник на САЩ, Северна Корея изстреля ракета Hwasong-14, която се смята, че може да достигне до Аляска.", "date": "2017.07.11", "title": "Успешното ракетно изпитание - музика за ушите на вожда Ким Чен-ун"}
{"url": "https://news.bg/crime/16-mesetsa-zatvor-za-50-godishen-retsidivist-prebil-bivshe-gadzhe.html", "text": "50-годишният Събин К. пребил бившата си приятелка в цех на фирма в Смолян. Той я ритал в гърдите, а след това я ударил в главата, псувайки я. Събин неоснователно я обвинил, че му дължала пари. Боят се случил пред работници от цеха, които се обадили на тел. 112.Събин последно бил в затвора през 2013 г. Сега е осъден, че при условия на опасен рецидив, е пребил и ругал бившата си приятелка.Престъпникът се е признал за виновен и районен съд-Смолян му е наложил наказание от 16 месеца \"лишаване от свобода\" при първоначален \"строг\" режим.", "date": "2017.07.11", "title": "16 месеца затвор за 50-годишен рецидивист, пребил бивше гадже"}
{"url": "https://news.bg/regions/nad-5000-proverki-na-nap-po-moreto.html", "text": "От звеното по Фискален контрол на НАП са извършили над 5000 проверки по Черноморието от началото на месец юли.Контролната кампания на приходната агенция, МВР и митнически служители започна в населените места по крайбрежието. Тя ще продължи без прекъсване до края на туристическия сезон.Проверената стока на КПП на курортните комплекси Бургас и Варна е на стойност близо 4.5 млн. лева.Съставени са 4 акта за установено административно нарушение, а един търговски обект ще бъде запечатен за неиздаване на касова бележка.Тази година за първи път неиздаването на касова бележка се санкционира освен с глоба и с незабавно запечатване на търговския обект.В близост до курортите дежурят денонощно служители на \"Фискален контрол\".Припомняме, в края на месец юни  съвместно с органите на МВР и Агенция \"Митници\".  Проверките ще обхванат всички населени места на Черно море, а не само големите градове и курорти.Сигнали за неиздаване на касови бележки и данъчни нарушения могат да се подават на телефона на НАП 0700 18 700 или по електронна поща на infocenter@nra.bg.", "date": "2017.07.11", "title": "Над 5000 проверки на НАП по морето"}
{"url": "https://news.bg/int-politics/nobeloviyat-laureat-liu-syaobo-e-v-kritichno-sastoyanie.html", "text": "Китайският носител на Нобелова награда за мир - дисидентът Лиу Сяобо, е в критично състояние, предадоха информационните агенции.Състоянието му рязко се е влошило и има опасност за живота му. Той страда от тумор на черния дроб, който се е разраснал, съобщават от клиниката в град Шенян, където се намира Сяобо.61-годишният правозащитник, който през 2009 г. беше осъден на 11 години затвор за \"подкопаване на държавния строй\", наскоро беше преведен в лечебното заведение под стража.Съобщава се, че лекарите са установили кървене от черния дроб и са уведомили близките му, че ще бъде преместен в отделение за интензивна терапия и реанимация.Лиу Сяобо е един от авторите на разпространената в интернет \"Харта 08\", призоваваща за демократизиране на Китай. През 2010 г. той беше удостоен с Нобелова награда задочно, тъй като се намираше в затвора. Пекин определи като \"непристойно\" присъждането на наградата.Китайските власти пренебрегнаха многократните призиви на международната общност той да бъде освободен.След като беше съобщено за тежката му диагноза западни лекари изразиха готовност да го лекуват. Въпреки обещанието той да бъде помилван обаче, не му беше дадена свобода на придвижване и избор на лечение.", "date": "2017.07.11", "title": "Нобеловият лауреат Лиу Сяобо е в критично състояние"}
{"url": "https://news.bg/int-politics/germaniya-poiska-pomosht-ot-stranite-v-es-za-razsledvane-na-pogromite-v-hamburg.html", "text": "След безредиците в Хамбург по време на срещата на G20, германското правителство призова партньорите от ЕС да помогнат за издирването на виновниците за размириците с ускорени темпове, предаде Дойче веле.Правосъдният министър Хайко Маас се обърна към европейските си колеги с молба за съдействие.\"Сега се проверяват много снимки и видеозаписи, за да бъдат разпознати престъпниците. За това ни е необходима подкрепата на нашите партньори.\" - заяви Маас.Той апелира съответните служби в страните от ЕС да обработват приоритетно исканията за правна помощ, свързани с безредиците в Хамбург.Той призова и за бърза реакция по заповедите за арест, издадени от Германия.По думите му, координацията трябва да бъде доведена до такова ниво, че при следващи форуми да не пострада от \"европейски туристи-погромаджии\" който и да е град, в която и да е страна.В Хамбург в предварителния арест са задържани 51 души.Сред тях наред с германците има руснаци, италианци, холандци, испанци, французи, швейцарци и австрийци.", "date": "2017.07.11", "title": "Германия поиска помощ от страните в ЕС за разследване на погромите в Хамбург"}
{"url": "https://news.bg/bulgaria/dvama-ot-poboynitsite-v-montana-ostavat-v-aresta.html", "text": "Двама от тримата мъже, обвинени за побой над младежи на скейтборд площадка в Монтана, остават в ареста, предаде bTV.Съдът обяви решението си тази вечер, след искане на прокуратурата за постоянното им задържане.Искането за постоянна мярка \"задържане под стража\" бе уважено спрямо 47-годишния Максим Колов и 51-годишния Георги Георгиев. Мярката на третия задържан - 22-годишния Мирослав Славков, е променена в парична гаранция от 2000 лева.При побоя в сряда вечерта пострадаха две деца, едно от които все още се възстановява след комоцио.Инцидентът стана на 5 юли в Слънчевата градина в града.Единият от потърпевшите е 18-годишният Денис Йорданов. Той е карал скейтборд, когато при една от маневрите видял пред себе си малко момиченце. Опитал се да го предпази, но и двамата паднали.4-годишното дете няма сериозни наранявания.Бащата на детето обаче нападнал момчето и започнал да го удря. Приятелите на Денис му се притекли на помощ.Тогава бащата, който е криминално проявен, извикал свои приятели, като им казал, че седем души са го нападнали и го бият.Междувременно приятелят на Денис - Антон, се обадил на 112.Тримата възрастни мъже решили да се саморазправят с тийнейджърите. Вследствие на побоя Антон все още е в болница.", "date": "2017.07.11", "title": "Двама от побойниците в Монтана остават в ареста"}
{"url": "https://news.bg/disasters/18-dushi-postradaha-pri-pozhar-v-moskovski-mol.html", "text": "Най-малко 14 души са пострадали тази вечер при пожар в московски мол. Четирима от тях са в тежко състояние, съобщават руските медии. По последни данни пострадалите са 18 души. Огънят е пламнал в търговския център \"Рио\", на площ от около 1000 квадратни метра.Евакуирани са над 3000 души.Пламъците вече са потушени. При гасенето е използван противопожарен влак.Засега не е известно какви са причините са възпламеняването.Това не е първият подобен инцидент в мол \"Рио\". Агенция \"Интерфакс\" напомня, че в същата сграда имаше пожар през 2015 г.", "date": "2017.07.11", "title": "18 души пострадаха при пожар в московски мол"}
{"url": "https://news.bg/press/borisov-razgovarya-s-jaldaram-i-novak-za-energiynite-proekti-do-20-yuli-vnasyat-obvinitelen-akt-za-ktb-kriminalizirat-vrashtaneto-na-kilometrazha.html", "text": "Разговорите, проведени от премиера Борисов на 22-я Световен петролен конгрес в Истанбул, са сред водещите теми на вестниците във вторник.\"България и Турция имат общо разбиране, че развитието на газопреносна инфраструктура, която да обхваща повече държави на Балканите и в Европа, ще гарантира по-голяма енергийна сигурност на континента. Около това мнение се обединиха премиерите на двете страни Бойко Борисов и Бинали Йълдъръм, които проведоха среща в рамките на 22-я Световен петролен конгрес в Истанбул. Те посочиха, че добрите политически и икономически връзки между България и Турция, както и географското им положение определят важното значение на двустранното сътрудничество в енергийната сфера за транзита на енергийни ресурси, съобщиха от Министерския съвет...\" - в. \"Труд\".\"Борисов отбеляза, че голяма стъпка напред би имало изграждането на междусистемна газова връзка между България и Турция. Той подчерта и подкрепата на българската страна за развитието на Южния газов коридор. \"Една от страните с ключова роля за изграждането му е именно Турция. Ние заявяваме нашата подкрепа и много активно ще работим за неговото осъществяване\", заяви премиерът Борисов. По-рано днес Борисов и Йълдъръм разговаряха неформално в кулоарите на Световния петролен конгрес. В разговорите участвал и турският министър на енергетиката и природните ресурси Берат Албайрак. В изказването си пред форума в Истанбул Борисов подчертал значението на развитието на газовата инфраструктура за диверсифициране на източниците и маршрутите на енергийните доставки и представи проекта за европейски газов хъб \"Балкан\", съобщи междувременно БГНЕС. Преди началото на конгреса българският премиер участва в работна среща с президентите на Турция Реджеп Ердоган, на Азербайджан Илхам Алиев, на Сърбия Александър Вучич и с премиера на Албания Еди Рама. Разговорите бяха посветени на енергийните проекти в региона.\" - в. \"Сега\".\"Перспективите за развитие на сътрудничеството в енергийната сфера бяха обсъдени по време на срещата на министър-председателя Бойко Борисов с министъра на енергетиката на Руската федерация Александър Новак. Това съобщиха от правителствената информационна служба. Двамата разговаряха в рамките на 22 Световен петролен конгрес, който се провежда в Истанбул. Премиерът Борисов отбеляза постигнатия прогрес в отношенията между България и Русия в сектора енергетика благодарение на последователната работа в тази посока. По думите му, след като миналата година с общи усилия беше разрешен казусът с арбитражното решение за АЕЦ \"Белене\", двете страни могат да продължат да обсъждат възможностите за ползотворно сътрудничество. Като позитивна стъпка министър-председателят определи Пътната карта, която беше подписана в началото на юни тази година от българския енергиен министър Теменужка Петкова и председателя на Управителния съвет на \"Газпром\" Алексей Милер. Съгласно картата страните ще разгледат възможността за разширяване на газопреносната инфраструктура на територията на България при отчитане на правилата на ЕС. Премиерът Борисов обърна специално внимание на инвестициите, направени в газопреносната система у нас. Той акцентира върху концепцията за изграждане на европейски газоразпределителен център на територията на България, за чието предпроектно проучване ЕС предостави финансиране в размер на 920 хил. евро. Борисов изтъкна, че страната ни работи сериозно в интерес на енергийната сигурност в региона на Централна и Югоизточна Европа. Българският премиер изрази увереност и за успешното завършване на дейностите по удължаване живота на 5 и 6 блок на АЕЦ \"Козлодуй\". Относно АЕЦ \"Белене\" той посочи, че се търси стратегически частен инвеститор...\" - в. \"Стандарт\".Всекидневниците продължават да следят темата КТБ.\"До 20 юли прокуратурата ще внесе в Специализирания съд обвинителният акт за КТБ, обеща главният прокурор Сотир Цацаров. Той заяви, че обвинителният акт е близо 15 хиляди страници, а прокуратурата е извършила огромна работа по издирването и установяването на всички факти и обстоятелства за банковия фалит. Обвинителният акт се внася точно три години след краха на четвъртата по големина банка в страната. Шефът на КТБ Цветан Василев се укрива от толкова време и в съседна Сърбия, като там продължава да се точи делото му за екстрадиция. Главният прокурор обеща и нови обвинителни актове срещу депутати...\" - в. \"Стандарт\".\"Цачева: На всеки един от нас в джоба е ефектът от КТБ \"Oчaква cе да pазбеpем дали ще има оcъдени за КТБ. След изявлението на Цацаpов, че до 20 юли ще бъде внеcен обвинителен aкт cе дава началото на едно cъдебно пpоизводcтво, а дали ще има и оcъдени завиcи от cъбpаните докaзателcтва. Силно cе надявам това да cе cлyчи, тъй кaто на вcеĸи един от наc в джоба е ефеĸтът от КТБ.\" Това заяви миниcтъpът на пpавоcъдието Цецкa Цачева пpед БНТ...\" - в. \"24 часа\".\"Цветан Василев: Страх тресе участниците в срещите при президента за КТБ \"Обясними са опасенията на президента Плевнелиев (изразени на втората среща в президентството за съдбата на КТБ - бел. ред.), че трябва да се намери много респектираща външна компания за защита на безумията, сътворени от тях по ликвидацията на банката. Прав е президентът Плевнелиев - вярвам, че ще осъдя държавата България, както съм убеден, че това преди мене ще стори Оманският фонд. Въпросът е, че съдебното възмездие трябва да достигне до поръчителите и организаторите на атаката и плячкосването на активите, както и до изпълнителите. Голяма част от тях присъстват на това събиране.\" Това е част от коментара на мажоритарния собственик на КТБ и обвиняем Цветан Василев за стенограмите от срещите при президента Плевнелиев на 29 юни и 14 юли 2014 г., публикуван в неговия сайт. Той коментира за първи път двете стенограми. На втората среща Плевнелиев изразява съмнения относно действията по КТБ и дори казва, че \"на мястото на Цветан Василев ще осъди България\", което е и поводът за цитирания коментар на банкера. Според Василев Консултативният съвет по национална сигурност при президента Плевнелиев е трябвало \"да замете натвореното от прокуратурата и специалните служби, конкретно ДАНС. В коментара си Цветан Василев твърди, че когато е взето решението за ликвидиране на банката, няма одити, освен официалните, които обаче не потвърждават тезата за фалита. Дори от \"Делойт\" са отказали да направят одит към онзи момент, поради липса на файлове и информация, по думите на Василев. \"А и кой ли би могъл да направи анализ на кредитен портфейл от над 5 млрд. лева за 2-3 седмици?\" - пита риторично Василев и саркастично отговаря: \"Най-подготвени с опорните точки са \"индиректният\" представител на Пеевски - главният прокурор, и теологът \"финансист\" Ментата\"...\" - в. \"Дневник\".Модернизацията на армията и сигурността в региона също са сред темите с продължение.\"Президентът Румен Радев нападна правителството за проектите за превъоръжаване на армията и закупуването на нови самолети. Радев коментира след Националната конференция \"Отбранителна и аерокосмическа индустрия и изследвания\", че хаосът е пълен. И се закани да не свиква отново Консултативен съвет по национална сигурност по темата сигурност. Аргументът му е, че решенията вече са взети от КСНС, но не се изпълняват. Следващите заседания на органа ще са посветени на корупцията, правосъдието, темата за бедността, тъй като смисълът на КСНС да надгражда вече взети решения. Радев е категоричен, че намерението на кабинета да рестартира проекта за изтребителите не е в синхрон на случващото се в ЕС. Така нещата само се протакали и процесът се връща на етапа от 2011 г., когато се проучват възможностите за покупката на нов изтребител. \"Като човек, участвал в тези процеси, съм се опитвал да придобием нови самолети - нов Ф-18 нов Ф-16, \"Еврофайтър\" или \"Рафал\", но винаги сме катастрофирали с цената, която надхвърля значително определената финансова рамка. Много ще се радвам правителството да постигне политическа цена. Отсега да ви кажа отговора: \"Няма да стане\", категоричен бе държавният глава. Радев отново обяви, че покупката на самолите \"Грипен\" е добро решение на проблема.\" - в. \"Сега\".\"Бъдещият Европейски фонд за отбрана ще отвори нови перспективи пред българската отбранителна индустрия и научно-изследователските организации. Около тази позиция се обединиха министърът на отбраната Красимир Каракачанов и европейският комисар по вътрешен пазар, промишленост, предприемачество и малки и средни предприятия Елжбета Биенковска. Двамата се срещнаха днес, 10 юли, като на срещата еврокомисар Биенковска подчерта възможностите за кандидатстване и финансиране на проекти по бъдещия Европейски фонд за отбрана, чието сформиране предстои да бъде гласувано в Европейския парламент, съобщиха от МО. Стана ясно още, че чрез този фонд научни проекти в областта на отбраната ще могат да разчитат на съфинансиране от бюджета на Европейската комисия. По този повод министърът на отбраната покани европейския комисар по вътрешен пазар, промишленост, предприемачество и малки и средни предприятия да присъства на Специализираната международна изложба за отбранителна техника \"Хемус 2018\", чиято основна цел е да стимулира развитието на отбранителната промишленост. В хода на разговора министър Красимир Каракачанов посочи, че за България приоритет остават стабилността и евроатлантическата интеграция на Западните Балкани и подчерта, че засилването на сътрудничеството с НАТО в изграждането на отбранителен капацитет на партньорите е от съществено значение за сигурността на целия регион и на Европа...\" - в. \"Труд\".Темата за следенето в интернет също е във фокуса на всекидневниците.\"ГДБОП си купи софтуер за 18 000 лева, с който да следи чатовете, обажданията и съобщенията от мобилните устройства на заподозрени в престъпления, информира БТВ. С помощта на програмата могат да бъдат свалени данните от над десет хиляди вида мобилни устройства. Оправдани ли са притесненията, че полицията ще има достъп до личната ни комуникация в интернет? \"Вайбър\", \"Фейсбук Месинджър\", \"УатсАп\", \"Скайп\", са само част от приложенията, данните от които анализира специалният софтуер Oxygen Forensic Analyst. Програмата чете есемеси и емемеси. Може да \"наднича\" и в записаните контакти, да клонира СИМ карти и карти памет. Изкарва схема кой на кого се е обаждал, какви контакти има за него. Информацията за новата придобивка на ГДБОП бързо се превърна в тема номер едно в социалните мрежи. Специалистите успокояват - този софтуер се използва само за конфискувани телефони, а не от разстояние. \"Софтуерът работи само и единствено, когато телефонът е включен с кабел към компютъра или с блутут\", обясни Кирков...\" - в. \"Труд\".\"Тези дни се пови новина, че \"ГДБОП вече може да шпионира \"Вайбър\", \"Фейсбук\" и \"Скайп\"\". Разбира се, това не е вярно. ГДБОП няма да може да шпионира нищо... От спецификацията все пак става сравнително ясно, а когато разгледаме спечелилия софтуер (Oxygen Forensic), съвсем ясно, че става въпрос за извличане на информация от устройства, които са под физическия контрол на разследващите органи (т.е. иззети като доказателства). Софтуерът позволява извличане на контакти и съобщения (не е ясно с каква успеваемост, тъй като ФБР се затрудни доста в извличането на криптирани данни от iPhone наскоро). Следене на тази комуникация, без устройството да е физически под контрола на органите, е възможно единствено ако на него е инсталиран шпионски софтуер. Oxygen Forensics (както подсказва и името), не е такъв. А инсталирането на шпионски софтуер е по същество СРС и изисква съдебно решение. Т.е. дори съдът да ги подписва на килограм (както по времето на Цветанов), масово следене не може да има. Освен това няма гаранция, че ще телефонът ви ще бъде заразен, особено ако имате добра потребителска култура. Също така, шпионски софтуер не би бил купен с открита обществена поръчка, най-малкото защото Apple и Google веднага биха запушили евентуални дупки в сигурността като разберат, че е възможно устройствата да се \"шпионират\". Четенето на съобщения \"в движение\", т.е. чрез прихващане на комуникацията между устройствата и сървърите, е невъзможна, поне при най-популярните приложения. Всички използват криптирана връзка със сървъра като някои (като Signal, WhatsApp и Telegram) криптират връзката \"от край до край\" - т.е. дори сървърът, през който минават съобщенията, няма как да прочете какво пише в съобщенията. Единствено изпращачът и получателят могат. Защо да няма как? Защото математическите задачи, които са в основата на това криптиране (или \"шифриране\"), са нерешими със съвременните компютри (поне не в разумни периоди от време)... Но темата за защитата на личното пространство е важна. От тази гледна точка е чудесно, че медиите я следят... Та - ГДБОП няма да може да ни шпионира чатовете. Не че не биха искали - просто няма технологична възможност...\" - в. \"Дневник\".Вестниците отделят място и на новини, засягащи автомобилистите.\"Манипyлиpането на километpажа вече е пpеcтъпление в целия ЕС. Това поcтанови Евpопейcкaта комиcия (EС) по пpедложение на бългаpcкия евpодепyтат ат ГЕРБ/ЕНП Андpей Новaков, автаp на пpогpамата. За нея бюджетът на ЕС отпycкa 1,25 милиона евpо...\" - в. \"24 часа\".\"Близо 130 хиляди нови и употребявани леки коли са регистрирани в страната за полугодието, сочат разпространените данни на КАТ. От тях нови са едва 18 579. В същото време близо 87 хиляди от заведените на отчет в КАТ леки и лекотоварни автомобили са на възраст над 10 години... В крайна сметка към края на миналия месец в страната е имало регистрирани 2 787 936 леки и лекотоварни автомобили, 369 069 камиона и 20 982 автобуса. Мотоциклетите и мотопедите са 176 428. Общият броя на всички моторни превозни средства е 3.262 млн... Що се отнася до предпочитаният вид гориво, българите залагат малко повече на бензиновите леки коли (1.432 млн), в сравнение с дизеловите (1.148 млн). Масовото поставяне на газови уредби на автомобилите почти не се отчита от КАТ, като на метан и пропан бутан са едва 153 хиляди от присъстващите в регистрите коли. Данните показват сериозно изоставане по отношение на навлизането на екологичните превозни средства, като в България са регистрирани едва 2646 хибридни коли и 264 електромобила. Мотопедите на ток са 460, а автобусите на електричество - 3...\" - в. \"Дневник\".", "date": "2017.07.11", "title": "Борисов разговаря с Йълдъръм и Новак за енергийните проекти, до 20 юли внасят обвинителен акт за КТБ, криминализират връщането на километража..."}
{"url": "https://news.bg/world/kontsernat-simens-sadi-ruskata-tehnopromeksport-za-dostavka-na-negovi-turbini-v-krim.html", "text": "След като беше установено, че в анексирания Крим са доставени две газови турбини на \"Сименс\", в нарушение на европейските санкции, германският концерн ще съди \"Технопромекспорт\" - дъщерна компания на руската държавна корпорация \"Ростех\".Съдебният иск ще бъде подаден за неспазване на условията по договора, предаде Дойче веле.Междувременно от германското министерство на икономиката заявиха, че \"Сименс\" трябва да се погрижи за спазването на санкциите и че компанията трябва \"да уважава законите за експорта и санкциите\".\"Сименс\" обвинява \"Технопромекспорт\" в доставяне двете турбини - в нарушение на заложената в документа забрана за разполагането им в окупирания полуостров.По силата на наложените от ЕС санкции, европейски компании нямат право да доставят на Крим енергийни технологии.От \"Сименс\" посочват, че в продължение на няколко месеца руският купувач нееднократно е декларирал писмено, че няма да разполага техниката на анексираната територия.Германският концерн настоява турбините да бъдат върнати от Крим или договорът да бъде разтрогнат.Със съдебния иск \"Сименс\" се надява да предотврати доставянето на две други турбини в окупирания от Русия полуостров.В отговор Кремъл твърди, че турбините са произведени в Русия от руски компоненти.На 5 юли агенция \"Ройтерс\" съобщи, че две турбини, марка \"Сименс\", са доставени в пристанището на Севастопол. Техниката е била закупена от \"Технопромекспорт\" със заявката, че ще строи електроцентрала на руския Тамански полуостров.", "date": "2017.07.11", "title": "Концернът „Сименс” съди руската „Технопромекспорт” за доставка на негови турбини в Крим"}
{"url": "https://news.bg/int-politics/sasht-snabdiha-litva-s-raketi-peytriat.html", "text": "САЩ разположиха в Литва ракетни комплекси \"Пейтриът\" с голям обсег, които могат да поразяват и ракети, предадоха информационните агенции с позоваване на литовското министерство на отбраната.Подобни системи се разполагат в Литва за първи път.Преди дни стана ясно, че е постигната договореност и между Полша и САЩ за доставяне на ракети \"Пейтриът\" на полската страна за целите на противовъздушната отбрана.", "date": "2017.07.11", "title": "САЩ снабдиха Литва с ракети „Пейтриът”"}
{"url": "https://news.bg/int-politics/narichat-go-turskiya-gandi.html", "text": "\"Господството на Ердоган и на неговата партия се дължи не само на волята за власт на президента, но и на слабостта на опозицията\", коментира социоложката Неджла Келек в статия за вестник \"Ди Велт\". Тя изтъква, че Републиканската народна партия, основана от Ататюрк, десетилетия наред е стояла далеч от обикновените хора в Анадола, а нейният \"бял елит\" заедно с военните е контролирал цялата страна. \"След 2003 година Ердоган обърна ситуацията с главата надолу, като междувременно изгради автократично управление, подчинено изцяло на неговата воля, и постави опозицията на колене\", посочва Келек. Според нея, Републиканската народна партия и нейните лидери открай време са лоялни към турската държава. \"След опита за преврат те се съгласиха с вдигането на депутатските имунитети, от което в крайна сметка пострадаха кюрдските политици. Едва очевидно манипулираният референдум убеди кемалистите, че Ердоган не е готов на никакви компромиси и ще използва могъществото си, за да постави всички на колене\", пише още социоложката.\"Той е сдържан човек\"Тъкмо в тази ситуация на хоризонта неочаквано изгря звездата на опозиционния лидер Кемал Кълъчдароглу, който вече привлича вниманието на редица международни медии. Германският \"Тагесцайтунг\" го портретира така: \"Той всъщност е сдържан човек. В разговор винаги е учтив, не се бие в гърдите, а когато трябва да държи \"пламенна реч\" пред многобройна публика, звучи така, сякаш не е автентичният Кълъчдароглу, сякаш вместо него говори някой друг. Поради всичко това лидерът на опозицията години наред беше смятан за пишман-политик. Едни подигравателно го наричаха \"чичо Кемал\". А заради външния вид и мекотата му симпатизантите му го обявяваха за \"турския Ганди\". Преди началото на неговия \"Марш за справедливост\" към Истанбул, почти всички смятаха, че Кълъчдароглу не е подходящ лидер на опозицията, както и че няма шанс срещу безскрупулния властник Ердоган. Почтен, скромен и неподкупен, но въпреки това прекалено мек, за да се противопостави истински на агресивния Ердоган.Кълъчдароглу е роден на 17-ти декември 1948 година. Женен е от десетилетия и има три големи деца. Професионалната му кариера първоначално не предвещава успех в политиката. Той всъщност е бюрократ - завършил е публична администрация, години наред работи в Сметната палата и Министерството на финансите, след което става генерален директор на държавното медицинско осигуряване. (...)Има надежда за ТурцияС \"Марша за справедливост\" Кемал Кълъчдароглу накрая успя да намери онази форма на протест, която му подхожда най-добре. Изцяло законна, изцяло мирна и поради това - имунизирана срещу всякакви мерки от страна на властта. Ердоган в крайна сметка се задави с първоначалните си подигравки, след като видя колко много хора се присъединиха към марша на Кълъчдароглу и колко много турци подкрепиха протеста, без да излизат на улицата. Със своя \"Марш за спроведливост\" Кълъчдароглу се превърна в зрял политик, който наистина може да се противопостави на Ердоган.\"Социоложката Неджла Келек също се надява, че в Турция започва нова ера. В статията си за \"Ди Велт\" тя пише: \"Хубаво би било, ако този марш положи началото на ново гражданско движение. В нощта след опита за преврат Ердоган призова народа да излезе на улицата, за да защити демокрацията. Той открай време залага на улицата. Но днес хората може би се хванаха за думата му и ще обърнат нещата, излизайки на улицата с искането за справедливост.\"", "date": "2017.07.11", "title": "Наричат го \"турския Ганди\""}
{"url": "https://news.bg/disasters/16-zaginali-pri-katastrofa-s-amerikanski-voennotransporten-samolet.html", "text": "В американския щат Мисисипи падна военнотранспортен самолет KC-130 (първоначално бе съобщено за С-130, който е по-голям - б.р.). По предварителни данни в катастрофата са загинали шестима. За това съобщи местния телевизионен канал WVTM13, цитиран от mk.ru. Първоначално бе обявено, че на борда е имало осем души, минути по-късно бе съобщено за 16 жертви.При падането на земята машината е избухнала в пламъци. На място са пристигнали представители от службата за извънредни ситуации. Самолетът е излетял от Мемфис. CNN съобщи, че загиналите са 16 души. Информацията е предоставена от Фред Рандъл, директор на окръжния авариен мениджмънт . Самолетът е бил на \"Морски корпус\" (Морската пехота - б.р.) в окръг Лефлор, Мисисипи.", "date": "2017.07.11", "title": "16 загинали при катастрофа с американски военнотранспортен самолет "}
{"url": "https://news.bg/regions/slanchevo-bez-valezhi.html", "text": "Слънчево и горещо време очакваме днес, съобщиха метеоролозите от НИМХ. Ще духа слаб, в Източна България до умерен вятър от изток-югоизток. Очакваните максимални температури са между 33° и 38°, в източните райони на страната - от 25° до 31-32°, в София около 34°.Атмосферното налягане е по-високо от средното за юли, през деня ще се задържи почти без промяна.Слънчево ще бъде и над планините. Ще духа слаб до умерен северозападен вятър. Максималната температура на височина 1200 метра ще е около 28°, на 2000 метра - около 21°.Над Черноморието също ще е слънчево. Очаква се до умерен вятър от изток-югоизток. Максимални температури между 25° и 28°. Температурата на морската вода е 22°-26°.", "date": "2017.07.11", "title": "Слънчево без валежи"}
{"url": "https://news.bg/society/inspektsiyata-po-truda-bezsilna-spryamo-faliral-rabotodatel.html", "text": "11 акта и санкции за 42 500 лева са издали от Главната инспекция по труда (ГИТ) заради неизплатени заплати в \"Пикадили\", съобщиха от ГИТ. Информацията е по повод протеста на бивши и настоящи служители на фалиралата търговската верига \"Пикадили\" пред сградата на президентството заради забавени заплати. Това е поредна тяхна демонстрация, след като възнагражденията им се бавят вече повече от половин година, припомнят от bTV.Търговската верига затвори през март тази година, а над 700 души останаха без заплати. Не са внасяни и осигуровки и отпуски.Контролните органи на инспекцията по труда на практика са изчерпали всички свои правомощия за въздействие върху работодателя, признават от ГИТ по случая.От септември, когато са първите жалби от бивши работници за неизплатени възнаграждения, до момента на работодателя \"Селект Трейд\" ЕАД са направени 12 проверки - цялостни и в отделни обекти. Започнала е нова инспекция, която не може да бъде приключена заради проблеми с комуникацията с работодателя.В хода на проверките са дадени 7 предписания за изплащане на забавени възнаграждения. Издадени са 11 акта за установяване на административни нарушения, също свързани с неизплащане на възнагражденията, както и с неизпълнени предписания за изплащането им в определени срокове.Общата стойност на наказателните постановления е 42 500 лв. Те се обжалват в съда, признават от ГИТ. За някои от актовете, които са съставени неприсъствено в рамките на закона, но все още не са връчени, не са издадени и наказателни постановления.Определено е упълномощено лице, което да оформя прекратяването на трудовите договори и прави връзка с различните институции, включително да предава в НОИ документи, свързани с използване на отпуск за бременност и раждане, за гледане на малко дете, както и на други видове отпуски, свързани с право на обезщетение.", "date": "2017.07.11", "title": "Инспекцията по труда безсилна спрямо фалирал работодател"}
{"url": "https://news.bg/politics/pavlova-zove-za-pozitivno-obedinenie-za-predsedatelstvoto.html", "text": "Доживяхме и българското председателство. Това обяви министърът по председателството Лиляна Павлова по време на конференция \"Е-вропа между e-стонското и бълг@рското председателство\", която се проведе в столичния хотел \"Шератон\".Павлова призова да търсим позитивното и подчерта, че българското председателство е позитивна кауза, коя ще ни обедини.Дали сме на ЕС кирилицата, мартеницата и единното зарядно устройство, аргументира се Павлова за призива си.Министърът бе категорична, че проевропейското у нас все още стои. Според нея имаме добър екип за председателството - 1500 експерти са в пълна готовност. Имаме готовност и със своята програма и приоритети, отчете ресорният министър, като допълни, че имаме готовност и с културната програма.Всички предпоставки за успешно председателство са на лице, категорична е Лиляна Павлова.Ще търсим баланса и консенсуса по време на председателството, стана ясно от коментара на Лиляна Павлова. Ще търсим подкрепа за Западните Балкани, обясни тя.Ще се търси консенсус и по темата сигурност и миграция. Ще работим за единния цифров пазар, както и по темата за енергийния съюз. Акцент ще е кохезионната политика, стана ясно още от представянето на Лиляна Павлова.Председателството не е застрашено, категорична бе тя и настоя \"заедно да бъдем по-силни\".Директорът на представителството на ЕК у нас Огнян Златев коментира, че ние сме в едно трио с Естония. Златев също е уверен, че ще направим едно успешно и добро председателство. Златев вярва, че ще успеем да си постигнем целите по време на ръководството на общността.Антс Фрош, посланик на Естония у нас, сподели опита на своята страна в европейското председателство. Страната му поела общността в разгара на кризата в Еврозоната и мигрантската вълна. Нашите граждани трябва да са в центъра на вниманието, подчерта посланик Фрош. По думите му борбата с тероризма, организираната престъпност е основен приоритет за ЕС. Искаме Европа да е място, в което иновациите се случват, подчерта дипломатът. Бъдещето е на дигиталните технологии, по мнението му.Фрош се обяви за устойчива Европа. Той очаква видими и бързи резултати за сигурността на гражданите. Гражданите на първо място, изтъкна посланикът на Естония.", "date": "2017.07.11", "title": "Павлова зове за позитивно обединение за председателството"}
{"url": "https://news.bg/world/nezakonnite-evropeytsi-v-sasht-se-plashat-ot-politikite-na-tramp.html", "text": "Европейците, пребиваващи незаконно в САЩ, започват да осъзнават, че не са застраховани срещу политиките на президента Донлад Тръмп за незаконната имиграция, съобщава АП.Това е повод за притеснение между европейците в САЩ. По данни на имиграционните служби в САЩ има вероятност през тази фискална година броят на депортираните европейци да надхвърли този от изминалата фискална година.Само от 2 октомври 2016 година до 24 юни повече от 1 300 европейци са били депортирани от САЩ. За равносметка, през цялата изминала фискална година, която беше и последна под управлението на президента Барак Обама, от САЩ са депортирани 1 450 незаконно пребиваващи имигранти. Миграционната агенция в САЩ обаче не е предоставила разбивки по календарни години.По думите на Рони Милър, който е член на Ирландския международен център за имигранти в Бостън, хората са започнали масово да се страхуват. През изминалата седмица са били депортирани няколко души, които пребивавали в САЩ с изтекли визи над 14 години. \"Ако може да се случи на тях, може да се случи на всеки\", допълни Милър.Според данни на Института за миграционна политика във Вашингтон европейците представляват около 440 000 от 11 млн. души, живеещи незаконно в САЩ.", "date": "2017.07.11", "title": "Незаконните европейци в САЩ се плашат от политиките на Тръмп"}
{"url": "https://news.bg/regions/10-godishen-velosipedist-e-s-kontuziya-na-taza.html", "text": "10-годишно дете е с контузия на таза след като внезапно изскочило на пътното платно с велосипед и е ударено от завиващ автомобил. Инцидентът е станал в Бургас пред сградата на \"Проектанска организация\", съобщиха от МВР-Бургас.Колата \"Фиат Мареа\" е с бургаска регистрация, управлявана от английския гражданин С.Т., постоянно живеещ в Каблешково, община Поморие. Велосипедистът е прегледан и освободен за домашно лечение с диагноза «контузия на таза».", "date": "2017.07.11", "title": "10-годишен велосипедист е с контузия на таза"}
{"url": "https://news.bg/int-politics/zemetresenie-ot-5-2-ne-e-spryalo-deynostta-na-yaponskata-aets-senday.html", "text": "Земетресение от 5,2 не е прекъснало дейността на АЕЦ \"Сендай\" на японския остро Кюсю. Това съобщи операторът на станцията Kyushu Electric Power, цитиран от телевизия NHK и РИА Новости.Двата работещи реактора на станцията функционират в работен режим. Радиационният фон около атомната електроцентрала остава без промяна, уверяват от атомната електроцентрала.Епицентърът на земетресението е в залив Кагосим, на дълбочина 10 км. В префектура Кагосим са фиксирани трусове до 5 бала по седембалната японска скала. Земетресението е усетено и от жителите на още 4 префектури.Няма опасност от цунами. Няма информация за пострадали или разрушения.", "date": "2017.07.11", "title": "Земетресение от 5,2 не е спряло дейността на японската АЕЦ \"Сендай\""}
{"url": "https://news.bg/politics/dogovorat-s-makedoniya-shte-bade-podpisan-ubeden-petar-stoyanov.html", "text": "20 години търсим златната формула за сътрудничество с Македония, изтъкна президентът на България Петър Стоянов (1997-2002) пред БНТ. Той вярва, че ще успеем да подпишем договора с Република Македония. Стоянов акцентира, че декларацията, с която се ратифицира договорът, е подписана преди 20 г.Договорът може да бъде подписан и ще бъде, но ние трябва да поддържаме отношения на любов към Македония, изтъкна президентът Стоянов.Стоянов смята, че Македония е доминантен въпрос за всяко българско правителство от Възраждането насам. Той отбеляза, че България първа признава Република Македония, но историческата ни вина от Илинденското въстание е голяма.България е водена от общи принципи на европейска интеграция, но не трябва да се забравя, че българският национален интерес трябва да се отстоява така все едно не знаем какво ще стане след 50 г., каза Петър Стоянов. Той допълни, че трябва да можем да предадем на следващото поколение една неопетнена щафета.По повод Румен Радев, Стоянов вярва, че президента Радев се нуждае от една нова солидарност от българската десница.", "date": "2017.07.11", "title": "Договорът с Македония ще бъде подписан, убеден Петър Стоянов"}
{"url": "https://news.bg/int-politics/shturmuvat-rakka-s-proizvedeno-u-nas-orazhie-ubeden-vladimir-chukov.html", "text": "С оръжие, произведено в България, щурмуват , известен като бастиона на \"Ислямска държава\" в Сирия. Това заяви арабистът проф. Владимир Чуков пред bTV.Повод за думите му е информация във френски медии, че групировката използва автомати и боеприпаси, произведени в нашата страна и преминали през фиктивен износ за Саудитска Арабия.Той определи освобождаването на Мосул като силен морален удар по джихадистите, защото вече обявеният от тях халифат няма столица и изчезват доводите, че говорим за функционираща нова държава.\"България въобще не е сред големите износители на оръжие в света. До 1986-1989 г. стокообменът с арабския свят беше 1,8 млрд. долара, от които 1 млрд. беше военна и специална продукция\", заяви Чуков.Според него разследванията, че сред бойците на ИДИЛ се намирало и българско оръжие, се публикуват в медии от държави, които имат значително по-голям дял на този тип износ в региона. \"Конкуренцията е изключително силна - конкуренти са Хърватска, Черна гора, Сърбия, Украйна... Украйна е на 9-то място по износ на оръжие в света, ние дори не сме в десетката\", подчерта арабистът.Владимир Чуков беше категоричен, че след сформирането на международната антитерористична коалиция не може посредник да купува у нас оръжие за екстремисти: \"В България няма как да си купиш оръжие без този човек да бъде много добре проучен. България не продава оръжие на \"Ислямска държава\", категоричен е специалистът по арабския свят.По думите му нашата военна промишленост захранва опозицията. В това число са подкрепяните от Запада организации. Част от тях са продавали оръжията си на ИДИЛ или директно са се вливали в редиците й заради по-високи заплати, смята арабистът.Другата \"писта\" са кюрдите: \" е част от една сделка, прекарана през турското регионално правителство (...)  срещу ИДИЛ е преобладаващо с наше оръжие\", обясни Владимир Чуков.", "date": "2017.07.11", "title": "Щурмуват Ракка с произведено у нас оръжие, убеден Владимир Чуков"}
{"url": "https://news.bg/world/tramp-skastri-demokratite-v-senata-che-mu-blokirat-nominatsiite.html", "text": "Президентът на САЩ Доналд Тръмп коментира номинациите си за постове в кабинета, атакувайки демократите в Сената, че \"забавят процеса\".\"Демократите в Сената потвърдиха само 48 от 197 президентски номинации. Те не могат да победят, така че всичко, което правят, е да бавят и да възпрепятстват\", написа той в \"Туитър\".", "date": "2017.07.11", "title": "Тръмп скастри демократите в Сената, че му блокират номинациите"}
{"url": "https://news.bg/world/sprete-da-kazvate-che-sme-otgovorni-za-kndr-skochi-kitay-na-vashington.html", "text": "Китай необичайно остро отговори на постоянните призиви на САЩ Пекин да оказва повече натиск върху Северна Корея, съобщава Ройтерс.Комунистическата страна призова да се престане с \"теорията за китайската отговорност\" за КНДР и поясни, че всички страни трябва да окажат натиск.По време на срещата си с китайския президент Си Дзинпин в събота американският лидер Доналд Тръмп използва по-умерен тон, но той изрази нетърпението си към Китай, че не прави достатъчно за обуздаване ядрените и ракетни амбиции на КНДР.Запитан за призивите на САЩ, Япония и други държави Китай да оказва натиск на Северна Корея, говорител на външното министерство на комунистическата държава отговори, че Пекин няма вина за засилването на напрежението и ключът за разрешаването на ситуацията не е в ръцете на китайската държава.\"\", поясни говорителят., добави той.Говорителят каза още, че Китай играе конструктивна роля, но всички страни трябва да положат усилия.\"\", призова той.", "date": "2017.07.11", "title": "Спрете да казвате, че сме отговорни за КНДР, скочи Китай на Вашингтон"}
{"url": "https://news.bg/euronews/svetlina-v-tunela-za-integratsiyata-na-zapadnite-balkani.html", "text": "Република Македония се намира в изключително важен исторически момент. Около това мнение се обединиха българските евродепутати по време на дискусия в Европейския парламент на тема \"Македония и пътят й към европейската интеграция\".\"След години на съзнателно ограничаване и съзнателно разделение на връзките между Скопие и София най-сетне започна процес, който според нас е правилният\", коментира Ангел Джамбазки, член на групата на \"Европейските консерватори и реформисти\".Според него обаче този процес силно е възпрепятстван от \"сили на Балканите и извън тях\". Евродепутатът директно посочи Сърбия и нейния поддръжник Русия като основни опоненти на сближаването между България и Македония.\"Абсолютен геополитически интерес е Македония да бъде част от Европейския съюз. Завършването на интеграцията на Западните Балкани няма никаква алтернатива\", добави Джамбазки.Андрей Ковачев от групата на ЕНП заяви, че \"сега е моментът, в който като че ли има светлина в тунела\". \"От десетилетия не е имало такава възможност\", категоричен е той. \"От нас зависи да успеем да затворим страницата на съпротивляването и да отворим тази на партньорството\", добави Ковачев.По неговите думи ситуацията създава възможност в близко бъдеще , който трябва да ограничи \"дискриминацията на хората, които заявяват своята етническа принадлежност\".Ковачев припомни, че Европейският парламент многократно отправя препоръки към властите в Скопие за подписването на такъв документ с България.", "date": "2017.07.11", "title": "Светлина в тунела за интеграцията на Западните Балкани"}
{"url": "https://news.bg/crime/nay-mnogo-zhertvi-po-patishtata-ima-v-plovdiv.html", "text": "В Европейската столица на културата - Пловдив има най-много тежки катастрофи на глава от населението, а в Смолян най-малко. В града на тепетата са регистрирани 1049 тежки ПТП-та със 73-ма загинали през изминалата година, показва продължаващия анализ на Съюза на българските автомобилисти (СБА).Основни причини за инцидентите са: шофирането с несъобразена скорост, неподаването на сигнализация, извършването на непозволени маневри и отнемането на предимство, както и шофиране в нетрезво състояние.В София се отчита спад на произшествията и загиналите в катастрофи. За 2015 загиналите са 63-ма, а през 2016 - 42-ма. София и Силистра са и единствените два града, в които няма загинал пешеходец.Средно всяка десета катастрофа в България води до смъртен случай, като общо в страната са регистрирани 7404 тежки катастрофи, при които са загинали 708 души, а ранените са близо 10 000.Противопоставяйки се на това Съюзът на българските автомобилисти се включи в кампанията на Международната автомобилна федерация FIA \"3500 ЖИВОТА\" заедно с още 245 автомобилни клуба от целия свят. Кампанията цели да се обръща повече внимание на пътната безопасност.СБА организира Дни на безплатните услуги в своите клонове в страната. На тях шофьорите ще могат да се възползват от съвети за безопасно шофиране, правилна експлоатация на автомобила през летния сезон и безплатно да проверят неговото техническо състояние - ходова част, реглаж на фарове, компютърна диагностика и други. Това ще се случи 15 юли (събота) в Благоевград, 29 юли - Хасково, а през септември се подготвят сходни събития и в останалите градове страната.", "date": "2017.07.11", "title": "Най-много жертви по пътищата има в Пловдив"}
{"url": "https://news.bg/int-economics/sauditska-arabiya-se-dogovori-s-rusiya-za-dostavka-na-orazhie-za-usd3-5-mlrd.html", "text": "Русия и Саудитска Арабия подписаха предварителен договор за предвиждащ доставка на въоръжение и техника за $3,5 млрд., съобщи Комерсант.Москва нееднократно се опита да се настани на оръжейния пазар на Рияд. Обсъждани са пакети на споразумения до $20 млрд., но за разлика от Вашингтон, Русия не е стигнала до подписване на твърд договор със саудитските твърди договори.За преговорите за доставка на руско оръжие за Саудитска Арабия съобщи генералния директор на \"Ростех\" Сергей Чемезов в интервю на ТАСС. \"Наистина, саудитците поставиха условие, че договорът ще влезе в сила, ако им предадед част от технологията и открием производство на територията на кралството\", подчерта той.\"Смятаме, че може да се разберем. Най-простото е да построим завод за стрелкови оръжия (концерна \"Калашников\").Официалните представители на \"Ростех\", \"Рособоронэкспорт\" и Федералната служба по военно-техническо сътрудничество (ФСВТС) се въздържаха от допълнителни коментари.ПО думите на двама топ мениджъри от отбранителната промишленост, дори парафираните внушителни пакети на споразуменията не са гаранция за сключване на твърди споразумения.За последната половина на десетилетието Рияд показа интерес към широк спектър от руската военна продукция (от вертолетите Ми-35М, танковете Т-90 и бронетранспортьорите БМП-3 до зенитните ракетни системи \"Антей-2500\" и С-400 \"Триумф\"). Саудитците постоянно питат за оперативно-тактическия комплекс \"Искандер-Э\", но той е в списъка на изделията, забранени за износ, уточни Чемезо.По време на майската визита на американския президент Доналд Тръмп в Саудитска Арабия бе съгласувана доставка на оръжие за почти $110 млрд., която, според представителите на Белия дом, е най-крупната за цялата история на САЩ. Споразумението е за изтребители, вертолети, бронетехника, системи за противоракетна отбрана тип THAAD, бойни кораби и др.На фона на това единственият руски договор е в средата на 2000-та година за доставка на 10 хил. Автомата АК-74М, предназначени за полицията.", "date": "2017.07.11", "title": "Саудитска Арабия се договори с Русия за доставка на оръжие за $3,5 млрд."}
