{"url": "https://news.bg/tourism/baneva-pita-angelkova-kakvo-ima-na-edin-plazh-i-v-moreto.html", "text": "След като преди две дни от министерство на туризма съобщиха, че  в редакцията на News.bg от името на госпожа Евгения Банева се получи искане за право на отговор и опровержение на изнесената информация.Според изявлението министър Ангелкова не познава комплекса \"Русалка\", затова и информацията не отговаря на истината. Провереният плаж Тауклиман е извън територията на комплекс \"Русалка\" и бил собственост на фирма \"Аспо\" ЕООД.Другото, което според Евгения Банева не е коректно в информацията на Министерството на туризма е, че пет от проверените плажове на Русалка са неохраняеми.Банева не знае какъв е проблемът плажовете да са неохраняеми и няма категория \"полуохраняем\" плаж. Единственият охраняем плаж на територията на комплекса бил в юрисдикцията на Областна управа Добрич, но въпреки че има плажен пост, няма спасител.В изявлението се посочва, че семейство Баневи не са концесионери на плажа, но въпреки това се грижат за него - почистват го, извозват сметта и са осигурили течаща вода. Плажът е абсолютно безплатен, въпреки че семейство Баневи не са концесионери още от времето на първото правителство на Бойко Борисов, когато концесията е развалена.Според госпожа Банева твърдението на министър Ангелкова, че за услуги на плажа се плаща абсолютно не отговаря на истината, тъй като заплатени услуги са тези в комплекса, като например ползване на тоалетни, спортни площадки и игрища. \"Това е нормален бизнес в целия свят\", заявява Банева и посочва, че плажни принадлежности са и детски кофички, пояси, чадъри, чанти, а шезлонгите са абсолютно безплатни: \"Ние не можем да оставим туристите да се въргалят по пясъка!\"Също така Евгения Банева посочва, че никога до този момент не е имало режим за воден път за каяци. Всички каяци са купени още по време на френската собственост на комплекса и до ден днешен те се използват за спорт абсолютно безплатно.\"Не виждам нищо странно в това в морето да има каяци! Много интересно какво смята министър Ангелкова, че трябва да има в морето\", пита Евгения Банева.В рамките на правото на отговор Евгения Банева посочва и едно \"странно съвпадение\", че проверката на министър Ангелкова на \"Русалка\" се случва именно когато семейството бизнесмени се оплакват от  за къмпинг \"Каваци\", където има реални проблеми, нетърпимо и незаконно положение.Госпожа Банева настоява министър Ангелкова да отиде на проверка \"Каваци\" и незаконно настанилите се фирми без лиценз за туристическа дейност, които тероризирали персонала и туристите.\"Ако не го направи, нейното поведение не би било професионално. А може да се тълкува и като умишлено\", заявява госпожа Банева.", "date": "2017.07.22", "title": "Банева пита Ангелкова какво има на един плаж и в морето"}
{"url": "https://news.bg/world/erdogan-zakleymi-prekomernata-upotreba-na-sila-ot-izrael.html", "text": "Турският президент Реджеп Ердоган заклейми \"прекомерната\" употреба на сила от Израел срещу палестинците в Йерусалим, информира АФП.При възникналите вчера сблъсъци между протестиращи палестинци и израелската полиция загинаха трима души. Демонстрацията беше във връзка със засилените мерки за сигурност, които блокираха палестинските мъже на под 50-годишна възраст да участват във вчерашните молитви в Стария град на Йерусалим.\"\", се казва в съобщение на турския лидер след сблъсъците на Храмовия хълм.", "date": "2017.07.22", "title": "Ердоган заклейми \"прекомерната\" употреба на сила от Израел"}
{"url": "https://news.bg/world/pochina-aktyorat-dzhon-hard-izvesten-s-rolite-si-v-sam-vkashti-i-gladiator.html", "text": "Джон Хърд, холивудският актьор, който нашумя с ролите си в \"Сам вкъщи\" и \"Гладиатор\", почина на 72 г., пише \"Индипендънт\".Не е известна причината за смъртта.Тялото на Хърд е открито в хотел в Пало Алто, Калифорния, от камериерка. Съобщава се, че той е отседнал в хотела след \"малка операция на гърба\" тази седмица.Освен в двата известни филма, Хърд е участвал в редица други филми и телевизионни сериали, включително \"Семейство Сопрано\" и \"Маями вайс\".Ще бъде извършена аутопсия за установяване причините за смъртта.Хърд оставя три деца.", "date": "2017.07.22", "title": "Почина актьорът Джон Хърд, известен с ролите си в \"Сам вкъщи\" и \"Гладиатор\""}
{"url": "https://news.bg/world/orban-obyavi-krastonosen-pohod-sreshtu-opitite-na-es-soros-da-islyamizirat-evropa.html", "text": "Лидерите на ЕС и унгарско-американският милиардер Джордж Сорос искат да създадат \"нова, смесена, ислямизирана Европа\". Това предупреди унгарският премиер Виктор Орбан по време на посещение в Румъния, цитиран от АП.Той поясни, че изградените по унгарските граници огради ще спрат усилията на ЕС и Сорос за увеличаване имиграцията на мюсюлмани към Европа.Докато Унгария категорично е против приемането на мигранти, \"които могат да променят културната идентичност на страната\", Орбан подчерта, че при неговото управление Унгария ще остане място, където \"западноевропейските християни винаги ще могат да намерят безопасност\".Унгарският лидер, който ще търси четвърти мандат през 2018 г., изтъкна, че опозиционните партии са далеч от правителството му.Но преди изборите преди всичко ние трябва да се изправим пред външни сили. Трябва да се противопоставим на мафиотската мрежа на Сорос и на бюрократите от Брюксел. И през следващите 9 месеца ще трябва да се борим с техните медии, категоричен той.Запитан за избора между американския лидер Доналд Тръмп и руския президент Владимир Путин, Орбан отговори с шега за поляк, който е бил попитан по време на комунистическата ера да избере между Хитлер и Сталин.\"Той отговорил, че избира Марлене Дитрих (германско-американска актриса и певица -б.р)\", отговори Орбан с насмешка.\"\", добави той.Унгарският лидер изтъкна още, че ниската раждаемост превръща Унгария в \"застрашени видове\" и че правителството използва данъците върху многонационалните компании, за да финансира социални програми за по-голяма раждаемост.", "date": "2017.07.22", "title": "Орбан обяви „кръстоносен поход” срещу опитите на ЕС-Сорос да „ислямизират Европа”"}
{"url": "https://news.bg/world/siriyskata-armiya-obyavi-che-spira-boevete-v-iztochna-guta.html", "text": "Сирийската армия обяви, че прекратява боевете в части на Източна Гута, след като бунтовниците и Русия постигнаха споразумение как да функционира зона за безопасност в района, информира АФП.Армията \"\", се казва в съобщение, прочетено от държавната агенция САНА.Армията ще отговори при всяко нарушение на режима на тишина, се допълва още, но не се посочва конкретно кои райони обхваща.Русия обяви по-рано днес, че е сключила споразумение с \"умерената\" сирийска опозиция по време на мирни преговори в Кайро относно как да заработи безопасна зона в Източна Гута.Източна Гута е една от четирите \"зони за деескалация\", договорени от Иран, Русия и Турция през май. Но споразумението все още не е приложено напълно заради разногласия относно механизма за мониторинг в зоните.По-рано този месец се проведе нов кръг преговори в Казахстан между Русия, Турция и Иран. Те не успяха да съгласуват подробностите за четирите зони.Русия обяви, че през следващите дни планира да изпрати хуманитарен конвой и да евакуира ранените.Източна Гута, голям бастион на бунтовниците до столицата, често е подлагана на атаки от сирийската армия.", "date": "2017.07.22", "title": "Сирийската армия обяви, че спира боeвете в Източна Гута"}
{"url": "https://news.bg/world/egipet-osadi-28-dushi-na-smart-za-ubiystvoto-na-prokuror.html", "text": "Наказателен съд в Кайро осъди на смърт 28 души за убийството на топ прокурор на Египет през 2015 г., след като смъртните присъди бяха одобрени от религиозната власт в страната, информира Ройтерс.Други 15 души са осъдени на по 25 г. затвор.Прокурорът Хишам Баракат беше убит при нападение с кола бомба над конвоя му в столицата. Според властите операцията е извършена от \"Мюсюлмански братя\" и \"Хамас\". Двете организации отричат.Присъдата може да бъде обжалвана.Единият от адвокатите на защитата Ахмед Саад каза, че \"присъдите са шокиращи\".Миналата година египетското вътрешно министерство публикува видео, на което няколко млади мъже признават, че са пътували до Газа, за да бъдат обучени от \"Хамас\", но после отрекоха в съда. Те казаха, че физически са били принудени да признаят.", "date": "2017.07.22", "title": "Египет осъди 28 души на смърт за убийството на прокурор"}
{"url": "https://news.bg/bulgaria/stotitsi-hora-na-protestno-shestvie-sreshtu-nasilieto-v-nova-zagora.html", "text": "Стотици участват на мирно протестно шествие срещу насилието в Нова Загора, информира БНР.Демонстрацията е във връзка с нападение на група цигани върху 17-годишно момче от града, което след отказ да им даде цигара е ударено с бокс в главата.Над 200 души се събраха на площад \"Свобода\" пред сградата на общината. Сред протестиращите има съученици и връстници на пострадалия, както и самият младеж.Преди началото на шествието всички изпяха химна на страната.Очаква се протестиращите да преминат по една от централните улици на града и да достигнат до кръговото кръстовище на главния път София-Бургас, според заместник-кмета Ивайло Енев.Очаква се засилено полицейско присъствие в града.", "date": "2017.07.22", "title": "Стотици хора на протестно шествие срещу насилието в Нова Загора"}
{"url": "https://news.bg/world/tramp-plashi-vragovete-s-noviya-samoletonosach-dzherald-ford.html", "text": "Президентът на САЩ Доналд Тръмп призова Конгреса да одобри по-голям военен бюджет, за да може САЩ да изградят \"най-добрата бойна техника\", информира АП.Тръмп говори на борда на американския самолетоносач \"Джералд Форд\" в Норфолк, Вирджиния, по време на церемония по освещаването на новото оръжие, което е на стойност 12,9 милиарда долара.Той разкритикува липсата на инвестиции в нова военна технология и \"липсата на бойна готовност\" при предишната администрация.Американският лидер призова Конгреса да си \"свърши работата и да прокара бюджета\", с който ще се увеличат парите за отбрана.\"Джералд Форд\" е първият член от новото поколение ядрени самолетоносачи. Изграждането му започна през 2009 г. и трябваше да приключи през септември 2015 г. на цена 10,5 милиарда долара.Държавният глава нарече новия самолетоносач \"100 000 тона послание към света\" за американската военна мощ.Според него с този самолетоносач \"враговете ще треперят от страх, защото всеки ще разбере, че САЩ идват и САЩ стават по-силни\".Самолетоносачът носи името на 38-ия президент на САЩ.На церемонията присъстваха бившите военни министри Доналд Ръмсфелд и Дик Чейни.", "date": "2017.07.22", "title": "Тръмп плаши враговете с новия самолетоносач \"Джералд Форд\""}
{"url": "https://news.bg/world/v-kongresa-se-razbraha-za-novi-sanktsii-sreshtu-rusiya-iran-i-kndr.html", "text": "Републиканците и демократите в САЩ постигнаха споразумение по законодателство, което позволява налагане на нови санкции срещу Русия, Иран и Северна Корея. Това заявиха водещи демократи в Конгреса, информира Ройтерс.През миналия месец Сенатът прокара Акт за противодействие на дестабилизиращите дейности на Иран, но беше спрян в Камарата на представителите, след като републиканците предложиха Северна Корея да бъде включена в законопроекта.Двете камари на Конгреса ще трябва да приемат ревизираното законодателство.Обаче лидерът на демократите в Камарата на представителите Нанси Пелоси изрази безпокойството си, че включването на КНДР в законодателството може да доведе до отлагане в Сената.Докато подкрепяме по-тежки санкции срещу Северна Корея, които Камарата вече прие, обезпокоена съм, че включването им в този законопроект, вместо да бъдат приети с отделно законодателство, ще доведе до още процедурни отлагания в Сената, поясни тя в съобщение.Според нея важно е включването на КНДР в този пакет да не попречи на Конгреса незабавно да наложи нови санкции на Русия и изпращането му за президентски подпис преди ваканцията през август.Много законодатели се надяват законодателството да изпрати послание на президента Доналд Тръмп и да го накара да заеме твърда позиция спрямо Москва.Лидерът на демократите в Сената Чък Шумър изтъкна, че силният законопроект за санкции е от съществено значение.Сенатор Бен Кардин, демократ в Комисията за външни отношения към Сената, изтъкна, че споразумението е постигнато след \"интензивни преговори\".По думите му \"\".", "date": "2017.07.22", "title": "В Конгреса се разбраха за нови санкции срещу Русия, Иран и КНДР"}
{"url": "https://news.bg/world/shvetsiya-frantsiya-i-egipet-poiskaha-izvanredno-zasedanie-na-saveta-za-sigurnost-za-situatsiyata-v-jerusalim.html", "text": "Швеция, Франция и Египет поискаха спешно заседание на Съвета за сигурност на ООН след израелско-палестинските сблъсъци в Йерусалим, съобщиха дипломати, цитирани от АФП.Шведският координатор по политически дела Карл Скау заяви, че на срещата трябва да бъде обсъдено как могат да бъдат подкрепени призиви за деескалация в Йерусалим.Насилието вчера е едно от най-кръвопролитните за последните години. При атака бяха убити трима израелци, а трима палестинци загинаха при сблъсъци с полицията.", "date": "2017.07.22", "title": "Швеция, Франция и Египет поискаха извънредно заседание на Съвета за сигурност за ситуацията в Йерусалим"}
{"url": "https://news.bg/world/teheran-obyavi-proizvodstvo-na-nova-raketa.html", "text": "Иран обяви производство на нова ракета, съобщи Ройтерс, позовавайки се на държавната медия.Ракетата Sayyad 3 може да достигне височина 27 километра и да порази цел на разстояние до 120 километра, според иранския военен министър Хюсеин Дехган.Ракетата може да сваля бойни самолети, безпилотни самолети, крилати ракети и хеликоптери, добави той.Миналата седмица САЩ наложиха нови икономически санкции на Иран заради програмата за балистични ракети. Мерките показват, че администрацията на Доналд Тръмп ще продължи да отказва натиск върху Ислямската република, докато в същото време продължава да изпълнява ядреното споразумение между световните сили и Техеран.Министърът на отбраната на Иран подчерта на церемония, че сключената наскоро военна сделка за 110 милиарда долара между САЩ и Саудитска Арабия е заплаха за Иран.", "date": "2017.07.22", "title": "Техеран обяви производство на нова ракета"}
{"url": "https://news.bg/world/hilyadi-hora-tantsuvaha-po-ulitsite-na-berlin-v-zashtita-pravata-na-geyovete.html", "text": "Хиляди хора танцуваха по улиците на Берлин в защита правата на лесбийките, гейовете, бисексуалните и транссексуалните на \"Кристофър стрийт дей\", информира Ройтерс.Много от участниците развяваха знамена с цветовете на дъгата.На фона на шумната музика от камиони хората бяха накичени с различни цветя и носеха цветни дрехи, включително за сватба, а някои бяха и с маски с лицето на президента на САЩ Доналд Тръмп.Ежегодният парад идва няколко седмици, след като германският парламент узакони еднополовите бракове, с което Германия се нареди до Франция, Великобритания и Испания.\"\", каза един от участниците.С \"Кристофър стрийт дей\" се отбелязват избухналите в Ню Йорк безредици през 1969 г, след като полицията нахлува в гей бар. Това събитие се разглежда като преломна точка в движението за правата на гейовете. Празнува се в Германия от 1979 г.", "date": "2017.07.22", "title": "Хиляди хора танцуваха по улиците на Берлин в защита правата на гейовете"}
{"url": "https://news.bg/world/valensa-prizova-polyatsite-da-zashtityat-demokratsiyata.html", "text": "Полската демократична икона и бивш президент на страната Лех Валенса се присъедини към протестите, които обхванаха Полша заради планове на управляващите да поставят Върховния съд и съдебната система под политически контрол, информира АП.Европейският съюз и много правни експерти предупредиха, че промените носят със себе си отстъпление от демокрацията и тласкане на държавата към авторитаризъм.Управляващата \"Право и справедливост\" защитава промените. Според лидера на партията Ярослав Качински реформите в съдебната система са необходими, тъй като никога не са били преследвани бившите комунисти след колапса на социалистическия строй през 1989 г.Валенса говори пред протестиращи в Гданск, родният му град и мястото, където води стачките през 80-те години на ХХ век срещу комунистическия режим, които в крайна сметка доведоха до падането му.73-годишният Валенса припомни тези демократични промени, пояснявайки, че разделението на властите на законодателна, изпълнителна и съдебна е най-важното постижение на движение \"Солидарност\".\"\", каза той пред протестиращите, сред които имаше и млади поляци.Носителят на Нобеловата награда за мир през 1983 г. също подчерта, че винаги ще подкрепя борбата им, което според АП означава, че изключва да поеме лидерска роля в протестното движение.Той беше приветстван с възгласи \"Лех Валенса\" и \"Благодарим Ви!\".Промените, отнасящи се до Върховния съд и съдебната система, одобрени от полските депутати, за да се превърнат в закон, президентът Анджей Дуда трябва да се подпише под тях.За тази вечер във Варшава са организирани нови масови протести. На тях демонстрантите ще призоват държавния глава да блокира законодателството. Дуда официално заема неутрална позиция, но е тясно свързан с управляващите.Днес говорител на президента заяви, че Дуда вижда някои пропуски в законодателството за Върховния съд. Но той не каза дали държавният глава ще наложи вето или ще търси мнението на Конституционния съд. Дуда има 21 дни, за да се подпише под законодателството.", "date": "2017.07.22", "title": "Валенса призова поляците да защитят демокрацията"}
{"url": "https://news.bg/bulgaria/gorya-sklad-v-stolichen-kvartal.html", "text": "Горя складово помещение в столичния квартал \"Хаджи Димитър\", съобщи БНР, позовавайки се на полицията.На място има няколко екипа на пожарната.Няма данни за пострадали хора.Това е вторият пожар за деня в столицата, след като по-рано горя фитнес в хотел \"Маринела\".", "date": "2017.07.22", "title": "Горя склад в столичен квартал"}
{"url": "https://news.bg/bulgaria/blizo-20-rast-na-selskiya-turizam.html", "text": "Близо 20% е ръстът на почиващите в селския туризъм от началото на лятото, съобщиха от Асоциация на българските села (АБС).В силните за селски туризъм региони се отчита сериозен ръст на заетостта от началото на лятото.Прогнозираният от асоциацията ръст в селския туризъм за лято 2017 се реализира още в първите месеци, сочат предварителни данни от обектите за настаняване в селата.На база аналитична информация, посочената през март 2017 прогноза за ръст на туристите от 15%, спрямо същия период на 2016, се случва, а в някои региони дори се надминава този ръст, отчитат към момента собственици на обекти за настаняване, в проучване на Асоциация на българските села.Същевременно резервациите за месец август запълват средно на 85% капацитета за настаняване през делничните дати, а за почивните дни - всички обекти за селски туризъм са запазени на 100%.Най-силните в селския туризъм региони са селата в областите Велико Търново, Ловеч, Пловдив, Пазарджик, Благоевград, Смолян и Бургас. С недостатъчно използван потенциал остават регионите на Сливен, Шумен и Русе.Средно около 80% от туристите в селата са българи, като от началото на сезона се отчита увеличение на гостите от Румъния, Русия, Германия и Франция. Ръстът в селския туризъм се запазва устойчив главно заради богатството на природни, архитектурни и исторически забележителности, а също допълнително предлаганите услуги в сферата на активния отдих. Гражданите избират да почиват на село заради чистата природа и храна, а също и подтикнати от търсенето на близост с автентичните български традиции и дух, запазени в селските региони.В проучването не са включени обекти за настаняване в села на самото Черноморско крайбрежие.", "date": "2017.07.22", "title": "Близо 20% ръст на селския туризъм"}
{"url": "https://news.bg/world/tramp-bombardira-razsledvaneto-na-ruskata-saga.html", "text": "Президентът на САЩ Доналд Тръмп използва \"Туитър\", за да се оплаче относно провежданото от специалния прокурор разследване за възможни връзки между предизборната кампания на милиардера и Русия, информира Ройтерс.В същото време той настоява, че като президент \"има пълната власт да помилва\".Тръмп постави под въпрос защо правосъдният министър Джеф Сешънс и специалният прокурор Робърт Мълър не разследват бившия директор на ФБР Джеймс Коми и Хилари Клинтън за практиките й с имейли, когато е заемала поста на държавен секретар.\"\", оплака се Тръмп в социалната мрежа.\"\", продължи той.Миналата година ФБР реши да не препоръчва на правосъдното министерство да повдига обвинения на Клинтън във връзка с имейлите.Тръмп уволни Коми през май 2017 г.Сешънс беше първата номинация на Тръмп, одобрена от Сената, но в последните дни американският лидер го атакува във връзка с руската сага. Сешънс си даде отвод през март във връзка с разследването, след като не разкри по време на изслушването на номинацията му, че е провел срещи с руския посланик във Вашингтон миналата година.В петък правосъдната комисия към Сената потвърди, че Доналд Тръмп-младши и Пол Манафорт, бивш шеф на предизборната кампания на американския президент, са се съгласили да дадат показания пред комисията за руското разследване.В четвъртък \"Вашингтон поуст\" писа, че Тръмп проучва правомощията си дали може да амнистира съветници, роднини и дори себе си, докато Мълър разширява разследването.\"\", написа Тръмп.Американският лидер също коментира републиканските сенатори, които не могат да постигнат съгласие за отмяна и замяна на здравната реформа на бившия президент Барак Обама.Републиканските сенатори трябва да пристъпят напред и след 7 г. да гласуват за отмяна и замяна. Следващите са данъчната реформа и инфраструктурата. Победа, изтъкна той.Тръмп отива на кратко посещение в Норфолк, Вирджиния, където ще участва на церемония по приемането на въоръжение на най-новия самолетоносач \"Джералд Форд\".", "date": "2017.07.22", "title": "Тръмп „бомбардира” разследването на руската сага"}
{"url": "https://news.bg/bulgaria/kachestvoto-na-obuchenieto-i-otsenkata-na-pazara-na-truda-opredelyashti-pri-finansiraneto-na-vuz-ovete.html", "text": "Министърът на образованието и науката Красимир Вълчев обеща промени във финансирането на ВУЗ-овете, информира БНР.По време на първото си посещение във висше училище - Русенският университет, Вълчев поясни, че предстои промяна в системата за финансиране на висшите училища.Той добави, че държавната субсидия ще се определя не толкова от броя на студентите, а от качеството на обучението и оценката за него на пазара на труда.Предложенията с материални стимули за студенти, които се запишат във ВУЗ, не противоречат на закона, но са далеч от образователната идея. Вълчев смята, че кандидат-студентите е добре да използват рейтинговата система на висшите училища, в която университетите са оценени по над 50 критерия., каза той.Вълчев каза още, цитиран от БТА, че е порочна практиката да се освобождават учители в края на учебната година и да се назначават отново на работа през новата, за да се пестят средства от бюджета на училището и поясни, че в тази връзка още през юни изпратил писмо до всички директори на образователни институции.Вълчев коментира, че държавата трябва да направи всичко възможно да обхване всяко едно дете в задължителна предучилищна и училищна възраст. Министърът поясни, че мотивираните учители са най-важният фактор за подобряване на образователните резултати.", "date": "2017.07.22", "title": "Качеството на обучението и оценката на пазара на труда определящи при финансирането на ВУЗ-овете"}
{"url": "https://news.bg/bulgaria/zaloviha-politsai-organizirali-kanal-za-trafik-na-bezhantsi.html", "text": "Заловиха полицаи, организирали канал за трафик на бежанци в страната, съобщава bTV.При спецакция на МВР на АМ \"Тракия\" са задържани петима бежанци и седем организатори. Сред арестуваните има и полицаи, които са участвали в канала за трафик на нелегални имигранти. Бежанците били превозвани с частен автомобил на служител на МВР, който сложил сини светлини и произвеждал звукови сигнали, за да не бъде спрян от колегите си.Обаче при акцията служители на МВР ги заловили на бензиностанция на магистралата край Пловдив.", "date": "2017.07.22", "title": "Заловиха полицаи, организирали канал за трафик на бежанци"}
{"url": "https://news.bg/world/ivanka-tramp-i-dzhared-kashnar-deklarirali-sastoyanie-ot-nad-usd100-mln.html", "text": "Зетят на американския президент Джаред Къшнър \"забравил\" да поправи документите, които разкриват личното му финансово състояние, информира АП.Топ съветникът на Доналд Тръмп забравил да посочи повече от 70 имота на стойност най-малко 10,6 милиона долара.Освен тези активи, които могат да бъдат на стойност 51 милиона долара, той е посочил в данъчната декларация още, че има колекция с творби на стойност между 5 и 25 милиона долара.От новите разкрития става ясно също, че активите на жена му Иванка Тръмп са на стойност 66 милиона долара. През последната година тя е заработила най-малко 13,5 милиона долара приходи от различни бизнеси, включително 2,4 милиона от новия хотел на Тръмп до Белия дом.Иванка Тръмп и съпругът й общо имат над 100 милиона долара от 2016 г. и държат най-малко 206 милиона долара в общи активи.", "date": "2017.07.22", "title": "Иванка Тръмп и Джаред Къшнър декларирали състояние от над $100 млн. "}
{"url": "https://news.bg/world/sayuznitsite-na-merkel-othvarlyat-predlozheniyata-na-makron-za-evrozonata.html", "text": "Високопоставен член на Християнсоциалния съюз, основният съюзник на германския канцлер Ангела Меркел, отхвърли плановете на френския президент Еманюел Макрон за реформиране на еврозоната чрез избирането на общ финансов министър и създаване на общ бюджет, информира Ройтерс.Предложението на Макрон се приема от Меркел предпазливо на фона на подозренията в Берлин, че германските данъкоплатци могат да поемат по-голямата част от обединението на дълговете на страните членки на валутната зона.Маркус Зьодер, баварският финансов министър и високопоставен член в Християнсоциалния съюз, каза в интервю за списание \"Шпигел\", че Германия и Франция трябва заедно да обсъдят как да укрепят финансовата стабилност в Европа.Но той изрази съмнение относно идеята за финансов министър на еврозоната, пояснявайки, че е \"много скептичен дали допълнителен политически офис ще подобри обективността на решенията\".Зьодер добави, че такъв финансов министър, който може да получи правото да се намесва в бюджетите на страните членки, ако те не изпълняват критерия за стабилност, би граничело с \"голяма намеса\".Той също така се тревожи, че промяната на договорите на ЕС \"би създала ново европейско финансово изравняване или трансферен модел през задната врата\".Относно предложението за общ бюджет на еврозоната, Зьодер е на мнение, че е хубаво нещо да се насърчават инвестициите в Европа, но \"\".", "date": "2017.07.22", "title": "Съюзниците на Меркел отхвърлят предложенията на Макрон за еврозоната"}
{"url": "https://news.bg/world/iran-otgovori-na-tramp-osvobodete-vsichki-irantsi.html", "text": "Иран призова САЩ да освободят всички задържани ирански граждани, информира Ройтерс.Само преди ден американският президент Доналд Тръмп призова Ислямската република да освободи трима граждани на САЩ.\"Америка трябва бързо да освободи иранските затворници в страната\", каза говорител на външното министерство, цитиран от ISNA.В петък Тръмп призова Техеран да върне Робърт Левинсън, бивш американски служител в правораздавателните органи, който изчезна в Ислямската република преди десетилетие, а също така и бизнесменът Сиамак Намази, и баща му Бакир, които са в затвора за шпионаж.Тръмп предупреди Ислямската република, че ще бъде изправена пред \"нови и сериозни последици\", ако тримата не бъдат освободени.Във вторник Вашингтон наложи нови санкции на Иран заради ракетната програма на страната.", "date": "2017.07.22", "title": "Иран отговори на Тръмп: Освободете всички иранци"}
{"url": "https://news.bg/politics/vizhte-vota-ot-tsiganskata-mahala-v-asenovgrad-prizova-bivsh-glavsek-na-mvr.html", "text": "Системата на МВР е най-потърпевша от прехода. Това становище изказа бившият главен секретар на МВР Светлозар Лазаров, понастоящем национален координатор на партия \"Атака\" пред bTV.Първа стъпка в решаването на проблема на политическо ниво е изваждането на резултатите от изборите в циганските гета. \"Тогава да си дадем сметка кой и на какво основание е свързан с тези хора, не само да даваме откъслечни коментари по темата\".Лазаров настоя да бъдат отворени резултатите от изборните секции с номера 57, 58, 59 в циганската махала в Асеновград и да се видят резултатите на депутата Манол Генов, за който има данни, че е купувал ромски гласове. \"Докато не се реши този въпрос да се спре с този бизнес с циганските гета няма да мръднем нито крачка напред\", коментира Лазаров. Той посочи, че парите за купуване на цигански гласове са най-вероятно от политическа корупция.Лазаров коментира, че 27 години се извършват реформи в различни посоки, реформи, които по думите му, често си противоречат. На въпрос кой е най-големият виновник за това дередже на системата, Лазаров заяви, че причините са комплексни. Относно полицейските протести, Лазаров отбеляза: \"Реши се въпросът с униформите. В момента както виждате се създава организация за изплащане на тези средства, които се дължат за периода 2011-2015 г.\".Той коментира, че има проблеми с подготовката, с оборудването, с обучението на състава, наслоени проблеми с мотивацията, социалния статус на служителите. \"Това трябва да бъде решено в политически консенсус за една средносрочна и дългосрочна програма за изправяне на крака на МВР. Ако се работи на парче и влезем в сферите на популизма - няма да постигнем нищо\", коментира той.На въпрос има ли политическо вмешателство в протестите на МВР, Лазаров отсече, че от две години не е секретар на министерството и не е и говорител на министъра.\"Като стана въпрос за популизма мога да ви дам конкретен пример. Снощи по вашата телевизия гледах г-жа Корнелия Нинова, която с изключителен патос обясняваше как било обещано във всяко село да има полицай и как не бил решен проблемът с недокомплекта в МВР. Проблемът с недокомплекта - това са незаетите щатове в МВР. По груба моя сметка в момента има 3 500 незаети щата в МВР\", констатира Лазаров.Той продължи като изтъкна, че за да бъдат заети тези щатове в МВР тези хора трябва да минат подготовка и процедури, за които два месеца са твърде кратък период. \"Всъщност в БСП има хора, които разбират от тази работа, за да обяснят на г-жа Нинова, че не се говори по този начин, защото влиза в сферата на популизма. 600 души на курс обучаеми - два пъти в годината по шест месеца са около 1200 служители, които могат да бъдат назначени за една година. Като извадим от тази сума обективно напускащите, се вижда, че на първо време трябва да бъде спрян обратният тренд на напускащите\", констатира Лазаров.По думите му, когато се поправи този процес въпросът може да бъде решен за четири - пет години. По отношение на заплатите на полицаите, Лазаров призова да се влезе в диалог с ясни решения.Относно бунтът в Асеновград и бутането на незаконните ромски постройки, Лазаров посочи, че партия \"Атака\" е готова да влезе в темата с ясни и конкретни ангажименти и политически послания. Проблемът на циганските гета започва назад в годините на прехода. По думите му стратегиите и кръглите маси не могат да решат проблема, ако не се отвори кутията на Пандора.", "date": "2017.07.22", "title": "Вижте вота от циганската махала в Асеновград, призова бивш главсек на МВР"}
{"url": "https://news.bg/world/dva-silni-vtorichni-trusa-do-gratskiya-ostrov-kos.html", "text": "Два силни вторични труса са регистрирани на източния гръцки остров Кос в рамките на няколко минути. Жителите и туристите са били принудени да напуснат домовете и ресторантите, информира АП.В 20,09 ч. местно време (17,09 ч. по Гринуич) е регистриран трус с магнитуд 4,4 по Рихтер, след което е последвал още един вторичен трус с 4,6 по Рихтер в рамките на 16 минути, според Атинския институт по геодинамика. Първият е бил по-близо до острова, на 20 километра североизточно и на дълбочина 10 километра.Жителите и туристите на острова се събраха на основния площад, колкото се може по-далеч от сградите.Трусовете са едни от най-силните след силното земетресение в петък рано сутринта, при което загинаха двама души на Кос и близо 500 пострадаха в Егейско море, включително на територията на Гърция и Турция.Екипи от експерти започнаха да оценяват щетите по инфраструктурата и културните паметници на острова след силното земетресение от 6,7 по Рихтер.", "date": "2017.07.22", "title": "Два силни вторични труса до гръцкия остров Кос"}
{"url": "https://news.bg/bulgaria/zov-za-pomosht-ot-politsiyata-za-ustanovyavane-samolichnostta-na-vazrasten-mazh.html", "text": "Полицията в столичното Пето РУ търси помощта на гражданите за установяване на самоличността и издирване на близките на възрастен човек, съобщиха от пресцентъра на МВР.Вчера, към 19 часа, той е открит неориентиран в района на кв.\"Враждебна\" и граждани са падали сигнал в полицията. Служителите на реда отвели мъжа в Пето РУ, повикали са лекар, който го е прегледал и установил, че е в добро общо състояние.Възрастният човек обаче не комуникира и досега не може да бъде установена самоличността му.Умоляват се всички, които разпознаят мъжа от снимките и имат информация за самоличността му, да се обадят на тел.112, 02/9825920 или в най-близкото районно управление на МВР.", "date": "2017.07.22", "title": "Зов за помощ от полицията за установяване самоличността на възрастен мъж"}
{"url": "https://news.bg/finance/sotsialniyat-ministar-ne-poema-otgovornost-za-preizchislyavane-na-pensiite.html", "text": "Правителството ще търси начини за увеличаване на пенсиите. Това каза в предаването \"Събуди се\" на Нова телевизия социалният министър Бисер Петков.Той коментира въпроса възможно ли е преизчисляване на всички пенсии с думите: \"Не мога да се ангажирам с конкретен отговор на този въпрос\". Бисер Петков, който бе и управител на Националния осигурителен институт, изтъкна, че за всяка такава стъпка, след като бъде веднъж реализирана, са необходими средства, за да бъдат изплащани след това пенсиите.По думите му една такава мярка е скъпа. В момента у нас има около 2 170 000 пенсионери, а изплащаните пенсии превишават 2 600 000. \"Веднъж взета тази мярка - трябва да се изплащат тези пенсии\", коментира Петков.По думите му, правителството още в рамките на първите два месеца реализира едно от предизборните си обещания за увеличаване на пенсиите за осигурителен стаж и възраст. От 1-ви юли над 560 хиляди пенсионери са получили увеличение на пенсиите - от 163 лв. на 180 лв. От 1-ви октомври е следващата стъпка, отбеляза той.Министър Петков открои въпроса с депопулацията на населението у нас. Той отбеляза, че това се случва не само в България, но и в цяла Европа. \"Във всички европейски страни населението като цяло намалява, още по-бързо намалява населението в работоспособна възраст\", заяви Петков.Той отбеляза, че навсякъде се обмисля по-пълноценно използване на възможностите на човешкия капитал. Петков заяви, че навсякъде в Европа се обмислят мерки за по-пълноценно използване на капацитета на жените, защото заетостта сред тях е 12% по-малка.Относно минималната работна заплата и изнесените данни от КНСБ, че месечно всеки работещ родител в семейството трябва да получава 1143 лева, Бисер Петков коментира, че това са резултати от изследвания на КНСБ.По думите му, те показват, че политиката на доходите е много важна. По думите му това е една от важните политики, с които трябва да се решават проблемите и на работещите бедни, които у нас са около 700 хиляди души.Министър Петков бе категоричен, че е необходимо привличане на инвестиции и стимулиране на отрасли и дейности, в които има висока добавена стойност. Той бе категоричен, че в 22 европейски страни има въведена минимална работна заплата. По думите му, въпросът не е дали да има минимална работна заплата, а какъв да е нейният механизъм.\"Минималната работна заплата е стандарт за цената на труда. От друга гледна точка, това е стандарт за производителност на труда, защото ако не можеш да плащаш тази заплата, няма смисъл да правиш бизнес\", коментира социалният министър.Той посочи, че наскоро е разговарял с австрийския си колега. Там минималната заплата се определя на пазарен принцип. Министър Петков посочи, че водещ въпрос в тристранния диалог между правителство, синдикати и работодатели следва да е въпросът с механизма за определяне на минималната работна заплата. Той заяви, че правителството ще предложи три сценария за нейното определяне.Относно спорният казус за \"клас прослужено време\", министър Петков подчерта, че държавата като работодател е решила този въпрос още през 2012 г. и това не е въпрос, поставян от правителството.Министър Петков подчерта, че казусът се поставя настоятелно от работодателите. Съветът за тристранно сътруднечество е мястото, където тези \"брадясали въпроси\" следва да намерят своя отговор. \"Поне от моя гледна точка този въпрос не е стоял на дневния ред на правителството\", коментира Бисер Петков.", "date": "2017.07.22", "title": "Социалният министър не поема отговорност за преизчисляване на пенсиите"}
{"url": "https://news.bg/energy/uvolniha-shefa-na-fizicheska-zashtita-v-aets-kozloduy.html", "text": "Началникът на отдел \"Физическа защита\" в АЕЦ \"Козлодуй\" Пешко Караджов е освободен от поста си, съобщиха от Министерството на енергетиката в събота сутринта. Това стана след проверка от ведомството.\"Във връзка с разпространен видео материал премиерът Бойко Борисов разпореди на министъра на енергетиката Теменужка Петкова да извърши проверка по случая с непристойно поведение на служител на АЕЦ \"Козлодуй\". В рамките на вчерашния ден случаят бе проверен и след докладване на премиера, бе взето решение за отстраняване на г-н Пешко Караджов от поста началник на отдел \"Физическа защита\" в атомната централа\", гласи съобщението на сайта на ведомството.До това решение се стигна заради проявено от Караджов неприемливо поведение към служител на МВР в град Козлодуй. Действията се развиват в края на месец февруари 2017 година в рамките на служебния кабинет \"Герджиков\". Тогава действия по отстраняване на лицето не са били предприети.По-късно до медиите бе разпространена информация от Весела Ванева - говорител на служебния министър на енергетиката Николай Павлов, че сигнал за непристойно поведение на Пешко Караджов не е изпращан до Министерството на енергетиката по време на служебния мандат.\"Министър Николай Павлов е получил информация за това от медиите. Непосредствено след това на оперативка със изпълнителните директори на държавните фирми в енергетиката министър Павлов е разпоредил на изпълнителния директор на АЕЦ \"Козлодуй\" Иван Андреев да извърши обстоятелствена проверка по случая и ако информацията се потвърди да предприеме необходимите действия за освобождаване на служителя заради неговото недопустимо поведение. По-късно Николай Павлов е получил уверения от Иван Андреев, че са предприети необходимите действия\", се казва в съобщението на говорителя на министър Павлов по време на служебния кабинет.", "date": "2017.07.22", "title": "Уволниха шефа на \"Физическа защита\" в АЕЦ \"Козлодуй\""}
{"url": "https://news.bg/regions/vazstanoviha-dvizhenieto-na-am-trakiya.html", "text": "Възстановено е движението на АМ \"Тракия\" , в района на 150-ти км, съобщиха от АПИ.Заради катастрофа, движението рано тази сутрин беше само в аварийната лента. Водачите на моторни превозни средства да са с повишено внимание в участъка между 140 -150 км на АМ\"Тракия\", в посока Бургас, съветват от Пътната агенция.Сигналът за пътен инцидент е подаден малко след 7 часа тази сутрин. По първоначални данни на АМ \"Тракия\", в посока София, в района на 150 км, лек автомобил с турска регистрация ударил движещата се пред него кола, превозваща лодка.В резултат на удара лодката преминала през мантинелата в отсрещното платно за движение и се ударила в лек автомобил. Пътният инцидент с турския автомобил е създал временно затруднение в движението по автомагистралата. Няма пострадали.Пътни полицаи на място регулираха движението. В резултат на образувалата се тапа в посока Бургас са станали още няколко леки пътни инциденти. Към 9 часа бе възстановено е движението на АМ\"Тракия\" , в района на 150 км.", "date": "2017.07.22", "title": "Възстановиха движението на АМ \"Тракия\" "}
{"url": "https://news.bg/politics/nyama-postradali-balgari-v-bodrum-sled-zemetresenieto-v-egeysko-more.html", "text": "Няма пострадали българи след земетресението в Егейско море, засегнало най-силно гръцкия остров Кос. Това увери посланикът ни в Турция Надежда Нейнски, която бе в България за срещата на дипломатическите ни представители в София пред bTV.Трусът нанесе материални щети в турския курорт Бодрум, но по думите на посланика ни, приливната вълна след труса е била доста сериозна. \"Съветът е хората, които планират почивка в Бодрум да имат предвид, че ще има остатъчни трусове\", каза още Нейнски.Сега няма самолетни билети, защото много хора напускат курорта. \"Като цяло ситуацията постепенно се успокоява\", увери посланикът ни и изтъкна, че посолството ни в Турция е отворено и постоянно следи информацията.Посолството ни в Турция и МВР са поискали информация от турското външно министерство относно забранителен списък от 77 български граждани, свързани с тероризъм. Посланик Нейнски посочи, че от информацията, която има до момента най-вероятно въпросните 77 български граждани, за които има забрана да влизат на територията на Турция, са свързани с \"Ислямска държава\". Тя подчерта, че не може да се каже със 100% сигурност, тъй като се очаква отговора на турското външно министерство.Посланик Нейнски уточни, че списъкът е много по-голям. По думите й най-много са гражданите на Русия, Франция, Германия и Белгия. \"Това, което знам е, че конкретно се визира \"Ислямска държава\". Ние направихме запитване до турското външно министерство, знам че такова запитване е направено и през Министерство на вътрешните работи. Все още нямаме конкретика. По принцип теми, свързани с националната сигурност са доста деликатни\", коментира посланикът ни.\"Това засяга сигурността на Турция във всички случаи засяга и сигурността на България. Въпрос на партньорство е, тези подробности около този списък да бъдат предоставени на България\", уточни Нейнски.На въпрос дали наличието на подобен списък може да доведе до трусове в отношенията ни с Анкара, Нейнски коментира, че въпросът е много деликатен и още с днес с връщането си в Анкара ще поиска специална среща по този казус.Относно предупрежденията, отправени от турския посланик у нас Н. Пр. Сюлейман Гьокче, че организацията на Гюлен действа и в България, и евентуална връзка с въпросния забранителен списък, Нейнски посочи: \"Информацията, която до нас достигна по този въпрос е, че по-скоро става въпрос за връзки с \"Ислямска държава\". Правя тази уговорка, че все още това не може на 100% да бъде заявено\".На въпрос как се промени Турция за тази една година след неуспешния опит за преврат, Нейнски изтъкна, че процесите в южната ни съседка са динамични. По думите й най-голямата промяна е свързана с въвеждането на извънредното положение. \"По принцип въвеждането на извънредно положение, в която и да било държава означава съществена промяна в начина, по който оперират институциите\", коментира тя.Освен това само преди дни извънредното положение е било удължено с още три месеца. \"Това е един много сериозен въпрос и за Европейската комисия. Турция има своите аргументи, казва че когато става въпрос за национална сигурност - те решават как да процедират. От своя страна извънредното положение има редица политически и икономически импликации върху Турция, включително върху стабилността на турската икономика, върху гражданските права и свободи\", обясни Нейнски.Относно отношенията между Турция и ЕС, Нейнски отбеляза, че се води изключително сложен диалог. Според нея най-важното е той да не бъде прекъснат.\"Аз смятам, че това е изключително важно в дипломацията и в политиката да има отворени канали за диалог. Каквито и различия да има, каквито и проблеми, каквито и общи предизвикателства различни тълкувания, защото няма две мнения, че има различия и то съществени между вижданията на ЕС и Турция, каналите за диалог, когато са открити могат тези различия да стоят в определена рамка и да се търсят начини за сближаване\", коментира още посланикът ни.", "date": "2017.07.22", "title": "Няма пострадали българи в Бодрум след земетресението в Егейско море"}
{"url": "https://news.bg/regions/pozhar-v-golyam-stolichen-hotel.html", "text": "Пожар е имало в столичния хотел \"Маринела\", бившия \"Кемпински\", съобщиха читатели на News.bg.От МВР потвърдиха, че към 11 часа е подаден сигнал от фитнес залата в комплекса. Хората са евакуирани. Пожарникарите са на място, допълниха от МВР.По информация на БНР две 50-годишни жени са леко обгазени и са закарани в Института за спешна медицинска помощ \"Пирогов\". По-късно говорителят на болницата Мария Пойразова уточни пред БНР, че едната от леко обгазените при пожара жени не е имало медицински причини да остане в болницата, а втората сама е пожелала да напусне лечебното заведение, макар че лекарската препоръка е да остане за наблюдение.В хотела  са настанени около 250 гости, не се налага тяхното извеждане. Ситуацията е под контрол и няма опасност за хората, твърдят от хотела.Малко по-късно от МВР съобщиха, че по първоначални данни в помещение, намиращо под земята на столичен хотел, е възникнал пожар. На място са изпратени осем пожарни коли и две линейки. Огнеборците продължават гасаческите действия. Причините за огъня са в процес на установяване.", "date": "2017.07.22", "title": "Пожар в голям столичен хотел "}
{"url": "https://news.bg/world/orban-zastana-zad-polsha-sreshtu-evropeyskata-inkvizitsiya.html", "text": "Премиерът на Унгария Виктор Орбан обяви, че Будапеща ще се бори в защита на Полша, докато ЕС заплашва Варшава със санкции заради плановете за увеличаване на контрола на правителството над съдилищата, информира Ройтерс.Полша приема кардинални промени, засягащи Върховния съд, довели до улични протести и заплаха от ЕС да наложи санкции.\"\", каза Орбан в излъчвана по телевизията реч в град в Румъния.Като полския лидер Ярослав Качински Орбан има разногласия с Брюксел от години заради нарушаване на демократичните свободи и все повече се представя като борец за свобода срещу действията на ЕС.Вчера вечерта горната камара на полския парламент прие спорната реформа за Върховния съд.", "date": "2017.07.22", "title": "Орбан застана зад Полша срещу „европейската инквизиция”"}
{"url": "https://news.bg/regions/v-edna-lenta-e-dvizhenieto-pri-selo-zimnitsa-na-am-trakiya.html", "text": "Временно движението е в една лента по АМ \"Тракия\" при км 295, в района на село Зимница, в посока София. Причината е катастрофа, съобщиха от АПИ. От Пътната агенция призовават шофьорите да се движат с повишено внимание и съобразена скорост.Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ - , и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2017.07.22", "title": "В една лента е движението при село Зимница на АМ \"Тракия\""}
{"url": "https://news.bg/int-politics/amerikanski-priyatelski-ogan-ubi-12-afganistanski-politsai.html", "text": "12 афганистански полицаи бяха убити от \"приятелски огън\" на САЩ, съобщи РИА Новости, позовавайки се на Асошейтед Прес, който цитира шефа на полицията на Гилменд Абдула Гафар Сафи.Още двама са ранени от грешния авиоудар на САЩ. Според Сафи, загиналите са полицаи, които работили на местност заедно с военните.По-рано в щаба на операцията \"Решителна поддръжка\", която се провежда от страна на НАТО съобщиха, че няколко афганистански военни са загинали в резултат на грешна бомбардировка от САЩ в провинция Гилменд.Инцидентът е станал по време на операция, провеждана от афганистанските сили за сигурност при поддръжка от САЩ. Ударът е нанесен по лагера, където са били военослужещите.", "date": "2017.07.22", "title": "Американски \"приятелски огън\" уби 12 афганистански полицаи"}
{"url": "https://news.bg/regions/ogranichavat-dvizhenieto-prez-prohoda-shipka.html", "text": "В събота и неделя се ограничава движението през прохода Шипка за провеждането на автомобилното състезание \"Шипка 2017 Дамасцена\", съобщиха от АПИ.На 22 юли /събота/ от 8.30 ч. до 20.30 ч. и на 23 юли /неделя/ от 6.30 ч. до 18.30 ч., за провеждане на автомобилното планинско състезание \"Шипка 2017 Дамасцена\", движението по път I-5 (Е-85) връх Шипка - гр. Шипка - Казанлък от км 170 до км 188 ще се пренасочва по обходен маршрут.В посока Габрово - Казанлък трафикът ще се отбива от връх Шипка на кръстовището на връх Бузлуджа по път III-5005 връх Шипка - връх Бузлуджа - общински път 50025 Национален парк Бузлуджа - път I-5 за Казанлък;В посока Казанлък - Габрово движението на автомобилите ще се отбива на кръстовището на път I-5 при км 188 (след село Крън) по общински път 50025 за Национален парк Бузлуджа - път III-5005 връх Бузлуджа - връх Шипка - път I-5 за Габрово.За движещите се по път I-5 посока Габрово - София /Пловдив/ трафикът се отбива по път III-5601 Шейново - Дунавци.Шофьорите е необходимо да спазват поставената сигнализация, както и указанията на полицейските постове при указаните километри и кръстовищата.Движението на моторните превозни средства по път I-5 (E85) ще бъде възстановено след 20.30 ч. на 22 юли и след 18.30 ч. на 23 юли.В събота, 22 юли, от 11 ч. до 14 ч., ще се ограничава частично движението по Подбалканския път I-6 от Долни Богров до Пирдоп поради провеждане на велопоход. Шофьорите да се движат с повишено внимание. Шофьорите да се движат с повишено внимание и съобразена скорост по път I-1 Ботевград - Скравена, поради възникнало пътнотранспортно произшествие.Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ - www.api.bg, и по всяко време от денонощието на тел. 0700 130 20 в АПИ. ", "date": "2017.07.22", "title": "Ограничават движението през прохода Шипка"}
{"url": "https://news.bg/regions/142-sluchaya-na-shofirane-v-avariynata-lenta-ima-ot-nachaloto-na-godinata.html", "text": "142 случая на шофиране в аварийната лента на магистралите са засечени в първите шест месеца на годината, съобщи МВР.Трима водачи са санкционирани от органите на \"Пътна полиция\" за шофиране в лентата за аварийно спиране на магистрала \"Тракия\". Двама от тях са с актове за административно нарушение, третият има фиш. И трите нарушения са засечени на територията на ОДМВР - Пловдив. Наказаният с фиш водач е бил засечен да разговаря по телефона и това била причината той да отбие.По данни на Главна дирекция \"Национална полиция\" от началото на годината до края на месец юни, случаите на шофиране в аварийната лента са общо 142. От \"Пътна полиция\" напомнят, че аварийната лента на аутобаните се използва за движение единствено от автомобилите със специален режим на движение - линейки, пожарни и колите на полицията, за да могат по-бързо да си проправят път в случай на инцидент. Ползването й от други коли, както и спирането без основателна причина, е абсолютно недопустимо.От \"Пътна полиция\" напомнят още, че днес движението на тежкотоварни автомобили няма да бъде възможно във времето от 10 до 14 часа по трасето между Перник и Кулата, припомнят от АПИ.", "date": "2017.07.22", "title": "142 случая на шофиране в аварийната лента има от началото на годината"}
{"url": "https://news.bg/regions/zhena-zagina-na-myasto-blasnata-ot-tir.html", "text": "В Карнобат жена загина на място, след като е била блъсната от ТИР, съобщи БНР.Инцидентът е станал рано тази сутрин. Камионът е с видинска регистрация и е бил управляван от 52-годишен украински гражданин. Направеният алкохолен тест е бил отрицателен.Според полицията, жената, която е на 84 години, е пресичала неправилно. Вероятната причина за инцидента обаче е несъобразена скорост на тежкотоварния камион.", "date": "2017.07.22", "title": "Жена загина на място, блъсната от ТИР"}
{"url": "https://news.bg/regions/malko-meche-se-razhodi-kray-hizha-dermenka.html", "text": "Малко мече се е появило в района на хижа Дермeнка в Троянския Балкан, информира БНР. Предполага се, че това е бозайникът, който преди две седмици изненада деца и родители на площадка в Сопот.Мечето е на пет-шест месеца. Неясно как е останало без майка, обясняват парковите служители. В последните дни мъж се е снимал със животното в близост до хижа Дерменка.От дирекцията на националния парк Централен Балкан, съветват да не се дава храна на мечето или да се правят опити то да бъде уловено. Според експертите, ако то загуби страха си от човека, На интернет страницата на парка е публикувана информация как следва да реагират посетителите му при среща с хищник и по какъв начин да се защитят в случай на нападение.От парк Централен Балкан съветват, че винаги, когато излизаме на разходка сред природата трябва да имаме предвид, че срещите с дивите животни са възможни и нашето поведение трябва да е съобразено с тях.Кафявата мечка е най-едрия хищник в България. Срещите с нея могат да бъдат както приятни, така и опасни. Ето и някои неща, които може да направите за да ограничите възможността за неприятни последствия.За да няма нежелани срещи, създавайте шум (говорене на висок глас, подвикване, свирене и др.), който да издава вашето присъствие.Ако срещнете хищник в никакъв случай не бягайте, категорични са от парка. Това би предизвикало хищника да ви преследва и нападне. Най-добрия вариант е да се отдалечите бавно по обратния път, без да обръщате гръб на животното. Привлечете неговото внимание, но вече без да викате или ръкомахате. Най-добре е да говорите тихо и успокоително, така че то да знае, че сте там, без да го уплашите.В повечето случаи животните нападат хора, когато са уплашени, от любопитство или защитавайки малките си. В такива случаи трябва да легнете на земята по очи или свити на кълбо и да покриете с ръце главата и врата си. Ако ви подгони хищник, хвърлете настрани раница, връхна дреха или др., които могат да привлекат вниманието ѝ.Мечето рядко се отдалечава от майка си, а подобна среща е от малкото причини мечка да нападне човек. В такива случаи, се отдалечете от мястото в посоката, от която сте дошли.Когато мечето е останало без майка, то е объркано и любопитно. Възможно е да търси контакт с хората, за да си набави храна. В тези случаи най-грешното, което може да се направи е да му бъде дадена храна или да бъде уловено. Губейки страха си от човека, то не само няма да оцелее в природата, но е възможно да ни причини вреди.Кафявата мечка е защитен вид - включена е в Приложение №3 на Закона за биологичното разнообразие, съгласно който се забраняват всички форми на умишлено улавяне или убиване на екземпляри с каквито и да е уреди, средства и методи;Съгласно Наказателния кодекс на Република България всяко едно посегателство върху кафявата мечка се наказва със лишаване от свобода до 5 години и с глоба от 2 000 до 20 000 лева.Ако срещнете кафява мечка на територията на национален парк \"Централен Балкан\" е необходимо да информирате:", "date": "2017.07.22", "title": "Малко мече се разходи край хижа Дерменка"}
{"url": "https://news.bg/int-politics/iterpol-razprostrani-spisak-sas-173-kamikadzeta-ot-islyamska-darzhava.html", "text": "Списък със 173 бойци от \"Ислямска държава\", които могат да предизвикат нови терористични актове в Европа, разпространи Интерпол. Това съобщи британският вестник , цитиран от РИА Новости.Списъкът е съставен от американското разузнаване на основание на данни, получени по време на операцията в Сирия и Ирак. Добитите сведенията са предадени на ФБР, а след това и в Интерпол.В групата са включени бойци, които могат да се научат да създават самоделни взривни устройства.Изданието няма данни за това дали заподозрените са в Европа сега. В документа са включени имена, дати на вербовка в \"Ислямска държава\", последният вероятен адрес на местожителство, в това число и адрес на джамията, където се молят, родните имена и снимки.", "date": "2017.07.22", "title": "Итерпол разпространи списък със 173 камикадзета от \"Ислямска държава\""}
{"url": "https://news.bg/world/tramp-iska-ot-iran-da-osvobodi-amerikantsi.html", "text": "Президентът на САЩ Доналд Тръмп предупреди, че Иран ще понесе нови и сериозни последици\", ако не освободи всички задържани американци, предаде Ройтерс.Агенцията като се позова на Белия дом.Тръмп призова Иран да върне Робърт Левинсън, бивш агент на ФБР, изчезнал преди повече от 10 години.Белият дом настоява също Иран да освободи бизнесмена Сиамак Намази. Той беше осъден миналата година на 10 години затвор за колаборационизъм.", "date": "2017.07.22", "title": "Тръмп иска от Иран да освободи американци"}
{"url": "https://news.bg/world/ruskite-televizii-otselyaha-v-moldova.html", "text": "Руските телевизии оцеляха в Молдова. Това стана възможно, след като президентът Игор Додон не подписа закона за забрана на разпространението на руските медии в родината им.Това съобщи ТАСС.В същото време парламентът, който е доминиран от проевропейските сили, не иска да допусне руска пропаганда.Игор Додон изрази убеждението, че управляващата проевропейска коалиция няма да може да се отстрани от власт на държавния глава, чийто рейтинг се увеличава.По тази причина президентът няма да подпише закона, дори и да бъде подложен на импийчмънт.ОССЕ, Фрийдъм хаус и други организации се обявиха в защита на руските медии.", "date": "2017.07.22", "title": "Руските телевизии оцеляха в Молдова"}
{"url": "https://news.bg/world/helikopter-se-prizemi-avariyno-v-los-andzhelis.html", "text": "Хеликоптер се приземи аварийно в Лос Анджелис, съобщава АП.Най-малко четирима души са били ранени. Инцидентът е станал в района Шърман Оукс.Причините за инцидента не са ясни. Властите разследват инцидента.", "date": "2017.07.22", "title": "Хеликоптер се приземи аварийно в Лос Анджелис"}
{"url": "https://news.bg/press/firma-se-spasi-ot-1-9-mln-lv-dds-tsv-vasilev-sas-146-obvineniya.html", "text": "Фирма се спаси от 1,9 млн. лв. ДДС,Приемам го като виц\", коментира премиерът Бойко Борисов на заседанието на кабинета в сряда.За съдебните решения се разбра, след като правителството публикува в петък стенограма от заседанието. На него финансовият министър Владислав Горанов съобщава на колегите си, че на 17 юли 2017 г. след \"задълбочен анализ\" ВАС отхвърля жалбата на НАП срещу отмяната на ревизионен акт, защото тирът е багаж на шофьора.Цв. Василев със 146 обвиненияЦветан Василев е обвинен за 146 престъпления по процеса за фалиралата КТБ. След три години разследване на аферата прокуратурата внесе вчера в специализирания съд мегаделото за източването на трезора. Основното обвинение срещу ексбанкера е, че е създал и ръководил организирана престъпна група, отговорна за присвояването на 2,559 млрд. лв. плюс допълнително задигнати 205,9 млн. от касата на банката. Заедно с Василев на спецсъда са предадени още 17 обвиняеми.Пунктове за скрап отварят врати само по телефонаНелегални пунктове за изкупуване на скрап приемат отпадъци само при предварително позвъняване по телефона, за да отворят врати и да приемат стоката. Това съобщиха за \"Монитор\" от Българската асоциация по рециклиране. Според председателя на организацията Борислав Малинов там се предава краден материал.Само за миналата година са установени над 30 нелегални пункта за скрап.За първи път електрониката е номер 1 в износа на БългарияЗа първи път изделията на електротехниката и електрониката са №1 в експортната листа на България, като са изместили досегашните лидери - петролните продукти и медта. През миналата година български компании са изнесли електротехническо и електронно оборудване за 2.532 млрд. долара, като ръстът е 7% за година. С 2% пък е нараснал експортът на машини и апарати и с реализираните 2.083 млрд. долара вече е на трето място в експортната ни листа. Основни купувачи на наши машини, ел. техника и електроника са Германия, Италия, Франция. Изделията ни често се вграждат там, а след това се реализират в целия свят. Това разкрива редовното проучване на Българската стопанска камара за мястото на страната ни в световния експорт.НС бламира ГЕРБ за плащанията в бройДепутатите отхвърлиха вчера предложението на ГЕРБ прагът на кешовите плащания от 1 януари 2018 година да бъде 5 хил. лв. ГЕРБ не получи подкрепа дори от коалиционните си партньори. И Европейската централна банка също изрази негативно становище относно намаляването на прага за плащанията в брой.Banana RepublicВицът е стар: някои държави си имат мафия, в България мафията си има държава.Мафията си имаше банка, имаше пет- шест правителства и още толкова партии. Има си медии, има бизнес - цигари, телеком и лафки, магазини, имоти и държавни фирми. Частни фирми на абонамент за обществени поръчки. VIP на летището, сметки в Дубай. Има кметове, има магистрати, има полицаи, има НСО да кара с превишена скорост, има прокурори...Скоро ще си има съд.", "date": "2017.07.22", "title": "Фирма се спаси от 1,9 млн. лв. ДДС,, Цв. Василев със 146 обвинения"}
{"url": "https://news.bg/world/primirie-v-siriya.html", "text": "Враждуващи джихадистки групировки сключиха примирие. Те воюваха помежду си в Северозападна Сирия, съобщи АП.Сблъсъците в северозападната провинция Идлиб между Хаят Тахрир аш Шам - алианс, свързан с Ал Каида, и Ахрар аш Шам - мощна ислямистка групировка, избухнаха в началото на седмицата.Сирийският център за наблюдение на човешките права съобщи, че бойци на Хаят Тахрир аш Шам са превзели някои сгради в граничния пункт Баб ал Хауа на границата с Турция.", "date": "2017.07.22", "title": "Примирие в Сирия"}
{"url": "https://news.bg/world/emirat-na-katar-e-gotov-na-pregovori.html", "text": "Емирът на Катар шейх Тамим бен Хамад ал Тани е готов на преговори, съобщи АП. Той не пропусна да обяви, че срещу родината му се е разгърнала безпрецедентна пропагандна кампания, която има за цел да се подкопае суверенитета на Катар.Катар е готов да преговаря, ако получи гаранции за зачитане на суверенитета. В същото време някои страни от Съвета на арабските държави да се наместват във вътрешните й дела.Шейхът Тамим бен Хамад ал Тани посочи, че животът в страната продължава в обичайното си русло, дори и в условията на блокада.Доха продължава да се бори с терора и терористите, посочи държавния глава. На 5 юни Саудитска Арабия, ОАЕ, Бахрейн и Египет прекъснаха отношенията си с Катар.", "date": "2017.07.22", "title": "Емирът на Катар е готов на преговори"}
{"url": "https://news.bg/bulgaria/katastrofa-na-trakiya.html", "text": "Движението се извършва само в аварийната лента при км 150 в посока Бургас АМ \"Тракия\", поради пътнотранспортно произшествие на АМ \"Тракия\", предупреждават от АПИ.Шофьорите да се движат с повишено внимание и съобразена скорост, спазвайки указанията на служителите на \"Пътна полиция\" .", "date": "2017.07.22", "title": "Катастрофа на Тракия"}
{"url": "https://news.bg/world/sayt-za-krashkachi-plashta-usd11-2-mln-na-svoi-klienti.html", "text": "Сайтът за запознанства \"Ашли Медисън\" (Ashley Madison) ще изплати $11,2 млн. на своите клиенти, които са пострадали от кибератаки, предаде АП.Инцидентът е станал през 2015 г.Сред постоянните посетители на сайта имало 33 служители на Държавния департамент, 104 - на министерството по въпросите на ветераните, 88 служители на Федералното управление за затворите, 52 на американските пощи и 45 на министерството на вътрешната сигурност.В сайта се били регистрирали и най-малко 15 000 потребители на компютри, принадлежащи на военните и на правителствени ведомства.Сайтът \"Ашли Медисън\" е собственост на регистрираната в Канада компания Авид Лайф Мидиа", "date": "2017.07.22", "title": "Сайт за кръшкачи плаща $11,2 млн. на свои клиенти"}
{"url": "https://news.bg/world/tramp-pogva-bandite-ot-tiyneydzhari.html", "text": "Имиграционната служба на САЩ възнамерява да проведе серия от рейдове, за да улови и депортира нелегални тийнейджъри, които участват в престъпни групи. Това съобщава Ройтерс.Следва да се отбележи, че службата възнамерява да лови нелегални имигранти на 16-17 години, които живеят в САЩ, без да са под опеката на възрастни.Според агенцията, за да се определи идентичността на младите към бандите ще бъдат използвани няколко критерия, включително и татуировки и специално облекло.По-рано бе съобщено, че администрацията на президента на САЩ Доналд Тръмп е решил да възобнови процеса на депортиране на нелегални имигранти, които някога е бил спиран от Белия дом под ръководството на бившия президент Барак Обама.", "date": "2017.07.22", "title": "Тръмп погва бандите от тийнейджъри"}
{"url": "https://news.bg/world/ispaniya-ekstradira-dzhihadist.html", "text": "Заподозреният джихадист Али Шараф Дамаш беше екстрадиран от Испания в САЩ, предаде АП.Агенцията уточнява, че 52-годишният Али Шараф Дамаш трябва да бъде изправен пред съдия по обвинения за радикален ислям и тероризъм.Неговата съпруга американката Колийн Лароуз, която се е представяла с прякора \"Джихад Джейн\", беше осъдена на 10 години затвор за участие в терористичен заговор за убийството на шведски художник, който оскърби мюсюлманите, като нарисува главата на пророка им Мохамед върху тялото на куче.", "date": "2017.07.22", "title": "Испания екстрадира джихадист"}
{"url": "https://news.bg/bulgaria/16-godishniyat-kristiyan-e-otkrit-martav.html", "text": "16-годишният Кристиян е открит мъртъв, потвърдиха от МВР пред БНР.Момчето беше издирвано от доброволци и полицаи в продължение на две седмици, след като блъсна туристи.Тялото на Кристиян е открито от баща му на входа на пещерата на Дяволското гърло.Кметът на Триград Цветан Славков потвърди информацията пред bTV.Тялото е открито под висока скала в района на пещера Дяволското гърло в Триградското ждрело. Предположенията са, че момчето или е паднало, или се е хвърлило от скалата.Според местни хора, които познават Кристиян, той е изживял много голям стрес заради стореното от него.Пред Нова телевизия Славков заяви, че най-вероятно става въпрос за самоубийство. Тялото е открито около 14,00 ч.От ОД на МВР- Смолян съобщиха, цитирани от bTV, че алпинисти ще извадят тялото на 16-годишния Кристиян. Трупът е в недостъпна местност, до пропастта не може да се стигне пеша. Според първоначални данни момчето е паднало или е скочило от около 120-метрова скала. Предстои да бъде извършена и аутопсия, уточняват от полицията.От полицията информират, че трупът очевидно е в тази пропаст от дни, вероятно още от нощта на пътния инцидент.Няколко часа по-късно тялото беше извадено с помощта на трима алпинисти - приятели на бащата и на момчето, информира БНР. Трупът е изпратен за аутопсия в Смолянската болница.В неделя в Триград ще бъде обявен ден на траур.Вчера акцията по издирването му беше прекратена.16-годишният изчезна на 10 юли, след като блъсна с кола група туристи.", "date": "2017.07.22", "title": "16-годишният Кристиян е открит мъртъв"}
{"url": "https://news.bg/world/hvanaha-balgarin-sas-130-kg-heroin-i-orazhiya-v-holandiya.html", "text": "В Холандия задържаха българин с повече от 100 килограма хероин и с арсенал оръжие, съобщава На 11 юли полицията спряла ван на магистрала А30 до град Лунтерен в провинция Гелдерланд и открила 132 килограма хероин и няколко оръжия. Задържани са двама души - шофьорът и пътник, обявиха от полицията.Ванът е бил спрян за проверка от холандското КАТ. При проверката в тайници са открити наркотиците и повече от 10 оръжия, включително и голямо количество муниции. Задържаните са 46-годишен българин и 33-годишен холандец.Полицията е иззела оръжията и наркотиците.", "date": "2017.07.22", "title": "Хванаха българин със 130 кг хероин и оръжия в Холандия"}
{"url": "https://news.bg/world/havai-se-gotvyat-za-napadenie-ot-phenyan.html", "text": "Властите на Хаваи се готвят за евентуално нападение от Северна Корея, съобщава АП.Това става при последните опити с балистични ракети от комунистическия режим. Властите на американския щат са започнали преглед на последните планове от Студената война.По този начин те искат да защитят местното население. Започнала е телевизионна реклама, която да информира населението какво да прави при въздушна тревога.", "date": "2017.07.22", "title": "Хаваи се готвят за нападение от Пхенян"}
{"url": "https://news.bg/world/polsha-prie-sporni-promeni-v-sada.html", "text": "Горната камара на полския парламент - Сенатът одобри спорната реформа на Върховния съд, съобщи АП.Гласуването стана на фона на предупрежденията на ЕС, призивите на Вашингтон и масовите улични протести.Гласуването беше предопределено, защото Сенатът е доминиран от консерваторите.Остро недоволство будят и други два закона, които според критиците им унищожават независимостта на съдебната система и представляват заплаха за демокрацията.ЕС заплаши Полша, че ще я лиши от глас, ако не се откаже от спорните промени в съдебната си система.", "date": "2017.07.22", "title": "Полша прие спорни промени в съда"}
{"url": "https://news.bg/world/nova-ataka-sreshtu-dzhef-seshans.html", "text": "Главният прокурор Джеф Сешънс се е срещал с руския посланик в САЩ Сергей Кисляк, за да обсъди въпроси за кампанията на Тръмп по време на президентските избори през 2016 г., съобщава в. \"Вашингтон пост\". Изданието се позовава на американски разузнавателни служби.Кисляк казал на своите началници в Москва за два разговора, които имаше със Сешънс, които включваха дискусия по важни за Кремъл въпроси на политиката. Сешънс беше съветник по въпросите на външната политика на Тръмп и основен поддръжник на кампанията по онова време.Първоначално Сешънс никога не разкри каквито и да било взаимодействия с Кисляк, но срещата за пръв път излезе наяве през март, когато \"Вашингтон пост\" съобщи, че политикът се е срещнал с Кисляк по време на Републиканската национална конвенция в Кливланд.Сешънс се срещал с Кисляк за втори път по време на президентската кампания, този път в кабинета на Сената във Вашингтон. Тази среща, която се е провела през септември, също не беше известна до публикуването на доклада през март.Сешънс не е разкрил нито една среща, когато кандидатства за разрешение за допуск до секретна информация. Той също така не го спомена, когато бе попитан за контактите си с руснаците по време на заседанията му за потвърждаване от Сената по-рано тази година. Сешънс отхвърли каквито и да било срещи, като заяви: \"Нямах връзка с руснаците\".", "date": "2017.07.22", "title": "Нова атака срещу Джеф Сешънс"}
{"url": "https://news.bg/world/moldova-iska-rusiya-da-se-iztegli-ot-pridnestrovieto.html", "text": "Депутатите от парламента в Молдова призоваха Русия да се изтегли от сепаратисткия регион Приднестровие, съобщава Ройтерс.Шестдесет и един депутати от 101-членното събрание одобриха символично изявление, което призова Русия да изтегли войските, оръжията и другото военно оборудване от Приднестровието, което се отдели от бившата съветска република през 1990 г.Основните опозиционни социалисти напуснаха в знак на протест, наричайки я провокация, която ще влоши отношенията с Русия и ще навреди на усилията за постигане на трайно уреждане на статута на Приднестровието.Молдова продължава да е разделена между ЕС и Русия. От своя страна през 2006 г. сепаратистите от Приднестровието, което граничи с Украйна и Молдова, гласуваха на референдум с огромно мнозинство за присъединяване към Русия.", "date": "2017.07.22", "title": "Молдова иска Русия да се изтегли от Приднестровието"}
{"url": "https://news.bg/world/pentagona-al-bagdadi-e-zhiv.html", "text": "Лидерът на \"Ислямска държава\" (ИД) Абу Бакр ал Багдади е все още жив, съобщи Ройтерс.Агенцията се позовава на министъра на отбраната на САЩ Джеймс Матис.По-рано този месец сирийският Център за наблюдение на човешките права обяви, че разполага с \"потвърдена информация\", че Багдади е мъртъв.Седмици по-рано от руската армия заявиха, че предполагат за убийството на Ал Багдади по време на бомбардировките.", "date": "2017.07.22", "title": "Пентагона: Ал Багдади е жив"}
{"url": "https://news.bg/regions/slanchevo-i-goreshto.html", "text": "Слънчево, около и след обяд - горещо време ни очаква в събота. Максималните температури - между 32° и 37°, съобщиха от НИМХ.Атмосферното налягане е и ще се задържи малко по-високо от средното за юли.Над планините ще бъде слънчево със слаб, по билата - умерен вятър. Максимална температура на височина 1200 метра - около 25°, на 2000 метра - около 18°.Над Черноморието ще бъде слънчево, след обяд ще духа бриз. Максимални температури на въздуха: 30°-32°. Температурата на морската вода е 23°-25°, прогнозират метеоролозите.", "date": "2017.07.22", "title": "Слънчево и горещо"}
{"url": "https://news.bg/world/udalzhiha-voennoto-polozhenie-na-filipinskiya-ostrov-mindanao.html", "text": "Филипинските депутати гласуваха за запазване на военното положение на южния остров Минданао до края на годината, давайки повече време на президента Родриго Дутерте да се справи с екстремистите, съюзили се с ДАЕШ (\"Ислямска държава\"), информира Ройтерс.261 депутати се съгласиха да се удължи военното положение по време на 7-часова специална сесия на Камарата на представителите и Сената.Представители по сигурността заявиха пред депутатите, че е необходимо военното положение, за да се стабилизира регионът, където ДАЕШ придобива все по-голямо влияние.Военният министър Делфин Лорензана предупреди, че ще има по-сериозни проблеми, ако правителството няма правомощия да действа бързо.\"Нуждаем се от военно положение, защото все още не сме се справили с вдъхновените от ДАЕШ групировки\", предупреди той.Дутерте наложи военно положение в Минданао на 23 май, когато тежковъоръжени екстремисти щурмуваха град Марави.Битката за освобождението на Марави продължи два месеца, при която загинаха повече от 420 екстремисти, 100 войници и 45 цивилни. Някои от тях са били екзекутирани от терористите, според властите.Правителствените войски си върнаха града след интензивни артилерийски и въздушни атаки, но според някои данни 70 екстремисти остават заклещени в центъра на града.", "date": "2017.07.22", "title": "Удължиха военното положение на филипинския остров Минданао"}
{"url": "https://news.bg/world/siriyskata-armiya-mnogokratno-izpolzvala-himicheski-orazhiya-prez-yuli.html", "text": "Германският вестник \"Велт\" твърди, че сирийските власти няколко пъти са използвали химически оръжия срещу собствения си народ през юли.Изданието се позовава на източници от сирийската опозиция и западни разузнавателни служби, информира ТАСС.Според данните на вестника на 11 и 14 юли в Гута е използван хлор. Отделно в Айн Тарма до Дамаск са използвани бойни отровни вещества на 1, 6, 13 и 14 юли. \"Велт\" отбелязва, че при последната атака, по оценка на западните специални служби, \"до голяма степен е вероятно да е използван зарин\", и 9 души са загинали при атаката.Министерството на отбраната на Русия обяви, че в началото на април в Хан Шейхун сирийската авиация е бомбардирала цехове на екстремисти, където се произвеждат бойни отровни вещества. Вашингтон обвини Дамаск, че е използвал химически оръжия и на 7 април ВМС на САЩ нанесоха ракетни удари по сирийската военна база Шайрат в провинция Хомс.На 23 юни Организацията за забрана на химическите оръжия публикува доклад, в който се говори, че в Хан Шейхун е използван зарин или подобни отровни вещества. При атаките са загинали повече от 100 души, включително много деца.", "date": "2017.07.22", "title": "Сирийската армия многократно използвала химически оръжия през юли?"}
{"url": "https://news.bg/bulgaria/reklamirame-kulturata-i-istoriyata-si-s-bilbordove-v-nyu-jork.html", "text": "България ще има рекламни билбордове в Ню Йорк. Това заяви министърът на туризма Николина Ангелкова, която участва на заседание на Националния съвет по туризъм в комплекс \"Златни пясъци\", съобщава Дарик, позовавайки се на БТА.Ангелкова уточни, че паната ще бъдат разположени на знакови места в американския град през октомври и ноември. На билбордовете ще бъдат представени български културно-исторически забележителности. Тя добави, че с общината в Ню Йорк ще бъдат договорени и други инициативи за рекламиране на нашата страна. Освен в този град България ще бъде представена и в Бостън, Вашингтон, Лос Анджелис и Лас Вегас.През септември трябва да бъде окончателно готова програмата за националната туристическа реклама през 2018 г., изтъкна министърът. По думите й по предварителни данни ще бъдат необходими 30 милиона лева, за да бъдат изпълнени планираните инициативи.Тя добави, че страната ни ще се рекламира и в перспективни пазари като Китай, Япония, Индия, Близкия изток, САЩ и Канада.Ангелкова каза още, цитирана от туристическото министерство, че България е на първо място като предпочитана дестинация за германските туристи. Поставени сме на първо място от големите туроператори като предпочитано място за почивка от немските туристи. Към момента германският пазар се движи с ръст около 15-20% спрямо същия етап на миналото лято, допълни тя.Ангелкова сподели още, че сме на второ място при избора на гостите с цел почивка от Холандия и на четвърто място от Франция и от Русия.\"\", допълни още министърът.\"Ориентирът е 10% ръст на туристите от тези дестинации през 2018 г. Важно е също да привличаме нови и перспективни пазари, като прогностичната цел е да стигнем 20% ръст от тях\", заяви още министър Ангелкова.Дигитален ЗD принтер ще изработва сувенири на международното туристическо изложение World Tourism Market в Лондон тази година, разкри Николина Ангелкова на брифинг пред медиите в к.к. \"Златни пясъци\" по време на заседанието на Националния съвет по туризъм.На журналистическо запитване относно земетресението на територията на Гърция и Турция министър Ангелкова заяви, че Министерството на туризма е в постоянен контакт с Министерството на външните работи и е готово да съдейства на всеки един гражданин.\"Нямаме официална информация за отказали се туристи или такива, които са отменили резервацията си. На този етап няма подадени сигнали към нас, но сме готови да реагираме незабавно и да съдействаме\" заяви министър Ангелкова.На заседанието беше разгледана Годишната програма за национална реклама на България за 2018 г. и актуализирането на Националната стратегия за устойчиво развитие на туризма в България 2014-2030 г. Участие в дискусията вземат и областният управител на Варна Стоян Пасев, представители на министерства, Комисията за защита на потребителите, Българската агенция по безопасност на храните, Националната агенция за приходите, общини, туристическия бранш, национални курорти и др.", "date": "2017.07.22", "title": "Рекламираме културата и историята си с билбордове в Ню Йорк"}
