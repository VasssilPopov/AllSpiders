{"url": "http://www.novinite.bg/articles/157439/Krasimir-Karakachanov-Koaliciyata-shte-ostane-stabilna", "text": "Лидерът на ВМРО Красимир Каракачанов е убеден, че коалицията на Обединените патриоти ще остане стабилна.Може ли коалицията да продължи без Валери Симеонов, така както заяви Волен Сидеров?Красимир Каракачанов, вицепремиер и министър на отбраната: Не смятам, че такъв въпрос стои на дневен ред. Времето лекува всичко и в нормален човешки диалог, без излишните емоции, които се натрупаха покрай този случай, нещата ще бъдат решени.", "date": "2018.03.09", "title": "Красимир Каракачанов: Коалицията ще остане стабилна"}
{"url": "http://www.novinite.bg/articles/157432/Posleden-den-na-pregovori-za-sdelkata-ChEZ", "text": "Последен ден от преговорите на Гинка Върбакова и \"Инерком\" с ЧЕЗ в Прага. Днес е решаващият ден и трябва да стане ясно дали изобщо чешката компания е склонна да допусне българската държава до сделката.От решението трябва да стане ясно дали чешката компания е склонна да допусне българската държава до тази сделка. Още в първите дни на преговорите  от „ЧЕЗ Груп” категорично заявиха, че вече имат сключен договор с „Инерком” и най-удобният и законен вариант за всички е след приключването на сделката българското правителство да се договори с Гинка Върбакова.От чешката компания официално обявиха за NOVA през вчерашния ден, че вече има готови сценарии какво би се случило, ако Върбакова не успее да осигури цялата сума. Тя има девет месеца на разположение след момента, в който сделката бъде официално одобрена от българските регулатори. През това време тя трябва да изплати цялата сума.В случай, че не успее да я събере, ЧЕЗ остава единствен собственик на активите и се задейства процедура с два сценария. В първия има вариант, при който „ЧЕЗ Груп” започва преговори с втората по сила оферта. Става въпрос за индийски консорциум. Той обаче ще трябва да започне цялата процедура от начало. Във втория случай цялата процедура просто се прекратява, обясниха от \"ЧЕЗ Груп\".", "date": "2018.03.09", "title": "Последен ден на преговори за сделката \"ЧЕЗ\""}
{"url": "http://www.novinite.bg/articles/157438/Balgarskiyat-iznos-za-Indiya-e-narasnal-blizo-dva-pati", "text": "Българският износ за Индия се е увеличил близо два пъти от 2016 г. до сега.Това стана ясно по време на среща между заместник-министъра на икономикатаАлександър Манолев и Суреш Прабху, министър на търговията и индустрията. През2016 г. експортът ни за Индия нараства с 83%, достигайки 114 млн. щ.д.Тенденцията се запазва и през първите единадесет месеца на 2017 г., като същиятпоказател отбелязва увеличение от 16% и се равнява на 103.4 млн. щ.д. Водещистокови групи в износа ни са пшеница, инструменти и апарати за химични и физичнианализи, предавателни апарати за радиотелефония, уреди за управление иелектрическо разпределение, различни метали, машини и апарати за обработка накаучук и пластмаси, и др.„Въпреки положителната тенденция на нарастване през последните години,стокообменът все още не отговаря на потенциала на двете страни“, подчертаАлександър Манолев. По думите му редица български стоки имат потенциал даприсъстват по-осезаемо на индийския пазар: парфюмерия и козметика; продукти нахимическата промишленост; авточасти и автокомпоненти и др. Специално вниманиебе обърнато и на потенциала за експорт на селскостопански продукти и храни заазиатската държава – износът на селскостопански стоки за индийския пазарнараства над шест пъти на годишна база, до 36.7 млн. щ.д. Това увеличение седължи основно на реализираните количества пшеница и на бобови зеленчуци, но внего потенциал за по-голямо присъствие имат и продуктите вино, мляко, млечнипродукти, месо и месни продукти, преработена храна, плодове и зеленчуци, гъби,билки и др.По време на срещата бяха обсъдени мерки за насърчаване на партньорствотомежду компании от двете страни и за увеличаване на инвестициите. Двамата сеобединиха около мнението, че един от най-добрите начини индийският бизнес дабъде информиран за потенциала и възможностите на българските износители еучастието в специализираните търговски панаири и изложби. Като сектори спотенциал за привличане на индийски инвестиции в България бяха дискутирани2автомобилостроенето, машиностроенето, информационните и комуникационнитехнологии, туризъм, селско стопанство и хранително-вкусова промишленост, и др.Индийско-българската бизнес камара и Американската търговска камараорганизират мащабна конференция „IT Hub Connect 2018“, която ще се проведе вкрая на март 2018 г. в София под патронажа на Българското председателство наСъвета на ЕС, и за която се очаква участие на високо ниво от индийска страна. Товастана ясно по време на среща между зам.-министър Александър Манолев и АджайПракаш, заместник-министър на електрониката и информационните технологии.„Вече има редица примери в ИТ сектора на български компании, успешноразвиващи бизнес в Индия, и на индийския компании – в България. Това е основа зазадълбочаване на сътрудничеството между нашите две страни в този толкова важенсектор на икономиката“, подчерта Александър Манолев. По време на срещата беотбелязано, че България разполага с най-бързо развиващия се ИКТ сектор вЮгоизточна Европа, а Индия е втори най-голям износител на информационнитехнологии и услуги в света. През последната година тази индустрия в азиатскатадържава е реализирала приходи в размер на 160 млрд. щ. д. Двамата се обединихаоколо мнението, че има сериозен потенциал за сътрудничество в него, в това числои за отговаряне на глобалните предизвикателства пред световните икономики с всепо-масовото дигитализиране на редица сектори.Индия е 9-ият търговски партньор на Европейския съюз като през 2016 г.износът ѝ за Общността възлиза на 37,8 млрд. евро, а вносът– на 39,3 млрд. евро.Очаква се след подписването на Споразумение за свободна търговия с ЕС да се даденов тласък на икономическите отношения. Това стана ясно по време на среща назам.-министър Александър Манолев с г-жа Руши Гханашиам, заместник-министър навъншните работи на Индия.„Приоритет за Българското председателство на Съвета на ЕС е задълбочаванена партньорството с трети страни в сферата на търговията“, подчерта АлександърМанолев. Той изрази готовност да се работи за изграждане на всеобхватно българо-индийско партньорство, в това число в контекста на стратегическото партньорствоЕС - Индия. Сред обсъжданите теми по време на срещата бе и увеличаващият себрой туристи от азиатската държава и важността за въвеждане на облекчения припътуване.Тази година в България да се проведе двустранна комисия по отбранителнатаиндустрия, бе обсъдено на среща на зам.-министър Манолев с Аджай Кумар,заместник-министър на отбраната. Дискутирана бе и възможността събитието да сепроведе по време на някое от големите изложения на отбранителната ни индустрия,за да могат на място те да се запознаят и с постиженията ни в тази област.В рамките на посещението си в Индия зам.-министър Манолев проведе срещии с министъра на външните работи М. Дж. Акбар, със заместник-министъра на3търговията и индустрията Рита Теаотия, а във разговорите участие взеха ипосланикът ни в Индия Петков Дойков, ръководителят на Службата по търговско-икономически въпроси в Ню Делхи Илия Деков, и др.", "date": "2018.03.09", "title": "Българският износ за Индия е нараснал близо два пъти"}
{"url": "http://www.novinite.bg/articles/157441/Viceprezidentat-Diskusiyata-za-nasilieto-sreshtu-jenite-sprya-oshte-predi-da-e-zapochnala", "text": "Къде е волята ни като общество да се преборим с насилието над жени? Къде е волята за промяна на законодателството? Тези въпроси отправи вицепрезидентът Илияна Йотова при откриването на дискусионния форум „Права на жените“. Събитието бе организирано от Фондация Фридрих Еберт и Български фонд за жените. „Обществото не бива да бъде безучастно към насилието, защото така се превръща в значителна част от проблема. Не смея да си помисля, че сме привикнали към новините за насилие над жени, деца, възрастни хора“, отбеляза вицепрезидентът и допълни, че отношението към най-уязвимите групи от обществото е признак за неговия прогрес. По думите на Илияна Йотова изобщо не се чу гласът на жертвите на насилие в бурния поток от популистки изказвания за Конвенцията за превенция и борба с насилието над жени и домашното насилие – документ на Съвета на Европа. По ирония на съдбата, подчерта вицепрезидентът, в деня, в който правителството оттегли конвенцията, една млада жена бе пребита до смърт от приятеля си, въпреки че за насилието над нея са знаели всички. „Дискусията относно законодателните промени за насилието срещу жените спря още преди да е започнала“, отбеляза Илияна Йотова. „Недопустимо е темата за правата на жените да се използва като политическо оръжие, често в ръцете на популисти“, заяви вицепрезидентът. Залитането към мними традиционни ценности, породено от безпомощността да се осигурят възможности и равен шанс за жените, Илияна Йотова определи като феномен, който заслужава сериозна дискусия. Вицепрезидентът, която в качеството си на евродепутат дълги години е работила по въпроса за правата на жените, посочи, че темата бележи регрес и вече е в графата „второстепенни политики“. Илияна Йотова отбеляза, че дори политическите лидери жени бягат от нея. „С разразилата се икономическа и финансова криза въпросът за оцеляването измести въпроса за правата“, заяви вицепрезидентът, като подчерта, че жените са сред най-тежко засегнатите от рестриктивните мерки. Голям е процентът на работещите бедни и на черно сред жените. Във връзка с миграционната криза Илияна Йотова повдигна въпроса за тежкото положение на жените бежанци. Вицепрезидентът цитира проучване, според което 70% от европейците подкрепят законови мерки за гарантиране на равенството между мъжете и жените. 86 на сто от запитаните смятат, че могат да бъдат представлявани от жени политици. Илияна Йотова посочи добрите примери за жени на високи политически и ръководни постове. Като слаб определи вицепрезидентът напредъка в равенството между половете. „Пишат се прекрасни документи, но те остават декларативни“, подчерта Илияна Йотова. Вицепрезидентът сподели впечатленията си от есетата на ученички по темата за равнопоставеността, които участваха в инициативата „Посланик за един ден“, организирана от британското посолство в София. „Едно от тях пише: „Толкова сме привикнали към неравенството, че сме спрели да го забелязваме“. Да се замислим не само какво чуват, но и какво, още на 15 години, ни казват децата ни“, призова Илияна Йотова.", "date": "2018.03.09", "title": "Вицепрезидентът: Дискусията за насилието срещу жените спря още преди да е започнала"}
{"url": "http://www.novinite.bg/articles/157424/Rabotnata-sedmica-priklyuchva-s-predimno-slanchevo-vreme", "text": "Днес облачността ще е разкъсана, над повечето райони до предимно слънчево. По-значителна ще се задържи над източните райони, но до вечерта и там ще се разкъса и намалее. Ще духа слаб, в североизточните райони – до умерен западен вятър. Максималните температури ще са между 11 и 16 градуса, по морския бряг между 9 и 11.Атмосферното налягане ще се повишава и след обяд вече ще е малко над средното за март.Над планините ще преобладава слънчево време. Над Рило-Родопската област ще има висока облачност, а преди обяд в източните райони ще има по-значителна ниска. Ще духа умерен, по билата и временно силен запад-северозападен вятър. Максималната температура на височина 1200 метра ще е около 9 градуса, на 2000 метра – около 2.Над Черноморието облачността ще е по-често значителна, но валежи не се очакват. Ще духа слаб до умерен западен вятър, на север от нос Калиакра – южен. Максималните температури ще са между 9 и 12 градуса. Температурата на морската вода е 5-7. Вълнението на морето ще е 1-2 бала.", "date": "2018.03.09", "title": "Работната седмица приключва с предимно слънчево време"}
{"url": "http://www.novinite.bg/articles/157425/MOSV-Nyama-opasnost-ot-navodneniya", "text": "Опасност от наводнения няма, сочи анализ на състоянието на наблюдаваните от Министерството на околната среда и водите комплексни и значими язовири, съобщиха от пресцентъра на МОСВ. Регистрираното преливане на язовир \"Тича\" в момента е 2 м3/сек. Притокът към язовира за последното денонощие е намалял, а преливните количества към момента не представляват опасност за населението и инфраструктурата по поречието на реката след язовирната стена. Изпусканите през основните изпускатели количества, както и тези, преливащи през преливните съоръжения, не създават потенциално опасни ситуации за населението. Коритата на реките след язовирните стени са в добро състояние и проводимостта им е осигурена, информират от МОСВ.Отговорните институции са предприели превантивни действия и са създали организация и координация за недопускане на потенциален риск от наводнения поради възникналата хидрометеорологична обстановка в страната, вследствие обилния снеговалеж, покачването на температурите и снеготопенето. Комплексните и значими язовири са 53. Сумата от наличните в тях завирени обеми към днешна дата е 4806,5 млн. м3 и представлява 74,1 процента от сумата на общите им обеми. Според основното им предназначение наличните в тях завирени обеми са както следва: питейно-битово водоснабдяване - 88,5 на сто от общия им обем, напояване - 60,5 на сто от общия им обем и енергетика - 81,5 на сто от общия им обем. МОСВ дава и информация за наличните завирени обеми в язовирите с трансгранично влияние: Каскада \"Арда\": язовир \"Кърджали\" - 477,611 млн. м3, което е 96,1 на сто от общия му обем, язовир \"Студен кладенец\" - 352,902 млн. м3, което е 91,0 на сто от общия му обем, язовир \"Ивайловград\" - 120,531 млн. м3, което е 76,9 на сто от общия му обем. В каскада \"Горна Тунджа\": язовир \"Копринка\" - 61,739 млн. м3, което е 43,4 на сто от общия му обем, язовир \"Жребчево\" - 176,716 млн. м3, което е 44,2 на сто от общия му обем.Със запълване над 90% към 8 март са комплексните и значими язовири- \"Йовковци\", \"Среченска бара\", \"Тича\", \"Камчия\", \"Ясна поляна\", \"Ахелой\", \"Мандра\", \"Въча\", \"Кричим\", \"Боровица\", \"Кърджали\", \"Студен кладенец\", \"Розов кладенец\" и \"Пчелина\". Чрез месечен график са предписани определени обеми на 21 язовира, които да не се надвишават, с цел плавно и контролирано изпускане на водни маси за осигуряване на свободен обем в тях. Експлоатационните дружества са предприели мерки за изпълнение на условията, поставени в графика. Намаляването на обема се извършва чрез увеличена работа на ВЕЦ и/или контролирано изпускане през основен изпускател, като предвид предстоящия летен сезон и нуждите на населението от питейна вода, ще бъде гарантирано водоснабдяването.За осигуряване на свободен обем контролирано се изпускат язовирите: \"Йовковци\", \"Ястребино\", \"Бели Лом\", \"Тича\", \"Съединение\", \"Георги Трайков\", \"Порой\", \"Ахелой\", \"Ясна поляна\", \"Малко Шарково\" и \"Тракиец\". През преливните съоръжения преливат язовирите: \"Йовковци\", \"Камчия\", \"Ясна поляна\", \"Боровица\", \"Тича\" и \"Пчелина\". При язовирите \"Боровица\" и \"Пчелина\", преливните количества и притока за последното денонощие се запазват в границите на тези от предишното денонощие, като не са регистрирани проблеми при преливането. Притокът към язовирите \"Ясна поляна\" и \"Йовковци\" намалява. При язовир \"Камчия\" се регистрира покачване на притока и преливното водно количество. Преливането на язовира към момента не създава предпоставки за вредно въздействие на водите. Коритото на реката след язовирната стена е с осигурена проводимост, като язовир \"Георги Трайков\" разполага със свободен обем и се изпуска към момента контролирано, с цел поемане на количествата от язовир \"Камчия\", допълват от МОСВ. ", "date": "2018.03.09", "title": "МОСВ: Няма опасност от наводнения"}
{"url": "http://www.novinite.bg/articles/157433/Koncert-na-trikratno-nominiraniya-za-Oskar-kompozitor-Filip-Glas-zvuchi-v-zala-Balgariya", "text": "„Американските годишни времена“ на трикратно номинирания за Оскар композитор Филип Глас ще звучат на 11 март в зала „България“ в изпълнение на цигуларя Димитър Буров, камерен ансамбъл „Софийски солисти“ и солисти на Софийската филхармония. Диригент – Пламен Джуров.В концерта ще прозвучи още Концерт за орган и оркестър на Франсис Пуленк с участието на органиста на Софийската филхармония Велин Илиев и Квартет №11, оп.95, фа минор на Бетовен.Билети на касата на залата и онлайн в ипей и тикетсбг.Филип Глас е автор на е девет симфонии, опери, 10 инструментални концерта, камерна музика и музика към филми като „Шоуто на Труман“, „Илюзионистът“ и „Часовете“. Той е роден в годината, в която Пуленк пише своя концерт за орган. Родителите му са емигранти от Литва, а самият той получава музикалното си образование в престижни институти на САЩ. Определят го като виден представител на „минимализма” в музиката, на което той отговаря че се определя като „композитор на повтарящите се структури”. По-късно се определя като „привърженик на класицизма”. Той пише „Американските годишни времена“ за известния американски цигулар Робърт Макдафи. Първоначално авторът е искал да напише музика, акомпанираща четирите годишни времена на Вивалди. Впоследствие композиторът решава да остави интерпретацията свободна, по усмотрение на солиста, без да означава коя част кой сезон е. ", "date": "2018.03.09", "title": "Концерт на трикратно номинирания за Оскар композитор Филип Глас звучи в зала „България“"}
{"url": "http://www.novinite.bg/articles/157448/Patriotite-nyama-da-iskat-ostavkata-na-Valeri-Simeonov", "text": "Красимир Какарачанов и Волен Сидеров обясниха, че коалиционните отношения при Обединените патриоти не са застрашени. По думите им разпад и разединителни процеси в групата им също няма да има.   \"Негов грях си остава. Ще видим, ще обсъдим в групата, ще обсъдим с колегите какво може да се направи\", каза лидерът на \"Атака\" Сидеров. \"Смятам, че времето лекува всичко. По-добре е да имаш коалиционни партньори с емоции, отколкото такива, които нямат никакви емоции в живота\", коментира на свой ред Каракачанов, който е начело на ВМРО. Той смята, че оставка на Симеонов не е необходима. Междувременно от партия \"ВОЛЯ\" настояха парламентът да се разграничи с декларация от изказванията на вицепремиера Валери Симеонов и на партньора му в коалицията \"Обединени патриоти\" Волен Сидеров, който заяви, че ако Симеонов беше обидил главния равин на Израел, едва ли щеше да е вицепремиер.", "date": "2018.03.09", "title": "Патриотите няма да искат оставката на Валери Симеонов"}
{"url": "http://www.novinite.bg/articles/157427/Karpyat-sofijskite-ulici", "text": "38 милиона лева тази година е бюджетът на общината за запълване на дупките в София. Предстои властите да започнат работа по всички основни улици, булеварди и малки улички, съобщи Нова телевизия. \"Дупките са се отворили на улици, които не са ремонтирани в близките десетилетия, ние ще направим максимално необходимото те да бъдат запълнени в кратки срокове”, заяви Евгени Крусев. Междувременно след топенето на снега започват да се показват множество дупки по всички пътища на България. От Пътната инфраструктура коментират, че проблемните участъци ще се запълнят със студена асфалтова смес или фрезован асфалт. Предстои в следващите седмици да се обработят над 200 километра второкласни и третокласни пътища.", "date": "2018.03.09", "title": "Кърпят софийските улици"}
{"url": "http://www.novinite.bg/articles/157431/Prodaljava-protesta-na-slujitelite-na-zatvorite", "text": "Продължава щафетния протест на служителите на затворите. Днес недоволството ще бъде пред сградата на затвора в Пазарджик. Служителите настояват за по-добри условия на труд, по-високи заплати и решаване на проблема с липсата на кадри в системата. Готви се и национален протест под надслов „Европа и за нас”.", "date": "2018.03.09", "title": "Продължава протеста на служителите на затворите"}
{"url": "http://www.novinite.bg/articles/157426/Stolichen-avtotransport-osiguryava-obuchenie-za-dlajnostta-Vodach-na-avtobus", "text": "„Столичен автотранспорт” ЕАД осигурява обучение за придобиване на правоспособност за управление на МПС категория „Д” на кандидати за заемане на длъжността „Водач на автобус” в „Столичен автотранспорт” ЕАД.Работодателят обезпечава за своя сметка разходите по обучението и първоначалното явяване на изпитите на водачите и предлага сключване на договор с обучаемия за длъжността „Водач на автобус” за срок най-малко три години, след като той завърши обучението си и придобие правоспособност да управлява МПС, категория „Д”.АТ-3 „Дружба”, адрес: гр.София, ул.  Кап.Любен Кондаков, 7, телефон за връзка  0885 130 612", "date": "2018.03.09", "title": "„Столичен автотранспорт“ осигурява обучение за длъжността „Водач на автобус“"}
{"url": "http://www.novinite.bg/articles/157449/Slavi-Trifonov-i-ekipat-mu-zapochvat-rabota-po-konkretni-stapki-za-smyana-na-statukvoto", "text": "Уважаеми сънародници, тъй като ненавиждам общите приказки, а уважавам конкретиката, ще проведа срещи с всички избрани българи от последното събеседване и ще започнем да изработваме конкретни, практични и реални стъпки по отношение на смяната на сегашното статукво и превръщането на България в модерна държава. Това посочва Слави Трифонов в отворено писмо.Освен всичко това, тъй като получаваме още много предложения от българи в България и по света, които искат да се включат, ние ще проведем още събеседвания, за да изпълним безусловно своите цели, така че всички българи, които искат да се включат и имат необходимия капацитет и качества са добре дошли.През октомври м.г. Трифонов обяви кастинг за политици - образовани, качествени и морални българи, които искат да участват вреална промяна на политическото статукво и начина, по който избираме и контролираме политиците в България. Месец по-късно той се похвали, че над 2000 души са заявили желание за участие. Последваха и събеседвания с кандидатите.\"Аз лично съм изумен. Оказа се, че българи завършили Йейл, Харвард, Кеймбридж, българи, които имат успешен бизнес навсякъде по света, българи от всички университети в България, българи от целия обществен, политически, професионален и културен живот, изявяват желание да участват в подобен проект. Това е повече от прекрасно и, разбира се, отговорно\", заяви тогава Трифонов и гарантира, че осъзнава тази отговорност.", "date": "2018.03.09", "title": "Слави Трифонов и екипът му започват работа по конкретни стъпки за смяна на статуквото"}
{"url": "http://www.novinite.bg/articles/157434/Sredniyat-osiguritelen-dohod-za-yanuari-e-863-lv", "text": "863,18 лв. е средният осигурителен доход в страната за януари месец 2018 г., сочат данни на Националния осигурителен институт.Средномесечният осигурителен доход за страната за периода от 1 февруари 2017 г. до 31 януари 2018 г. е 827,00 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец февруари 2018 г., съгласно чл. 70, ал. 2 от Кодекса за социално осигуряване.", "date": "2018.03.09", "title": "Средният осигурителен доход за януари е 863 лв."}
{"url": "http://www.novinite.bg/articles/157435/Masovo-poseshtenie-ot-rumanski-turisti-za-Velikden-vav-Varna", "text": "Масово посещение от румънски туристи се очаква за Великден във Варна и курортите край града. Това сочат прогнозите и предварителните записвания точно месец преди най-светлия християнски празник. 99 % от гостите с резервации са именно представители на северната ни съседка.Румънците обикновено посещават едни и същи хотели и остават за 3-4 нощувки. Резервациите им са направени още през септември и октомври миналата година. Българите обаче са малко.Много са малко, защото български и румънски туроператори вземат целия хотел, предплащат го. Цените варират от 50-60 евро на нощувка. Вариантите са ол инклузив. Това са лоялни туристи, които всяка година по това време са в нашите комплекси.Някои хотели край Варна ще отворят специално, за да посрещнат туристите за Великден.Някъде около десетина хотела на \"Златни пясъци\" ще отворят.Проблем с кадрите в туризма ще има и тази година.Той ще продължава да стои още дълги години, защото разликата между заплащането в нашите курорти с тези в конкурентите е доста голяма и на тази основа наши кадри заминават за чужди курорти, ние пък привличаме кадри от съседни страни.Професор Маринов е на мнение, че трябва да се мисли и работи за удължаване на сезона. Краткият сезон отблъсква кадрите от дестинация България.", "date": "2018.03.09", "title": "Масово посещение от румънски туристи за Великден във Варна"}
{"url": "http://www.novinite.bg/articles/157436/Obarnat-rumanski-TIR-zatvori-dvijenieto-kam-Dunav-most-v-Ruse", "text": "Катастрофа с румънски ТИР затвори движението към Дунав мост в Русе. Камионът се е преобърнал, след като най-вероятно водачът е заспал. Извикана е специализирана техника да го изправи, за да освободи пътя.Инцидентът е станал тази нощ около 3 часа. ТИР-ът е пътувал от Турция за Румъния, натоварен с чували с индустриални смеси. На сух и прав участък водачът е изгубил управление и се е ударил в разделителната мантинела.Камионът се е преобърнал, събаряйки и билборд, а товарът се е разпилял. Движението към граничния пункт бе затруднено, а впоследствие и спряно, като автомобилите се отбиваха през града.На място бе извикан единственият за Североизточна България екип от Разград, специализиран за операции с тежки камиони. Техниката им е от Англия и работи вече трети месец. Може да изправи тежести до 100 тона, вадила е досега доста автобуси и камиони.", "date": "2018.03.09", "title": "Обърнат румънски ТИР затвори движението към Дунав мост в Русе"}
{"url": "http://www.novinite.bg/articles/157440/Fandakova-Sofiya-e-primer-kak-evropejskite-sredstva-stigat-do-vseki-chovek", "text": "София е пример за това как европейските средства стигат до всеки един човек. Това каза кметът на София Йорданка Фандъкова по време на форум под мотото „Европа започва във Вашето село/град/регион“, предаде агенция „Фокус“. „Щастлива съм, че гражданският диалог и началото на кампанията на ЕНП започва от София. Това не е случайно. Силата на ЕНП е в това, че започва и работи на местно и регионално ниво. Работи с и за хората. Кой по-добре от представителите на местната власт може да предаде посланията на хората. Събрали сме се кметовете на ГЕРБ от цялата страна. Кампанията не започва, тя не приключва. Ние сме всеки ден в кампанията. Очакванията на хората стават все по-високи, защото те виждат резултатите. ЕС има своята подкрепа в София“, заяви Фандъкова.По думите ѝ София е един от най-добрите примери за това как се насочват средствата и се използва солидарността на ЕК и ЕС. „Имахме достатъчно поводи да говорим за основните послания, които очакват хората от нас. Това означава повече инвестиции в образованието и градската среда. София е пример как европейските средства стигат до всеки един човек. Пример е изграждането на софийското метро. Днес вече строим третата линия. 500 млн. евро или 1 млрд. лв. инвестиция директно за изграждането на най-екологичния вид транспорт“, каза още Йорданка Фандъкова.", "date": "2018.03.09", "title": "Фандъкова: София е пример как европейските средства стигат до всеки човек"}
{"url": "http://www.novinite.bg/articles/157442/Puskat-noshtni-avtobusi-v-Sofiya-ot-7-i-april", "text": "\"Центърът за градска мобилност\" пуска нощен тарнспорт за жителите и гостите на столицата от 7-и април тази година.Четири автобусни линии, с пресечна точка в центъра на София (на площад „Княз Александър I“), ще прекосяват по диагонали столицата, за да достигнат до големите крайни квартали. На площада, където се пресичат четирите линии, всеки пристигнал автобус ще изчаква 5 минути, за да може пътниците да извършат трансфер. Спирката ще бъде обозначена като автобусна.Нощните автобуси ще осигуряват превоз на пътниците от 00.00 часа през нощта до 04.00 ч. сутринта. Линиите са номерирани като N1, N2, N3 и N4, и ще се движат съответно по маршрути: ж.к.“Люлин 1,2“- ж.к.“Младост 4“ с 50 спирки, кв. „Обеля“ – ж.к. „Студентски град“ с 38 спирки, ж.к. „Овча Купел 2“ – ж.к. „Левски“ (Автостанция Изток) – 33 спирки и ж.к. „Дружба 2“ – ж.к. „Гоце Делчев“- 49 спирки в едната посока и 55 в другата.Автобусите ще се движат през интервал от 40 минути и ще спират на обозначените спирки, когато има чакащи пътници, или желаещи за слизане.Нощните линии ще се обслужват от 14 климатизирани автобуса. От съображения за сигурност водачът ще бъде отделен от салона за пътници, ще има и паник-бутон за връзка с полицията, в случай на необходимост. За сигурност на пътниците и екипажа, колите са снабдени с видео-наблюдение.Редовните карти за градската мрежа не могат да се ползват за нощен транспорт защото в тяхната цена не е включена услугата. Затова кондуктори ще продават билети на място в автобуса, цената е 2.00 лв. Той ще важи за цялата нощ и ще бъде с дата.Засега Столична община планира нощните автобуси да се движат до края на годината. През това време ще се води стриктно наблюдение и ще се правят анализи за използването им. ", "date": "2018.03.09", "title": "Пускат нощни автобуси в София от 7-и април"}
{"url": "http://www.novinite.bg/articles/157443/Padna-parche-ot-kozirkata-na-Narodnata-biblioteka", "text": "Голямо парче от фриза на козирката на Народната библиотека \"Св. Св. Кирил и Методий\" в София се откърти и падна пред сградата, информира Дарик.В момента на инцидента не е имало хора там. На мястото вече са изпратени екипи на пожарната и полицията. Районът е отцепен и обезопасен с лента.  ", "date": "2018.03.09", "title": "Падна парче от козирката на Народната библиотека"}
{"url": "http://www.novinite.bg/articles/157444/EK-ochakva-evropejskite-chasovnici-da-navaksat-izostavaneto-do-Velikden", "text": "Европейската комисия изрази днес очакването нарушената работа на часовниците на континента да се нормализира до Великден. Тази година християните празнуват Възкресение в първите дни на април. Комисията уточни, че засега се изяснява откъде да бъдат наваксани недостатъчните количества ток в европейската енергийна система.Говорител на институцията отбеляза, че досега подобно нещо не се е случвало.Честотата на тока в европейската мрежа се понижи от началото на януари и това доведе до изоставането на часовниците. Европейска асоциация на операторите на електропреносни мрежи посочи, че са засегнати 25 страни на континента.Отклонението от обичайната за Европа честота на тока от 50 херца е причинено от недостатъчно снабдяване с енергия в района на Косово и Сърбия заради политическия спор между Прищина и Белград. Заради тези проблеми електрическите часовници изостават с около шест минути.", "date": "2018.03.09", "title": "ЕК очаква европейските часовници да наваксат изоставането до Великден"}
{"url": "http://www.novinite.bg/articles/157447/Kamion-se-obarna-na-AM-Hemus", "text": "Камион се обърна на АМ \"Хемус\". Ограничено е движението по автомагистралата. Произшествието е станало от 392 км до 402 км в платното за София, съобщиха от пресцентъра на Агенция \"Пътна инфраструктура\".Движението се осъществява по обходен маршрут: п.в. \"Суворово\" - Девня - Неофит Рилски.Платното в посока Варна е без ограничения. ", "date": "2018.03.09", "title": "Камион се обърна на АМ \"Хемус\""}
{"url": "http://www.novinite.bg/articles/157445/Kakvo-sledva-sled-proverkata-v-Toplofikaciya-Pernik", "text": "През последните пет години „Топлофикация Перник“ не е извършвала планова подмяна на амортизирани участъци на мрежата. За този период са подменяни само отделни участъци за отстраняване на аварийни пробиви. През 2017 г. аварийните пробиви на топлопроводи от мрежата са се увеличили с 30% спрямо предходната година.Това установиха контролните органи на Министерството на енергетиката в рамките на извънредната проверка, която приключи днес, информират от дружеството.Проверката установи още, че през целия зимен период „Топлофикация Перник“ е поддържала достатъчен резерв от гориво, по-висок от нормативно определения. Резултатите от проверката, касаещи качеството на топлоподаването, ще бъдат предоставени на Комисията за енергийно и водно регулиране.Главната причина за прекъсванията на топлоподаването в Перник през последните седмици е възникналият на 19 февруари пожар заради късо съединение на маслен кабел, който засяга и други силови кабели.Повредените кабели прекъсват електрозахранването към основни съоръжения в централата, част от които са в цех „Въглеподаване“. Основното и резервното гориво на „Топлофикация Перник“ са въглища. Вследствие на прекъснатата им доставка, централата превключва котлите си на работа с природен газ. При промяна на горивото, съоръженията в централата не могат да достигнат необходимата топлинна мощност, уточняват още от дружеството.", "date": "2018.03.09", "title": "Какво следва след проверката в \"Топлофикация Перник\"?"}
{"url": "http://www.novinite.bg/articles/157429/EIB-shte-predstavi-dejnostta-si-prez-2017-g-na-preskonferenciya-v-Sofiya", "text": "Европейската инвестиционна банка ще представи дейността си през 2017 г. на пресконференция в София. Фокусът ще бъде върху операциите на Групата на ЕИБ в България и Западните Балкани. През миналата година инвестициите на Групата на Европейската инвестиционна банка у нас достигнаха 0,59% от Брутния вътрешен продукт на страната. През 2017 година банката стартира и кредитиране на частни предприятия в България.", "date": "2018.03.09", "title": "ЕИБ ще представи дейността си през 2017 г. на пресконференция в София"}
{"url": "http://www.novinite.bg/articles/157446/Cheshkata-ChEZ-zapochva-prouchvane-na-vazmojnostite-za-balgarsko-darjavno-uchastie-v-sdelkata", "text": "Чешката компания ЧЕЗ започва проучване на възможностите за българско държавно участие в сделката. Това съобщи преди минути говорителят на ЧЕЗ Алице Хоракова.По думите ѝ в края на март или началото на април ще има нови срещи с представителите на „Инерком”.Тогава адвокатите на чешката компания ще представят възможните варианти, върху които след това би могло да се преговаря.През това време продължава да тече процедурата по вече сключения договор с „Инерком”.", "date": "2018.03.09", "title": "Чешката ЧЕЗ започва проучване на възможностите за българско държавно участие в сделката"}
{"url": "http://www.novinite.bg/articles/157430/V-Sofiya-sa-registrirani-5-tejki-katastrofi-za-den", "text": "Четирима души са загинали, а 15 са ранени при станалите 16 тежки пътни катастрофи в страната през изминалото денонощие. Това съобщиха от МВР. В София са регистрирани 5 тежки и 187 леки пътнотранспортни произшествия, ранени са петима.", "date": "2018.03.09", "title": "В София са регистрирани 5 тежки катастрофи за ден"}
{"url": "http://www.novinite.bg/articles/157428/Dneven-horoskop-za-petak", "text": "Опитайте да мислите в по-мащабен план днес. Излезте извън рамките на утвърдените ви представи и се освободете от всякакви предубеждения. Така ще разчистите пътя за нови, страхотни неща.Не сте много сигурни точно какво ви мотивира, но не е от особено значение, важното е, че мотивацията е на лице. Продължавайте да вървите напред и нагоре, както до сега.Това е един от онези дни, в които трябва да се уверите, че сте заобиколени от правилните хора. Това ще бъде по-лесно, отколкото изглежда.Вижте повече на:", "date": "2018.03.09", "title": "Дневен хороскоп за петък"}
{"url": "http://www.novinite.bg/articles/157437/Valeri-Simeonov-zayavi-che-nyama-da-se-izvini", "text": "Вицепремиерът Валери Симеонов обяви, че няма да се извини за думите си по адрес на руския патриарх Кирил.Симеонов уточни, че в управляващата коалиция има различия, но депутатите ѝ са достатъчни за подкрепа на кабинета.", "date": "2018.03.09", "title": "Валери Симеонов заяви, че няма да се извини"}
