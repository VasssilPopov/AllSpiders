{"url": "https://www.novinite.bg/articles/183804/Pet-verijni-katastrofi-blokiraha-magistrala-Trakiya", "text": "Тежка ситуация на магистрала „Тракия”. Пет верижни катастрофи блокираха  скоростното трасе. Движението беше ограничено и от теч на метан при един от инцидентите. Около 16:00 часа движението и в двете посоки беше възстановено.Първата и най-опасна верижна катастрофа, с изтичане на газ, стана на 142-рия километър.  В гъстата мъгла лек автомобил се завърта на магистралата и се блъска в мантинелата. В него се удрят още две коли.Зад тях наближава камион, превозващ бутилки с 500 кубика метан. Шофьорът, който твърди, че в мъглата е карал с 80 километра, успял да спре на метри от колите и да предотврати експлозия.„Намалих скоростта. Отбих в аварийното платно. Просто избегнахме най-лошото – член удар. Просто товарът се размести и спрях в аварийното платно”, разказва Детелин Христозов, шофьор на камиона.При рязкото натискане на спирачките обаче две от трите превозвани секции с бутилки с метан се разместват. Това е и причината да се скъсат захранващите тръбопроводи, откъдето започва да изтича газ.За да се предотврати взрив, полицията веднага затваря магистралата между Пловдив и Чирпан. Пожарната започва контролирано изпускане на газта от компрометираните бутилки.Мобилна лаборатория следи за замърсяването на въздуха.Заради катастрофата се образува 6-километрова тапа. В нея стават още няколко верижни катастрофи, раздалечени на километри една от друга. При едната се удрят 3 автомобила, на два километра по-надолу два автомобила и микробус се нанизват един в друг. В същото платно, след около километър, става друга верижна катастрофа – четири автомобила и тир. „В следствие на инцидента има четирима пострадали, а двама са тежко”, обясни главен инспектор Владислав Павликянов, началник на Националния координационен център по пътна безопасност.В участъка между Пловдив и Чирпан видимостта е неповече от 20 метра.", "date": "2019.12.19", "title": "Пет верижни катастрофи блокираха магистрала „Тракия”"}
{"url": "https://www.novinite.bg/articles/183777/Radev-Prehodat-kam-zelena-energiya-ne-biva-da-udrya-po-rodnata-ikonomika", "text": "Преходът към зелена енергия не трябва да е за сметка на конкурентоспособността на българската икономика. Това заяви държавният глава Румен Радев, който днес на \"Дондуков\" 2 проведе среща с президента на Конфедерацията на независимите синдикати в България (КНСБ) Пламен Димитров и с представители на ръководството на синдикалната организация. Като държава-член на ЕС България работи за постигането на обявените цели за превръщане на Европа във въглеродно неутрален континент, но трябва да бъдат също така ясни и мерките за запазване и насърчаване на нашата конкурентоспособност. Това са огромни инвестиции, особено за по-бедни държави, подчерта президентът.\"Зелената сделка\" в рамките на Европейския съюз и нейното отражение върху българската енергетика беше сред водещите акценти на срещата. По думите на държавния глава комплексът \"Марица изток\" дава независимост, автономност и суверенитет на България, произвежда между 40% и 60% от електроенергията в страна, а суровините, технологията и инсталациите, са български. Резултатите от т.нар. \"Зелена сделка\" в перспектива означава повишение на цената на емисиите и изискванията към енергийните централи, използващи въглища. Това изправя страната ни пред сериозен проблем, с оглед тежкото финансово състояние на \"ТЕЦ Марица-изток 2\".И Румен Радев, и представителите на КНСБ подчертаха необходимостта от много по-голяма  активност на българското правителство за присъединяването на страната ни към европейските програми за въглищните региони в преход и изработването на ясна стратегия за развитието на една стратегическа за България сфера като енергетиката. Представителите на КНСБ посочиха като пример позицията на други държави-членки на ЕС, вече заявили и отстояващи интересите си, включително и с осигуряване на европейско финансиране за своите въглищни региони или за трансформация на енергийните си мощности.България е в ключов момент за определяне на перспективите за развитие на своята енергетика и са необходими отговорно отношение, съгласие и единна политика за гарантиране на енергийния баланс и енергийната сигурност в страната, бяха единодушни участниците в дискусията. Според КНСБ в идващите години България е застрашена да се превърне от регионален износител на електроенергия в крупен вносител, ако няма яснота за бъдещето на използващите въглища електроцентрали, на АЕЦ \"Белене\" и т.н.Проблемите, пред които е изправен т.нар. втори стълб в пенсионното осигуряване, също беше сред темите на разговора. Обща бе позицията, че след като осигуряването във втория стълб е задължително за гражданите, са необходими и конкретни мерки за гарантиране на техните права. Представителите на КНСБ изразиха позицията си за въвеждане на пожизненост на пенсиите от втория стълб, представителство в КФН, законодателни промени и други. От КНСБ призоваха за усъвършенстване на правната рамка в България при  сключването на колективни трудови договори за ефективно намаляване на социалните неравенствата, от които страната ни е най-силно засегната в ЕС. Пламен Димитров изрази и позицията на КНСБ за криминализиране на  действията срещу правото на сдружаване на работниците.По време на срещата представителите на КНСБ връчиха на държавния глава и пакет от мерки и предложения, за повишаване на ефективността на борбата със сивата икономика.", "date": "2019.12.19", "title": "Радев: Преходът към зелена енергия не бива да удря по родната икономика"}
{"url": "https://www.novinite.bg/articles/183754/Kovacheva-kam-prosvetniya-ministar-Zadaljitelna-preduchilishtna-za-4-godishnite-da-no-bez-taksi", "text": "Омбудсманът Диана Ковачева изпрати днес препоръка до министъра на образованието и науката Красимир Вълчев с искане да отпадне таксата за хранене за децата, включени в задължителното предучилищно образование. В понеделник министър Вълчев обяви, че амбицията на образователното ведомство е за въвеждане на задължителна детска градина и за 4-годишните деца.В момента тя е задължителна за 5 и 6-годишните. Намеренията на МОН са до два месеца да бъдат разработени съответните законодателни промени в просветния закон, така че те да влязат в сила от новата учебна 2020/2021 г. „Финансовата тежест на таксите за посещение на детска градина е тема, която дълбоко вълнува родителите в България и следователно системно присъства в моята работа като омбудсман. Във връзка със задължителното предучилищно образование за децата на възраст 5-6 години отправих редица препоръки, в които посочих, че е необходимо да отпадне таксата, която се заплаща за храната на децата. Установих, че размера на тези такси за храна е различен за цялата страна.Както знаете има вече доста общини в България, които са взели решения за отпадане на таксите, като отново подчертавам, че и тази практика е много различна и за съжаление неустойчива. Това налага приемане на универсално национално решение за заплащане на таксите за хранене, с което не само ще се подкрепят родителите, но държавата на практика ще инвестира в ранното детско развитие и в предучилищното образование, както и ще се подкрепят българските общини и ще се гарантира равен достъп на всички деца до детски заведения“, пише в препоръката на омбудсмана до просветния министър. Доц. Ковачева отбелязва, че решението за въвеждане на задължително предучилищно образование за четиригодишните деца е отговорно и е важна политика за ранното детско развитие.Тя може да реши редица проблеми, сред които отпадане от училище на децата, обхватът им в предучилищно образование, навременна подкрепа за работещите родители и възможност да се върнат на трудовия пазар, изучаване на български език от децата, за които той не е майчин и др. Омбудсманът поставя и няколко въпроса, които се поставят от родители, граждани и организации до институцията:  Как ще бъде подготвена системата, за да поеме децата на четири години в задължителна форма на предучилищно образование, като това включва не само материалната база, но и техническата, човешките ресурси и най-важният въпрос каква ще бъде програмата за образование на децата и как тя ще отговори на развитието на децата на тази възраст? Какви са резултатите от пилотното въвеждане чрез проект на задължителното предучилищно образование на четиригодишните деца?  Има ли вече виждания и решения за осигуряване на достъп до алтернативни форми за отглеждането и обучението на децата: самостоятелна форма на обучение, обучение в домашна среда, родителски кооперативи и др.?  Как ще бъдат осигурени възможности за валидиране и сертифициране на знанията и уменията, получени от децата, извън детските заведения за предучилищното образование?  Във връзка с въвеждане на задължителното предучилищно образование на четиригодишните деца има ли рискове от закриване на яслени групи във връзка с недостига на материална база в големите градове?  Обмисля ли се въвеждането на задължителни стандарти за компонентите на социално-педагогическа среда в предучилищните заведения – вътрешен интериор, материали за игра и за дейности?  Какви ще бъдат стандартите за броя на децата в групата на четиригодишните, за да има възможност да се приложи индивидуализиран подход към всяко дете?  Планирани ли са реални инвестиции в човешкия ресурс, който е необходим за ранното детско развитие и най-вече за предучилищното образование на четиригодишните деца? „За мен като омбудсман е важно, Вие като министър на образованието и науката, да отворите и да гарантирате широк дебат по тези теми, включвайки всички заинтересовани страни“, завърша омбудсманът Диана Ковачева.", "date": "2019.12.19", "title": "Ковачева към просветния министър: Задължителна предучилищна за 4-годишните - да, но без такси!"}
{"url": "https://www.novinite.bg/articles/183799/MZHG-izgotvya-plan-za-predotvratyavane-razprostranenieto-na-zabolyavaneto-AChS-v-Balgariya-za-2020-g", "text": "Министерство на земеделието, храните и горите изготвя проект на План за превенция, управление при кризи и предотвратяване разпространението на заболяването Африканска чума по свинете (АЧС) в България за 2020 г. Това стана ясно по време на провела се двудневна конференция на тема:„Африканска чума по свинете - изводи, поуки и бъдещи действия“. Събитието е по инициатива на МЗХГ и в него участие взеха и експерти от Българска агенция по безопасност на храните, Центъра за оценка на риска по хранителната верига и други институции, имащи отношение по прилагане на плана, както и представители на научните среди и браншови организации в сектора Планът за следващата година ще включва конкретни мерки и срокове за изпълнението им от отговорните институции и разпределение на дейностите между отделни държавни структури за борба с болестта. Проектът ще описва подробно организацията за оповестяване, информиране, реагиране и управление на силите и средствата на органите на изпълнителната власт при превенцията. Предмет са и процедурите с конкретни задачи и срокове към над 10 институции.Това са Министерство на земеделието, храните и горите (Българска агенция по безопасност на храните, Изпълнителна агенция по горите; Център за оценка на риска по хранителната верига), Министерство на вътрешните работи (Главна дирекция „Национална полиция“, Главна дирекция „Пожарна безопасност и защита на населението“, Главна дирекция „Гранична полиция“), Министерство на транспорта, информационните технологии и съобщенията (Държавно предприятие „Пристанищна инфраструктура“), Министерство на околната среда и водите („Национални паркове“, Регионални инспекции по околната среда и водите, Басейнови дирекции), Министерство на регионалното развитие и благоустройството (Агенция „Пътна инфраструктура“), Министерство на здравеопазването (Регионални здравни инспекции), Министерство на финансите (Агенция „Митници“), Министерство на туризма, Областните управители, Асоциациите от свиневъдния отрасъл, Български ветеринарен съюз, Националното сдружение на общините/местната власт, Ловно-рибарските сдружения и Националният статистически институт.Всички те ще поддържат постоянна връзка за координационни действия. Планът за следващата година включва и провеждане на мащабна информационна кампания. По ПРСР 2014-2020 г. в момента тече прием на проектни предложения по подмярка 1.1. „Професионално обучение и придобиване на умения“ за повишаване на знанията и уменията на земеделските и горските стопани, както и заетите лица в стопанствата им. По нея могат да кандидатстват висши училища, научни институти и Българска агенция по безопасност на храните (БАБХ). Процедурата е за провеждане на курсове и семинари, свързани с предотвратяване и/или преодоляване на усложнена епизоотична обстановка., включително и подобряване на биосигурността в стопанството. Във връзка с констатираните слабости при прилагане на мерките срещу АЧС през 2019 г., МЗХГ инициира промени в нормативната уредба, касаещи облекчаване на режима за регистрация на обектите за отглеждане на животни за лични нужди. Те включват още подобряване на ветеринарномедицинското обслужване, завишаване на мерките за биосигурност в обектите, както и задълженията на собствениците и местната власт. По време на конференцията бе изтъкната необходимостта от качествено и регулярно ветеринарномедицинско обслужване на всички животни на територията на страната, с цел ранно откриване на заболяването. Предвижда се по-добра координация между БАБХ и Българския ветеринарен съюз, която включва изпълнението на мерките от двете страни в случай на епизоотия. Осигуряване, организиране и провеждане на постоянен лабораторен контрол при домашни и диви свине, с оглед ранно диагностициране и извършване на надзор за разпространение на болестта, е сред другите важни приоритети. Засиленият граничен контрол на движението на живи животни и личен багаж на пътниците, пристигащи или транзитно преминаващи на/през територията на страната, ще продължи и занапред. След като планът бъде изготвен, ще бъде утвърден от Централния епизоотичен съвет.", "date": "2019.12.19", "title": "МЗХГ изготвя план за предотвратяване разпространението на заболяването АЧС в България за 2020 г."}
{"url": "https://www.novinite.bg/articles/183801/Balgarski-tijnejdjar-razmaha-mech-v-tramvaj-vav-Viena", "text": ", съобщава сайтът „ое24”, цитиран от БГНЕС.Според информацията, .Двамата пътници са свалени от трамвая и в хода на изясняването на фактите е открит меч с дължина около 40 см, скрит в метална тръба.Съобщава се, че никой не е пострадал. ", "date": "2019.12.19", "title": "Български тийнейджър размаха меч в трамвай във Виена"}
{"url": "https://www.novinite.bg/articles/183763/Mitnicheski-slujiteli-otkriha-nad-10-kg-zlatni-nakiti-v-hladilni-chanti", "text": "Митнически служители от Главна дирекция „Митническо разузнаване и разследване“ откриха 10 034 грама златни бижутерски изделия, укрити в шест хладилни чанти. Чантите са били поставени на различни места между личен багаж в салона на микробус с пътници.    На 30.11.2019 г., митническите служители селектират за щателна митническа проверка в района на ГКПП Дунав мост – Видин  напускащ страната пътнически автомобил  „Мерцедес Спринтер“ с унгарска регистрация, който е пътувал от Гърция. Шофьорът и пътуващите в микробуса трима пътници, всички унгарски граждани, са заявили, че не пренасят нищо за деклариране.При последвалата митническа проверка, митническите служители откриват на различни места между личния багаж на пътниците в салона на микробуса 6 хладилни чанти с храна и напитки, за които установяват, че изолацията им е премахната. След изваждане на вътрешните контейнери на чантите,  митническите служители откриват на дъното на външните контейнери под листове хартия- пликове с бижутерски изделия от жълт метал. От всяка от хладилните чанти са извадени между 1276 и 2080 грама накити с общо тегло 10 034 грама. Шофьорът на микробуса е заявил, че всички бижутерски изделия в хладилните чанти са негова собственост.Според  резултатите от извършената експертиза, задържаните 10 034 грама изделията са изработени от злато с обща стойност  481 000 лева.По случая е образувано досъдебно производство по описа на ГД МРР, което се провежда под надзора на Окръжна прокуратура Видин. ", "date": "2019.12.19", "title": "Митнически служители откриха над 10 кг златни накити в хладилни чанти"}
{"url": "https://www.novinite.bg/articles/183767/Deloto-sreshtu-Mito-Ochite-i-grupata-mu-tragva-na-20-yanuari-s-razpiti", "text": "Съдебното дело срещу Димитър Желязков и участниците в групата му тръгва по същество на 20 януари 2020 година с разпит на свидетели. Това реши Специализираният наказателен съд на 18 декември след 8-часово разпоредително заседание.В ръководената от Митьо Очите група участват 12 души. Те се занимавали с разпространение на наркотици, изнудвания и палежи.Съдебният състав отхвърли искането на защитниците за връщане на делото на Специализираната прокуратура, след като прие, че обвинителният акт изцяло отговаря на изискванията на закона и в него не са налице процесуални нарушения, които биха нарушили правото на защита на подсъдимите. Съдът отхвърли като неоснователни останалите искания на защитата и потвърди определените мерки за неотклонение на всички подсъдими.Димитър Желязков остава задържан под стража. ", "date": "2019.12.19", "title": "Делото срещу Митьо Очите и групата му тръгва на 20 януари с разпити"}
{"url": "https://www.novinite.bg/articles/183779/Elena-Pesheva-VOLYa-nastoyava-za-otlagane-na-ZSU-s-edna-godina", "text": "По молба на социалния министър Деница Сачева, депутати от ПГ на ВОЛЯ се срещнаха с нея във връзка с общественото напрежение около Закона за социалните услуги. „Както знаете, миналата седмица ВОЛЯ внесе предложение за отлагане на закона с една година.Ние продължаваме да отстояваме тази позиция и утре ще гласуваме по този начин. ВОЛЯ е в контакт с организации на родители, учители, социални работници. Споделяме тревогите на всички тях от членовете на закона, които позволяват двусмислено тълкуване и опасения за безгранична власт на НПО-та, регистрирани не само в България, но и в чужбина“, коментира след срещата народният представител Елена Пешева. Тя уточни още, че според ВОЛЯ щом има такава завишена чувствителност сред хората, особено сред майките по този закон, парламентът е длъжен да поправи грешката си и да го огледа много внимателно. „Основният въпрос, който стои, е дали някой се опитва да прокара чужди на българите идеологии под предлог, че това е грижа за нашите деца. Социалните услуги са задължение на държавата. НПО-та в този сектор могат само да помагат, но не и да им се вмени грижата за социално слабите и за децата“, заяви още Пешева. Тя посочи още, че според ВОЛЯ трябва да бъде намерен най-добрият законов баланс, така че децата в риск да бъдат защитени от насилие и други проблеми в семейството, без обаче това да дава повод за притеснение на останалите родители и семейства.", "date": "2019.12.19", "title": "Eлена Пешева: ВОЛЯ настоява за отлагане на ЗСУ с една година"}
{"url": "https://www.novinite.bg/articles/183773/Kontrabanda-na-nad-33-hilyadi-davki-ot-Turciya-spryaha-na-GKPP-Malko-Tarnovo", "text": "Митнически служители на граничния пункт в Малко Търново са спрели контрабанден внос от Турция на 33 600 дъвки.Това съобщиха от пресцентъра на митницата в Бургас. Стоката е открита в лек автомобил с българска регистрация. Освен дъвките в колата са намерени и 6600 комплекта карти за детска игра.Шофьорът и неговият спътник, и двамата български граждани, са заявили, че нямат нищо за деклариране. По-късно е установено, че контрабандните стоки са собственост на шофьора на автомобила. Съставен му е акт за митническо нарушение, а дъвките и картите са иззети.", "date": "2019.12.19", "title": "Контрабанда на над 33 хиляди дъвки от Турция спряха на ГКПП Малко Търново"}
{"url": "https://www.novinite.bg/articles/183798/Marinov-Nyama-danni-Ndrangeta-da-izvarshva-dejnost-u-nas-ne-sme-arestuvali-balgari", "text": "Няма данни за замесени български граждани във връзка с операцията в Италия срещу членове на Ндрангета /калабрийската мафия - бел.ред./, съобщи в кулоарите на парламента вътрешният министър Младен Маринов, цитиран от БТА. В някои публикации бе споменато и името на страната ни.Свързали сме се с нашия представител в Италия и с представителя на италианската полиция в посолството в София, те ни увериха, че няма данни за български граждани, не знам по каква причина името на България съществува в тази операция, това е официалната информация, съобщи Маринов.Днес той е имал среща с протестиращите медицински сестри и е разпоредил проверка по данните, които те са му подали. На този етап обаче министърът отказа да разкрие кои болници се проверяват.Снощната акция в софийския квартал \"Филиповци\", след масовия побой там, той коментира като поредната битова история. Полицията се е намесила бързо, към момента има осем души, които са минали през болнични заведения, един е с опасност за живота - черепно-мозъчна травма. Има седем арестувани, проверява се тяхната съпричастност, за да им се търси наказателна или административна отговорност. Младен Маринов посочи, че засиленото полицейско присъствие ще има в квартала до нормализиране на обстановката.", "date": "2019.12.19", "title": "Маринов: Няма данни \"Ндрангета\" да извършва дейност у нас, не сме арестували българи"}
{"url": "https://www.novinite.bg/articles/183805/Fandakova-obyavi-koj-shte-e-noviyat-zam-kmet-po-stroitelstvoto", "text": "Инж. Цветан Божинов е новият кмет на направлението \"Обществено строителство\" на Столичната община. Днес Столичният общински съвет /СОС/ прие доклад за новата административна структура на Столичната община, предаде БТА.Божинов е опитен инженер с над 30-годишен опит, завършил Промишлено и гражданско строителство във ВИАС, каза пред журналисти кметът на София Йорданка Фандъкова. Божинов е започнал своята дейност в \"Метрополитен\" като млад инженер. Ръководил е много големи инфраструктурни и строителни обекти в България и в чужбина. Целият му опит е като ръководител на обекти в сферата на инфраструктурата и строителството. Работил е като ръководител на проекти по изграждането на завод, на жилищни комплекси, съобщи кметът. Последно Божинов е ръководил проекта за нов метан танк на пречиствателната станция в Кубратово.В структурата, предложена от Фандъкова в сектора строителство влизат и транспортната инфраструктура и жилищното строителството, и строитерството във ВиК сектора. Решението ми е да обединя почти целия сектор на строителството с изключение на ландшафтната архитектура, така че да има по-добра координация, каза кметът. Тя изисква сектора строителство да работи в непрекъсната координация с главния архитект на София, защото според нея голяма част от проблемите при изпълнение на строителни обекти започват именно с координацията с проектирането. За гарантиране на координирането на големите инфраструктурни проекти дирекция \"Инвестиционно отчуждаване\" преминава на пряко подчинение на главния архитект Здравко Здравков.Ирина Савина, която досега ръководеше строителството на училища и детски градини, ще ръководи новосъздаденото Направление \"Европейски политики, международна дейност и туризъм\". Тя управлява европейските проекти, което правеше и до момента, както и цялата международна дейност на общината, а също и туризма, който досега се ръководеше от Тодор Чобанов, съобщи Фандъкова.Целта на новата административна структура на Столичната община по думите на кмета Йорданка Фандъкова е повече ред и контрол на строителството и публичните обекти, по-добър градски транспорт, по-добро обслужване на гражданите и повече електронни услуги. Всичко това е част от реформата в общинската администрация.Кметът припомни, че Кристиан Кръстев ще бъде начело на Направление \"Транспорт и градска мобилност\", чиито първи задачи ще бъдат пускането на довеждащия транспорт, актуализация на разписанията на градския транспорт, програма за изграждане на спирки, мерки за облекчаване на трафика.За по-добро обслужване на гражданите и бизнеса кметът създава Направлението \"Дигитализация, иновации и икономическо развитие\", което ще бъде управлявано от досегашния директор на Столичната агенция по инвестиции Владимир Данаилов.Промените в новата структура на Столичната община ще влязат в сила от 1 януари 2020 година.", "date": "2019.12.19", "title": "Фандъкова обяви кой ще е новият зам.-кмет по строителството"}
{"url": "https://www.novinite.bg/articles/183761/Google-i-YouTube-se-srinaha", "text": "YouTube претърпя срив, като за милиони потребители най-големият сайт за видеосподеляне е недостъпен. Малко след това се срина и най-голямата търсачка в света - Google. Проблемите на Google и YouTube обхващат както мобилните, така и настолните си версии.", "date": "2019.12.19", "title": "Google и YouTube се сринаха"}
{"url": "https://www.novinite.bg/articles/183800/Specprokuraturata-predade-na-sad-Valcho-i-Marinela-Arabadjievi", "text": "\r\nСпециализираната прокуратура внесе в Специализирания наказателен съд обвинителен акт срещу Вълчо (Ветко) и Маринела Арабаджиеви и останалите петима обвинени за участие в организирана престъпна група за данъчни измами, престъпно укриване на данъци и изпиране на пари, съобщиха от прокуратурата.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.12.19", "title": "Спецпрокуратурата предаде на съд Вълчо и Маринела Арабаджиеви"}
{"url": "https://www.novinite.bg/articles/183769/Rajfajzenbank-Rastat-na-BVP-e-okolo-ochakvaniyata", "text": "Райфайзенбанк (България) ЕАД публикува редовния си месечен икономически обзор с коментар на данните, налични към декември 2019 г., с фокус върху брутния вътрешен продукт. Анализаторите на банката отбелязват, че според последните публикувани неизгладени данни на НСИ през третото тримесечие на 2019 г. реалният БВП нарасна близо до очакванията – с 3.1% на годишна база (3.7% според публикуваните по-рано експресни данни). В рамките на БВП крайното потребление допринесе с 3.1 пр.п., докато приносите на брутното капиталообразуване (-1.5 пр.п.) и на нетния експорт (1.5 пр.п.) се уравновесиха. От компонентите на БВП потреблението се увеличи с 4.7%, а инвестициите с 0.9%. Износът нарасна с 1.8%, а вносът спадна с 0.2%, което бе динамика, подобна на тази от предходното тримесечие на годината. „Ръстът на потреблението бе стимулиран от ниските лихви по депозитите и потребителските кредити, от ръста на заплатите и от растящото публично потребление, докато инвестициите слабо се повлияха от ниските лихви по корпоративните кредити и останаха на много ниски нива. От друга страна, за слабия ръст на износа допринесе забавения растеж при някои основни търговски партньори. На фона на спада при вноса обаче този резултат повлия положително ръста на икономиката през тримесечието.“, коментира икономическият анализатор на Райфайзенбанк Емил Калчев. От страна на предлагането, през третото тримесечие най-солиден принос за растежа на БВП имаха очаквано услугите (2.0 пр.п.), следвани от индустрията (0.9 пр.п.) и селското стопанство (0.2 пр.п.). „Най-общо, картината на приносите на отделните групи услуги отразява засилените покупки на недвижими имоти, стимулирани от ниските лихви и растящите трудови възнаграждения в страната, както и увеличените държавни разходи.“, каза още Калчев.", "date": "2019.12.19", "title": "Райфайзенбанк: Ръстът на БВП е около очакванията"}
{"url": "https://www.novinite.bg/articles/183750/Maradona-Mesi-ne-e-naj-velik-toj-dori-ne-pee-himna-drug-e-1-za-vsichki-vremena", "text": "Соченият от мнозина за най-гениален футболист в историята Диего Марадона даде своя отговор на вечния въпрос кой е №1 за всички времена.\"Мисля, че най-добрият беше Ди Стефано. Той беше по-добър от всеки друг, дори от мен\", коментира Марадона пред TyC Sport.\"Пеле не искаше да признае таланта на Ди Стефано. Приятелите на Пеле измислиха един трофей специално за него, определяйки го за жива легенда. А аз победих Пеле дори в Рио де Жанейро в надпреварата за най-добър в историята.\"\"Най-големите, с които съм си разменял фланелки са Гулит и ван Бастен, когато те бяха в Милан. Най-добре се разбирах на терена с Карека в Наполи.\"\"Считам, че ако играех днес щях да имам доста Златни топки. Но това, което Меси прави, е изключително. Никога не бих искал да се изправя срещу него. Момчето си идва у дома, играе футбол, не пее химна и казва, че е каталунец. Аз не го критикувам.\"\"Преди години му давах съвети как да поставя крака си спрямо топката при преки свободни удари, но останалото си зависи от него, от таланта му. А той има много талант\", добави Марадона, цитиран от gol.bg.", "date": "2019.12.19", "title": "Марадона: Меси не е най-велик, той дори не пее химна, друг е №1 за всички времена"}
{"url": "https://www.novinite.bg/articles/183752/Dneven-horoskop-za-chetvartak-19-dekemvri-2019-g", "text": "Днес ще се чувствате така, сякаш не сте особено приятна компания за хората около вас. Не се изненадвайте, не може всички да ви харесват. Не позволявайте това да повлияе на настроението ви, опитайте да го приемете с усмивка.Днес е страхотен ден за вас. Можете да свършите много неща през деня и да си освободите вечерта за забавления и приятно време, прекарано с приятели и близки. Това ще ви направи истински щастливи.Напоследък ви се е насъбрало много напрежение, така че е добре малко да изпуснете парата преди да започнете да контактувате с хора, защото в момента не сте особено приятни за разговори. Вижте повече на:", "date": "2019.12.19", "title": "Дневен хороскоп за четвъртък, 19 декември 2019 г."}
{"url": "https://www.novinite.bg/articles/183768/Do-2030-g-polovinata-amerikanci-shte-sa-s-nadnormeno-teglo", "text": "След направено изследване американски учени установиха, че до 2030 г. почти половината от възрастните американци ще са с наднормено тегло, съобщи БТА. Проблемът със затластяването се оказа по- сериозен от предполаганото.\"Това е много тревожно\", сподели д-р Лорънс Епъл от университета Джонс Хопкинс, който е експерт по хранене. \"Ще имаме ужасни проблеми в медицински и финансов аспект, защото твърди много хора ще тежат твърде много\", допълни д-р Епъл.Изследването е направено от учени от Харвард и университета \"Джордж Вашингтон\" и е публикувано от сп. \"Ню Ингланд джърнъл ъв медисин\".Наднорменото тегло повиша в пъти риска от сърдечни болести, инфаркти, инселти, диабет, рак и води до редица други здравни проблеми. Затлъстяването се определя по индекса на телесната маса, който е свързан със съотношението между ръст и тегло. нормалните норми на този индекс са под 25. При хората с наднормено тегло той е от 25 до 30. Средно затлъстелите хора са с индекс от 30 до 35, а при тези със сериозно наднормено тегло индексът е към 35 и нагоре.Според центровете за контрол и превенция на болестите повече от 40 % от възрастните американци имат проблеми със затластяването. Според новото изследване, към 2030 г. повече от 49 % от американците ще са с наднормено тегло. В 29 щата те ще са повече от половината.Затлъстяването е най- разпростарено сред жените(28%), чернокожите(32%) и хората с нисък доход (32%).Парадоксално е това, че хората с малко доходи и възможности да си купят храна, тежат повече. Добрата новина до този момент е, че случаите на диабет намаляват, поради ранното диагностициране и лечение.Центровете за контрол и превенция на болестите отчитат спад на затлъстяването при децата в предучилищна възраст, на които в училищата се сервира храна по правителствени програми. Затлъстяването е със спад от 16% през 2010 г. на  14% през 2016 г.", "date": "2019.12.19", "title": "До 2030 г. половината американци ще са с наднормено тегло"}
{"url": "https://www.novinite.bg/articles/183795/Naj-setne-razkriha-zagadkata-na-kulata-v-Piza", "text": "800 години след изграждането ѝ загадката на световноизвестната кула най-после е решена.Първата част на символа на тосканския град Пиза е построена от архитект и скулптор Бонано Пизано през последната четвърт на ХIII век. Наред с други неща, Пизано проектира бронзовите порти на катедралата Пиза и Монреале в Палермо.Откритието, че Бонано Пизано е построил кулата, се дължи на палеографа Джулия Аманати, пише тосканският вестник \"Ла Национе\". Тя дешифрира камък с надпис на латински, открит в гроба на Пизано през 1838 г. по време на разкопки около Наклонената кула в Пиза. Трудният за разчитане надпис върху камъка съдържа два латински хекзаметъра (вид стихотворен размер, при който стиховете се състоят от 6 стъпки – бел.ред.), в които Бонано се обявяваше за строител на \"прекрасно произведение“. Резултатите от изследванията на Аманати наскоро са публикувани в книга.Откритието на Аманити доказва твърденията на ренесансовия архитект Джорджо Вазари, който посочва Бонано като първия строител на кулата. Нужни са били три строителни \"паузи\" и цели 177 години, за да бъде изградена кулата в Пиза. Бонано Пизано започва строителството през 1173 г. и успява да построи първия етаж, заобиколен от 15 колони от бял мрамор с класически капители и арки. Когато е построен третият етаж през 1178 г., кулата се е наклонила с 5 см заради нестабилния подпочвен слой, върху който е построена. Поради тази причина строителството е било спряно, пише БГНЕС.Едва 100 г. по-късно Джовани Ди Симоне продължава изграждането, като се опитва да компенсира наклона. Резултатът е бил съвсем неочакван – камбанарията все още е била крива, което отново е довело до спиране на строителните дейности. Томазо Пизано продължава строителството и го завършва през 1372 г.През 1990 г. кулата е затворена за посетители. Причината е, че високата 58,5 метра сграда се е отклони с 4,5 метра от оста си и заплашваше да падне. Между 1993 и 2001 г. 800-годишната сграда е \"издърпана“ с 44 сантиметра под основата с помощта на тежести с тегло няколко тона. По време на дейностите кулата е обезопасена със здрави стоманени въжета. Строителните дейности струваха 28 млн. евро. Наклонената кула в Пиза, която е част от световното културно наследство, е отворена отново за посетители през декември 2001 г. ", "date": "2019.12.19", "title": "Най-сетне разкриха загадката на кулата в Пиза"}
{"url": "https://www.novinite.bg/articles/183766/Zapochna-godishnata-preskonferenciya-na-Putin", "text": "", "date": "2019.12.19", "title": "Започна годишната пресконференция на Путин"}
{"url": "https://www.novinite.bg/articles/183753/80-ot-horataizpitvat-bolka-v-garba-v-opredelen-moment-ot-jivota-si", "text": "80% от хората изпитват болка в гърба в определен момент от техния живот, а това оплакване се оказва третата най-често срещана причина за посещение на лекарския кабинет в търсене на възможни начини за лечение. Според класация на университета във Вашингтон, за периода 2007 – 2017 те остават водеща причина за инвалидизация на хората. Болките в гърба и кръста са основен фактор, който влияе негативно върху качеството на живот, понижавайки степента на ефективност както в работата, така и при изпълнението на ежедневните задължения и същевременно повлиява на емоционалното състояние на хората. Европейската агенция за безопасност и здраве при работа определя проблема като значителен и нарастващ в Европа, а проучване на Световната здравна организация установява, че броят на хората, страдащи от гръбначни заболявания и изпитващи болка, нараства с 54% в периода между 1990 и 2015 г.С нарастващия стремеж към повишена продуктивност, тази тенденция изисква необходимостта от наличието на достатъчно ефективни решения, които да противодействат на болката. С това се появяват и неинвазивни алтернативи на хирургичното лечение – такива у нас се практикуват от специалистите от Американската клиника за гръбначни заболявания в София. „Преди пристъпване към лечение, започваме с диагностичния процес. Отличаващо за нашата клиника обаче е, че рентгенографиите се правят в седнало положение.Причината е, че тази позиция натоварва гръбначния стълб 50% повече от легнало положение и с 35% от позиция стоеж. За лечение използваме различни методи, като терапии по флексибилност и хидратация със специализирано оборудване, мануални терапии за специализирана структурна корекция на конкретните сегменти от гръбнака и други“, казва д-р Леонардо Гутлер от Американската клиника за гръбначни заболявания в София. Тези дейности са в съответствие със съвременните тенденции, насочени към използването на нехирургични процедури за рехабилитация на гръбначния стълб и балансиране на опорно- двигателния апарат.Те се прилагат в комбинация с различни стратегии за превенция, лечение и минимизиране на уврежданията, насърчава се и участието на хората във физически и социални дейности.За Американската клиника за гръбначни заболявания Американската клиника за гръбначни заболявания съчетава най-доброто от медицината, хиропрактиката и физиотерапията, използвайки най-съвременна рехабилитационна техника и хиропрактична рехабилитационна технология за структурна корекция на гръбначния стълб. Тя предлага възможности за нехирургично решение на проблемни състояния на опорно-двигателния апарат, свързани с дискова херния, мигрена и главоболие, сколиоза, болки в гърба, болки в горните и долните крайници, ишиас, синдром на карпалния канал, последици от неуспешни операции на гърба и др.", "date": "2019.12.19", "title": "80% от хората изпитват болка в гърба в определен момент от живота си"}
{"url": "https://www.novinite.bg/articles/183789/Balgarin-vsya-smut-na-brifinga-na-Putin-s-vikove-ikona-i-zname", "text": "Българин успя да внесе хаос на годишната пресконференция на руския президент Владимир Путин. Докато бяха дали думата на журналистка от Беларус, той стана и започна да крещи, че има подарък за него и трябва да му го даде. \"Ние много ви обичаме в България, Путин, носим ви подарък, с който да засвидетелстваме това\", викаше мъжът на полуруски - полубългарски.  Заради настъпилият хаос пресконференцията беше прекъсната. През това време българинът продължи да размахва икона и българското знаме в ръката си. Видимо изненадан, но не приятно, Путин се намръщи и  изчака редът в залата по време на пресконференцията да бъде възстановен.  Въпросният мъж е Косьо Стефанов, който е представител на \"Приятели на Русия и православния свят\".Той е влязъл на пресконференцията с помощта на акредитация от \"Медия мост\", уредена от журналиста Борис Анзов.", "date": "2019.12.19", "title": "Българин вся смут на брифинга на Путин с викове, икона и знаме"}
{"url": "https://www.novinite.bg/articles/183802/Elizabet-II-Brexit-na-31-yanuari-e-top-prioritet-na-Boris-Djonsan", "text": "\"Brexit на 31 януари е главният приоритет на британското правителство на премиера Борис Джонсън\", каза кралица Елизабет II в тронното си слово, в което представи програмата на новия кабинет след парламентарните избори преди седмица, предаде БТА.\"Приоритетът на моето правителство е излизането на Обединеното кралство от Европейския съюз да стане факт на 31 януари\", заяви тя на тържествено заседание на двете камари на парламента.\"След това моите министри ще се стремят към бъдещи отношения с Европейския съюз, основани на споразумение за свободна търговия, което е от полза за цялото Обединено кралство. Те също така ще започнат търговски преговори с други водещи глобални икономики\", каза британската кралица.Преди тронното слово премиерът обяви, че е подготвил \"най-радикалната\" правителствена програма от едно поколение. Джонсън, чиито консерватори спечелиха голямо мнозинство в Камарата на общините на изборите на 12 декември, обеща да осъществи Brexit в края на следващия месец, след което да се съсредоточи върху вътрешнополитически приоритети като здравеопазването и сигурността.\"Нашата амбиция е нищо по-малко от пълна трансформация на нашата страна за по-добро\", подчерта британският министър-председател.", "date": "2019.12.19", "title": "Елизабет II: Brexit на 31 януари е топ приоритет на Борис Джонсън"}
{"url": "https://www.novinite.bg/articles/183751/Razkasana-oblachnost-i-tiho-vreme-dnes", "text": "Атмосферното налягане през деня ще се задържи почти без промяна - по-високо от средното за месеца.Днес над страната ще има разкъсана средна и висока облачност. На места в равнините и низините ще има и мъгла. Ще бъде почти тихо. Минималните температури, в повечето райони, ще бъдат между минус 1° и 4°, а максималните ще останат в широки граници - от 8°-10° в местата с по-трайна мъгла до 17°- 18° в по-високите части от страната, в София около 11°.Над планините също ще има разкъсана седна и висока облачност, без валеж. Ще духа слаб до умерен южен вятър. Максималната температура на височина 1200 метра ще е около 15°, на 2000 метра – около 10°.Над Черноморието ще има разкъсана висока облачност, преди обяд на места по южното крайбрежие с намалена видимост. Ще духа слаб вятър, предимно от запад-югозапад. Максимални температури на въздуха: 14°-15°. Температурата на морската вода е 12°-13°. Вълнението на морето ще бъде 2-3 бала.На 19.12.2019 слънцето ще изгрее в 07:53 часа и ще залезе в 16:55 часа. Продължителност на деня 09:02 часа.На 19.12.2019 луната ще изгрее в – часа и ще залезе в 13:02 часа. Осветеност на диска в 0h UT 52 %. Фаза на луната: последна четвърт.", "date": "2019.12.19", "title": "Разкъсана облачност и тихо време днес"}
{"url": "https://www.novinite.bg/articles/183797/VIDEO-Ivelin-Popov-se-otkazal-ot-nacionalniya-zaradi-Lechkov-i-letyashti-v-oblacite-igrachi", "text": "Три са причините Ивелин Попов да се откаже от националния отбор по футбол. Бившият капитан обяви в интервю за \"Канал 3\", че трудно може да промени решението си да се върне, но призова да се изчака срещата му със селекционера Георги Дерменджиев в близките дни: Негативизмът е първата причина. Втората е, че за някои футболисти националният отбор не е приоритет. Третата е свързана с досегашния директор Йордан Лечков и неговите критики към отбора. Ивелин Попов е категоричен, че трудно би се върнал, но и не отхвърли тази възможност.", "date": "2019.12.19", "title": "(ВИДЕО) Ивелин Попов се отказал от националния заради Лечков и летящи в облаците играчи"}
{"url": "https://www.novinite.bg/articles/183757/Majkite-na-deca-s-uvrejdaniya-izlizat-na-poreden-protest", "text": "Майките на деца с увреждания излизат на пореден протест на служебния вход на Парламента.Те настояват за оставката на Валери Симеонов като заместник- председател на Народното събрание, както и на 118-те депутати, които го подкрепиха за поста.Протестната  акция ще бъде в предколедна тематика.", "date": "2019.12.19", "title": "Майките на деца с увреждания излизат на пореден протест"}
{"url": "https://www.novinite.bg/articles/183756/Impijchmant-za-Donald-Tramp-v-Kamarata-na-predstavitelite", "text": "След маратонско заседание, продължило близо 12 часа, американската Камара на представителите одобри и двете обвинения за импийчмънт на президента Доналд Тръмп.Едното е за злоупотреба с власт -  твърди се, че Тръмп е оказал натиск върху Украйна да разследва негов политически съперник. Второто обвинение е за възпрепятстване работата на Конгреса, като Тръмп е отказал да сътрудничи на разследването срещу него.Гласуването в Камарата не е краят на процедурата, съобщава Нова. За да бъде свален Доналд Тръмп от поста, ще трябва да се произнесе и Сенатът, където мнозинство имат републиканците.Самият Тръмп определи случващото се като преврат и обясни, че дори съм Салемските вещици са се отнесли по-справедливо.", "date": "2019.12.19", "title": "Импийчмънт за Доналд Тръмп в Камарата на представителите"}
{"url": "https://www.novinite.bg/articles/183781/Ot-17-fevruari-SU-shte-priema-zayavleniya-ot-kandidat-studenti", "text": "На заседание на Академичния съвет на Софийския университет \"Св. Климент Охридски\" бяха приети документите за кандидатстудентската кампания през 2020 г. - правилник, график за двете кандидатстудентски сесии и балообразуването за специалностите в СУ. Това съобщи пресцентърът на висшето училище.Приемът на заявления за явяване на изпити за първата и втората кандидатстудентска сесия започва на 17 февруари 2020 г. Крайният срок е 13 март 2020 г. за първата кандидатстудентска сесия и 29 май за втората кандидатстудентска сесия. Таксата за явяване на изпит е 30 лв.Първата изпитна сесия ще се състои в неделните дни в периода от 22 март до 26 април, а втората - в съботните и неделните дни, от 7 до 28 юни.Кандидат-студентите ще се регистрират за класиране в срок от 15 до 27 юни 2020 г. Процедурата по регистриране за класиране и подаване на документи за класиране е електронизирана и се извършва единствено на адреса: https://online.uni-sofia.bg с линк от главната страница на СУ - http://www.uni-sofia.bg. Кандидат-студентите отново ще имат възможност да подават документи и на място в Софийския университет или в бюрата на фирмите в страната, където крайният срок е до 26 юни.Зрелостниците могат да платят таксите за явяване на изпит и за участие в класирането онлайн, ако регистрирането им е изцяло чрез онлайн системата за кандидатстудентската кампания.На 7 юли ще бъде обявен първият етап на класирането на кандидат-студентите. Класираните кандидат-студенти ще имат възможност от 8 юли до 10 юли, включително, да се запишат в специалността, в която са класирани, като не участват в следващите етапи; да депозират оригинала на дипломата за средно образование и да попълнят декларация за участие в следващите етапи на класиране за по-предна желана специалност; да не потвърдят или да не се запишат - в тези случаи отпадат от всички класирания и губят придобитите студентски права. Незаетите от тях места се попълват на следващото класиране. Класираните по първа желана специалност кандидати трябва да се запишат на този етап от класирането без право на потвърждаване или изчакване края на класиранията. Некласираните от този етап кандидати не подават декларация за участие в класирането и не депозират диплома за средно образование, тъй като участват автоматично в следващия етап на класирането.На 14 юли ще бъде обявен вторият етап на класирането. В него участват потвърдилите от първия етап кандидати, за които е възможно прекласиране в по-предна желана специалност, посочена в състезателния картон, както и некласираните кандидат-студенти. Потвърждаването или записването на класиралите се от втория етап кандидати ще е от 15 до 17 юли, включително. Непотвърдилите от второто класиране кандидати губят правото си за участие в третото класиране.Третият етап на класирането ще бъде обявен на 21 юли. Срокът за записване е от 22 до 24 юли. Резултатите от това класиране са окончателни.Пет от общо 119-те специалности в СУ не използват оценките от матурите вместо изпит. Това са регулираните специалности \"Право\", \"Медицина\" и \"Фармация\", и две от специалностите във Факултета по журналистика и масова комуникация - \"Журналистика\" и \"Връзки с обществеността\".Изпитите за специалността \"Медицина\" са без промяна спрямо миналогодишната кампания - биология и химия с двукомпонентен формат, и ще се организират според утвърдените изпитни програми.До края на януари 2020 г. ще бъде издаден Справочник за кандидат-студентите в СУ. В края на февруари година ще започне участието на Софийския университет в кандидатстудентските борси в страната. ", "date": "2019.12.19", "title": "От 17 февруари СУ ще приема заявления от кандидат-студенти"}
{"url": "https://www.novinite.bg/articles/183755/Eto-s-koi-izvestni-lichnosti-se-razdelihme-prez-2019-godina", "text": "През 2019 много известни и обичани българи си отидоха завинаги. Всеки един от тях обаче остави траен отпечатък в историята. В края на годината си припомняме за тях и прекланяме глава пред таланта им.Легендата на българския театър ни напусна на 6 декември 2019 г. Тя си отиде на 97-годишна възраст след продължително и тежко боледуване. Играе в над 90 театрални постановки. Любимка е на публиката с ролите си във филмови и телевизионни продукции като \"Големанов\", \"Вражалец\", \"Милионерът\", \"Новогодишна шега\", \"Топло\", \"Любимец 13\", \"Кит\" и др.Обичаният български актьор си отиде на 76-годишна възраст на 27 ноември. Той беше поставен в медикаментозна кома в началото на месеца, когато бе приет по спешност във ВМА, защото събираше вода в белите си дробове.Актьорът ни напусна на 48-годишна възраст на 6 януари. Той има многобройни роли в театъра и киното. През 1986 г. детският сериал „Васко да гама от село Рупча” го превърна в най-популярното момче у нас.През март си отиде продуцентът на предаването \"Събуди се\" Весела Тотева. Тя бе журналист с повече от 18 години практика.На 19 август на 79-годишна възраст почина Жорж Ганчев. Той беше политик и многократно кандидат за президент, народен представител, основател и председател на Българския бизнес блок, български и британски фехтовач, британски и американски театрален и кинодеец.На 5 април почина вокалистът на „Gravity Co” Явор Захариев. Няколко дни преди смъртта му той беше открит от родителите му в безпомощно състояние в апартамента, където живеел.На 83-годишна възраст почина професор Юлиан Вучков. Той бе публицист, театрален, литературен и телевизионен критик, доктор на науките. Освен това създател, коментатор и водещ на редица телевизионни предавания. На 29 октомври ни напусна актьорът Йосиф Шамли. Като дългогодишен актьор в трупата на Народния театър ,,Иван Вазов\", Йосиф ще остане в историята на българския театър със своите десетки превъплъщения на сцената. В последния сезон той беше част от спектаклите „Нощна пеперуда\" от Пьотр Гладилин, „Наблюдателите” от Константин Илиев, „Опит за летене” от Йордан Радичков, „Калигула” от Албер Камю, „Спускане от връх Морган” от Артър Милър, „Теремин: музика, любов и шпионаж” от Петър Зеленка”.Още много дейни и отличили се с творчество, знания, успехи, българи ни напуснаха през изминаващата 2019година.Поклон пред паметта им!", "date": "2019.12.19", "title": "Ето с кои известни личности се разделихме през 2019 година"}
{"url": "https://www.novinite.bg/articles/183758/Utvardiha-datite-na-koito-razlichnite-ot-pravoslavieto-religii-u-nas-shte-praznuvat", "text": "По предложение на ръководствата на религиозните общности в България правителството определи дните на религиозните празници през 2020 г. на вероизповеданията, различни от източноправославното. Съгласно Кодекса на труда и Закона за държавния служител, служителите и работниците, които изповядват тези вероизповедания, могат да ползват, по свой избор, част от платения си годишен или неплатен отпуск за религиозните празници.Празниците на Католическата църква у нас са 13 април - вторият ден от Възкресение, 29 юни - \"Св. Св. Апостоли Петър и Павел“, 1 ноември - \"Вси Светии“ и 8 декември - Непорочното зачатие на Света Богородица.Мюсюлманското вероизповедание ще празнува Рамазан байрам - на 23, 24 и 25 май, Курбан байрам на 30 и 31 юли и Рождението на Мохамед - 28 октомври.За религиозната общност на евреите празниците са на 9 и 16 април - Песах, 19 и 20 септември - Рош Ашана, 27 септември - Иом Кипур и Сукот - на 3 и 11 октомври.Арменската апостолическа православна света църква ще празнува Рождество Христово на 6 януари, 5 април - Цветница, 12 април - Възкресение Христово, 19 юли - Преображение Господне, 16 август - Успение Богородично, 13- септември - Кръстовден,Празничните дни за обществото \"Бяло братство\" са 22 март - Ден на пролетното равноденствие, раждането на Учителя Петър Дънов - 12 юли, Съборните дни - 19, 20 и 21 август, и Денят на кончината на Учителя - 27 декември.Църквите на адвентистите от Седмия ден ще празнуват шест съботни дни, ако според трудовия им или служебен договор са задължени да работят в тези дни.Празници за Общество за Кришна съзнание са Гаура Пурнима на 9 март, Рама Навами - 2 април, Нарасимха Чатурдаши на 6 май, Кришна Джанмаштами на 12 август, РатхаЯтра - на 19 септември.Последователите на Диамантен път на будизма - България, ще празнуват на 5 юни - Весак (ден на раждането, просветлението и паранирваната на Буда Шакямуни)Свидетелите на Йехова в България отбелязват Възпоменанието на смъртта на Исус Христос на 7 април и конгресни дни на 26 и 27 юни, 10, 17 и 18 юли.Евангелските църкви ще празнуват 31 октомври деня на Реформацията.За празници на Будистката общност в България са определени: 24 януари- Нова година, 7 май - Денят на Буда, 5 юли - Денят Дхарма и 8 декември - Денят Бодхи.Бахайска общност в България - 20 март Ноу Руз, 20 април - Резван, 23 май - декларацията на Баб, 29 май - възнесението на Бахаулла, 10 юли - Мъченическата смърт на Баб, Рождението на Бахаулла - 19 ноември.", "date": "2019.12.19", "title": "Утвърдиха датите, на които различните от православието религии у нас ще празнуват"}
{"url": "https://www.novinite.bg/articles/183776/Snimki-izdadoha-che-Putin-vse-oshte-izpolzva-stara-versiya-na-Windows", "text": "Президентът на Русия Владимир Путин разчита на компютър, който използва стара версия на операционната система Windows. Това стана ясно благодарение на снимки, публикувани от Кремъл, предава The Guradian, цитирани от Business Insider.   На снимките се вижда, че компютърът на Путин върви на Windows XP – операционна система, за която Microsoft спря поддръжка още през 2014 година. С други думи, тази стара операционна система прави компютъра доста по-уязвим на хакерски атаки. Рискът не е само на теория, тъй като през 2017 година зловреден софтуер засегна над 20 хил. жертви, включително британската Национална сдравна служба, която използваше по това време Windows XP.Въпреки че XP вече не се поддържа, операционната система все още има 2.29% пазарен дял по света, сочат данни на NetMarketShare към края на ноември тази година.The Guardian посочва, че снимките показват Путин пред компютър в неговия офис в Кремъл и резиденцията в Ново-Огарьово в покрайнините на Москва. Руският новинарски сайт Open Media предава, че руското НПО Internet Protection Society потвърждава, че снимките показват, че и двата компютъра са на Windows XP. Шест джаджи, които ще бъдат излишни след 10 години. Технологичният прогрес превръща някогашните революционни изобретения в странни и неизползваеми артефакти. Путин е известен с това, че не смята интернет за нещо безопасно. През май той подписа законопроект за създаването на руски интернет, с нова система за домейни, която да бъде сигурна защита от хакерски атаки. По-рано през този месец Reuters съобщи, че Русия се готви да направи своя енциклопедия, която да замени Wikipedia.Закон, влязъл в сила през юли, изисква смартфоните, умните телевизори и компютрите да се продават с предварително инсталиран руски софтуер.", "date": "2019.12.19", "title": "Снимки издадоха, че Путин все още използва стара версия на Windows"}
{"url": "https://www.novinite.bg/articles/183759/Ananiev-Do-20-yanuari-shte-zaraboti-intenzivnoto-otdelenie-na-Detskata-bolnica", "text": "До 20 януари догодина трябва да заработи интензивното отделение на столичната Детска болница, стана ясно от думите на министъра на здравеопазването Кирил Ананиев.Ананиев бе на изслушване в парламента, инициирано от депутати от групата на „БСП за България“, които настояваха той да обясни кога ще бъде възстановен приема в интензивното отделение на лечебното заведение.От 27 ноември децата на територията на София, при които е необходимо провеждането на интензивно лечение и дихателна реанимация, се осигурява от Александровска болница, от „Пирогов“ и от Национална кардиологична болница, след като в столичната Детска болница спряха приема заради липса на анестезиолози.Здравният министър обяви, че в момента в отделението се извършва планов ремонт, който трябва да приключи до обявената от него дата, а паралелно с това се водят и преговори с двама анестезиолози, които да се включат в екипа, за да бъде осигурена работата на интензивния сектор.Кирил Ананиев обяви още, че в болницата ще има и промяна на регистрационния режим. „Пациентите се записват в регистрационен журнал с часа на пристигане в болницата. Дава им се номер. На плановите бял, а на спешните – червен. При повикване с приоритет са спешните“, обясни той от парламентарната трибуна.Проучва се възможността да се въведе и автоматизирана билетна система.Силни критики към системата на здравеопазването отправи заместник-председателят на парламента и депутат от ДПС д-р Нигяр Джафер. За пример тя даде случаят със смъртта на 3-годишния Алекс, който почина от тежка двустранна пневмония.„Проблемите са толкова сериозни. Този случай е само върхът на айсберга на системните проблеми в здравеопазването. Отговорът с клишета, че има стратегия, че има правителствена програма, че има решения, по които се работи, няма да помогнат. Стратегии може да има, програма може да има, но няма единна информационна система. Ако имаше „електронна здравна карта“, щеше да е ясно къде е ходило детето, какво му е изписано, кой и в колко часа го е прегледал. Ако имаше единна информационна система, станала легендарна вече, щеше да е ясно и кой ще носи отговорност“, смята д-р Джафер.Според нея в България има „прекрасни лекари“, но „лошо здравеопазване“.", "date": "2019.12.19", "title": "Ананиев: До 20 януари ще заработи интензивното отделение на Детската болница"}
{"url": "https://www.novinite.bg/articles/183760/Katastrofa-zatvori-chast-ot-magistrala-Trakiya", "text": "Катастрофа затруднява движението на магистрала \"Тракия\", съобщиха от пресцентъра на ОД на МВР. Инцидентът е станал в района на 141-142 километър от магистралата.Камионът е превозвал метан.Участъкът е затворен за движение. Причината е била силно намалената видимост под 100 метра заради гъста мъгла.Движението се отклонява /на 150-тия км/ през Поповица. От полицията призовават да се кара с повишено внимание заради мъглата. ", "date": "2019.12.19", "title": "Kатастрофа затвори част от магистрала „Тракия”"}
{"url": "https://www.novinite.bg/articles/183770/Pargov-nastoya-protestirashti-pred-SO-sobstvenici-na-imoti-da-badat-prieti-ot-resorniya-zamestnik-kmet", "text": "Лидерът на БСП – София и председател на групата на социалистите в СОС Калоян Паргов настоя протестиращите пред Столична община собственици на имоти по бул. \"Ломско шосе\" да бъдат незабавно приети от ресорния заместник-кмет Ирина Савина. Гражданите се събраха пред входа на Столична община преди днешната сесия на СОС, за да изразят за пореден път недоволството си от ниските оценки на имотите им, които предстои да бъдат отчуждени, заради разширяването на булеварда. Калоян Паргов, който подкрепя протестиращите още от началото на недоволството им през лятото и присъства на протестите им, и общинският съветник от БСП Николай Николов разговаряха с гражданите и днес пред Столична община. А след това, в началото на сесията на СОС, лидерът на социалистите в София призова кмета Йорданка Фандъкова да обърне внимание на недоволните хора и да направи така, че те да бъдат приети и изслушани от ресорния заместник-кмет.\"С колегите от БСП приветстваме инфраструктурните проекти, които решават определени проблеми на града, и най-вече разширенията на булевардите, помагащи за справяне със задръстванията, но нека това да не бъде за сметка на гражданите, каза Калоян Паргов. - Всеки човек, чийто имот подлежи на отчуждаване, трябва да получи справедливо обезщетение. Не смятам, че цена от 15 стотинки на квадратен метър е сериозно отношение към хората в града. Нещо повече, това е подигравка с гражданите на София. Затова настоявам тези хора, които стоят на студа пред общината и търсят справедливост, да бъдат незабавно приети, изслушани и да бъде намерен начин те да получат адекватна оценка на имотите си. Защото случаят с \"Ломско шосе\" далеч не е единствен и уникален. Същите проблеми има с разширението на Околовръстното шосе – новите 5 км – с гражданите от \"Горубляне\", както и на доста други места. Управляващите в Столична община нямат право да погазват по този начин законите на Република България и най-вече Конституцията\".Според Владимир Петров, който беше кандидатът на БСП за кмет на район \"Връбница\" и подкрепя протестиращите граждани от началото на недоволството им, управляващите в Столична община изобщо не се интересуват от проблемите на хората. \"Тяхната цел беше да спечелят изборите на всяка цена и го направиха с всички средства, коментира той. - Сега нито кметът Фандъкова, нито който и да е друг от администрацията обръща внимание на случващото се. Гласът на хората е глас в пустиня. Настоявам ресорният заместник-кмет да излезе и да обясни пред гражданите по какъв начин са оценени имотите им и как са стигнали до цена от 15 стотинки на квадратен метър при положение, че лицензиран оценител не е ходил на място\".", "date": "2019.12.19", "title": "Паргов настоя протестиращи пред СО собственици на имоти да бъдат приети от ресорния заместник-кмет"}
{"url": "https://www.novinite.bg/articles/183775/I-dnes-bufernite-parkingi-kam-metroto-sa-bezplatni", "text": "Мярката на Столичната община се налага заради мръсния въздух в София. Две от  станциите на Изпълнителна агенция „Околна среда” са измерили превишение  на фините прахови частици от над 150 микрограма на кубичен метър. Пет са местата, на които шофьорите могат да оставят колите си на буферните паркинги : на булевардите  “Цариградско шосе“, “Черни връх“,  “Ломско шосе“,  “Александър Малинов“ и на “Драган Цанков“.За втори пореден ден апелът на общината е да не се използват личните автомобили, а градския транспорт. Както и да се спре отплението на твърдо гориво, като се премине на алтернативно отопление.", "date": "2019.12.19", "title": "И днес буферните паркинги към метрото са безплатни"}
{"url": "https://www.novinite.bg/articles/183803/Medicinskite-sestri-vnesoha-signali-za-iztochvane-na-pari-za-zdrave", "text": "На среща с вътрешния министър Младен Маринов представители на протестиращите медицински специалисти внесоха конкретни сигнали за злоупотреби и нарушения в болниците. Председателят на синдиката на медицинските специалисти Мая Илиева обясни, че сигналите са приети и по тях ще се работи, съобщи БНР.„Част от сигналите, които бяха подадени в понеделник на срещата при премиера Бойко Борисов, вече се проверяват. Основания за проверки има и по получените днес сигнали”, посочи вътрешният министър Младен Маринов.„Данните са за източване на публични средства. Надписване на пътеки, несъществуващи лекари, работещи, водещи се по документи\", каза медицинската сестра Димитрия Димитрова.По повод критиките от страна на болничната асоциация и Лекарския съюз сестрите посочиха: \"Хайде, нека да дойдат и те – Българският лекарски съюз, нека и те да подадат някой сигнал. Това е публична тайна, че има такива злоупотреби. Д-р Маджаров да не пада отнякъде? И той го каза - има единични случаи и ние не ги толерираме. Ами, хайде, извадете ги на показ тези единични случаи, които не толерирате\".Медицинските специалисти заявиха, че ще изчакат подписването на Националния рамков договор в здравеопазването следващата седмица и ако не бъдат удовлетворени от поетите ангажименти, ще подновят протестите си.", "date": "2019.12.19", "title": "Медицинските сестри внесоха сигнали за източване на пари за здраве"}
{"url": "https://www.novinite.bg/articles/183765/VIDEO-Zaloviha-nagliya-rom-kojto-masturbira-v-gradskiya-transport-i-se-otarkva-v-jeni", "text": "Млад мъж от ромски произход, който се гаври с жени в столичния градски транспорт, като се отърква в тях, е задържан след сигнал на една от потърпевшите. Случаят провокира общинския съветник от ВМРО Карлос Контрера да публикува видео.За безпардонния младеж съобщи самият той. Записът е от 9 ноември тази година, а действието се развива в автобус 119. На кадрите се вижда как мъжът с розов ластик на главата първо мастурбира през джоба на анцуга си, а след това застава зад жена, която чака пред вратата, за да слезе и се натиска в нея. Тя дори му прави забележка 2 пъти.\"Подадена е жалба от въпросната жена до Центъра за градска мобилност (ЦГМ). От там Комисията по транспорт беше уведомена, включително и аз като председател. Възложих на ЦГМ проверка, като те изискаха записи от кабината\", обясни тази сутрин Контрера пред Нова телевизия.\"Прегледахме записите и преценихме, че е редно да сезираме МВР. Публикувах част от записа, защото такова поведение, особено пък в градския транспорт, е недопустимо. За съжаление, това не е изолиран случай\", допълни той, като уточни, че камери има само в новите автобуси.По думите му това поведение е израз на изключителен цинизъм и провокация.\"Един от мотивите ми да кача видеото е, че хората трябва да осъзнаят, че трябва да информират институциите, защото само тогава можем да реагираме\", подчерта общинският съветник, като подчерта, че на целия запис се вижда, че близо до мъжа се возят деца.Очаква се Районна прокуратура да предприеме действия, като според Контрера действията му са на \"ръба на хулиганството\".", "date": "2019.12.19", "title": "(ВИДЕО) Заловиха наглия ром, който мастурбира в градския транспорт и се отърква в жени"}
{"url": "https://www.novinite.bg/articles/183762/Pravoslavnata-carka-pochita-sveteca-kojto-ni-e-izbavil-ot-piyanstvoto", "text": "На днешния ден православната църква почита Свети мъченик Бонифаций.  Имен ден празнуват: Аглая, Аглика, Дарина, ДаринСвети Бонифаций Римски е роден през 3-и век в Рим. Според житието му, той бил управител на имотите  на Аглая, дъщерята на префекта на Рим - Акций.   Бонифаций бил любовник на знатната римлянка, известен пияница, но притежавал добро сърце и бил милостив към нищите и помагал на нуждаещите се.   Неговата господарка Аглая била християнка, която събирала свети мощи. Затова го пратила в Мала Азия да купи мощи на мъченици за вярата. Бонифаций, заедно с роби от имението на господарката си, заминали за Мала Азия и по-точно в град Тарс, където станал свидетел на мъченичеството на 20 християни.  Когато видял техните страдания, повярвал и изповядал себе си като християнин. Коленичил и отказал да се поклони на боговете на римляните. Тогава го изпратили на изтезания. След което бил посечен с меч.  Робите на Аглая го търсили три дни, като мислели, че той е някъде в кръчмите. Когато го намерили, Бонифаций бил вече посечен и успели да го откупят за 500 златни монети.  Помазали останките му с благовония и ги пренесли в Рим.  След като го пренесли в Рим, Аглая построила малък храм в пределите на своето имение на Латинския път и погребала мощите му там. След нейната смърт и тя била погребана до него.  През Vll век на хълма Аветин в Рим била построена църква, посветена на Алексий човек Божий и свети мъченик Бонифаций, където пренесли мощите му.   В днешни времена те продължават да се пазят там. Наред с неговата памет, днес се чества и паметта на света Аглая, която била приета в сонма на светците след блажената си кончина. Свети Бонифаций ни избавя от пиянството. Молитвите към него спомагат за избавянето от този порок.", "date": "2019.12.19", "title": "Православната църка почита светеца, който ни е избавил от пиянството"}
{"url": "https://www.novinite.bg/articles/183772/Prouchvane-33-ot-balgarite-shte-otdelyat-do-100-lv-za-koledno-novogodishnite-praznici", "text": "Близо 87% от българите ще празнуват Коледа. Тези, които заявяват, че няма да празнуват са най-вече представители на религиозните общества. За 35% от хората Коледа е по-важен празник от Нова година, но най-голям дял (43%) смятат, че двата празника са еднакво важни.69% от анкетираните декларират, че ще купуват подаръци за предстоящите празници. Малко над една пета (21%) пък споделят, че не възнамеряват да купуват. Основната група от тези, които няма да купуват подаръци, са хора над 70 г.През 2017 г. делът на възнамеряващите да отделят между 21 и 50 лева за подаръци е най-голям – 23%. През 2019 г. регистрираме положителна тенденция в това отношение – най-големи дялове се отчитат при планиращите да отделят между 81-100 лв. и 101-200 лв. за подаръци – по 19%.Най-голям дял (33%) планират да отделят до 100 лв. за коледните и новогодишните празници. 72% спазват традициите на Бъдни вечер, но само 13% спазват коледните пости, като сред постещите най-голям дял са хората над 60 години.Близо три четвърти (74%) са тези, които украсяват дома си с коледна украса, а 25% пък не украсяват домовете си.Само 1% от българите ще празнуват Коледа в чужбина, а 79% ще празнуват в населеното място, в което живеят. За сравнение, през 2017 г., деклариращите, че ще прекарат Коледа в населеното място, в което живеят са 84%.12% ще посрещнат новата година в дома на близки, роднини или приятели, а близо две трети (60%) ще празнуват вкъщи. Само 6% ще прекарат новогодишната нощ в заведение в града, в който живеят, а 4% в заведение в друг град в България. Общо 2% - както през 2017 г., ще бъдат в чужбина – при близки или на почивка.За повече от половината български граждани (55%) е най-важно времето със семейството и приятелите, което ще прекарат, когато става дума за коледните празници. 6% пък споделят, че за тях най-значими са почивните дни покрай коледните празници, а за 7% това са спазването на традициите.", "date": "2019.12.19", "title": "Проучване: 33% от българите ще отделят до 100 лв. за коледно-новогодишните празници"}
{"url": "https://www.novinite.bg/articles/183778/Manolova-iska-ot-Fandakova-i-Gerdjikov-da-sprat-uvelichenieto-na-vodata-v-Sofiya", "text": "Председателят на гражданската платформа „Изправи се.БГ“ Мая Манолова внесе предложение до кмета на София Йорданка Фандъкова и до председателя на Столичния общински съвет Елен Герджиков цената на водата да не се увеличава, съгласно утвърдените от КЕВР пределни цени, а да остане под пределната. „Поради доброто финансово състояние на „Софийска вода“ АД (31 млн. лв. печалба в края на 2018 г. и 37 млн. лева налични парични средства към 30 юни 2019 г.) считаме, че има възможност да не се повишават цените на ВиК-услугите през 2020 година или увеличението да е минимално и да не е за сметка на изпълнението на инвестиционната програма на дружеството“, пишат в предложението си от „Изправи се.БГ“ във връзка с Доклада на КЕВР за повишението на цените, в който се включваше и поскъпване в София на цената на водата в размер на 6,65 %.От гражданската платформа настояват Столичната община и „Софийска вода“ да оповестят публично и подробно по обекти изпълнението на инвестиционната програма за 2017 г., 2018 г. и 2019 г. съгласно утвърдения бизнес-план на „Софийска вода“ от КЕВР за периода 2017-2021 г., както и инвестициите в мрежата, които ще бъдат направени през 2020 г. „Столичани имат право да знаят за какво са се използвали парите им от повишението на цените на ВиК-услугите през последните 3 години“, пише още в предложението. От „Изправи се.БГ“ уточняват, че от 31 март 2017 г. до 1 януари 2020 г., за 33 месеца, увеличението на цената на водата в столицата е с над 51 % - от 1,82 лв./куб. м. до 2,75 лв./куб. м., каквато за момента е предложената цена от 1 януари 2020 г. Гражданската платформа допълва, че от 1 юли 2016 г. до днес цената на топлинната енергия, за клиентите на „Топлофикация София“ ЕАД е увеличена с 48 %, а цената на тока – с над 10 %. Припомняме, че „Изправи се.БГ“ депозира и становище до КЕВР, преди откритото обсъждане на цената на водата на 17.12.2019 г., с което от гражданската платформа настояват за областите с воден режим - Перник, Плевен, Габрово и Ловеч – да се въведе незабавен мораториум на увеличението на цените, а за останалите КЕВР и правителството да отложат планираното увеличение. От платформата напомнят, че Министерският съвет отговаря за промяната на Наредбата, която би позволила на КЕВР да спре поскъпването. За 24 области в страната е ясно, че предстои увеличение от 1 януари 2020 г., а за четири – Пазарджик, Хасково, Търговище и Кюстендил - няма утвърдени бизнес планове в КЕВР, което поставя под риск впоследствие да се пристъпи към компенсеторно увеличение на водата в тези области.", "date": "2019.12.19", "title": "Манолова иска от Фандъкова и Герджиков да спрат увеличението на водата в София"}
{"url": "https://www.novinite.bg/articles/183796/Maj-se-obesi-v-dvora-na-svoyata-kashta-v-Burgas-trupat-visi-na-metri-ot-detska-gradina", "text": "60-годишен мъж от бургаския кв. Рудник сложи край на живота си в двора на къщата си зад детска градина „Калинка”. Тази сутрин трупът, висящ на винкел от асмата, е открит от шокирани родители и деца, които са отивали към забавачницата.По информация на колегите от Флагман.бг, самоубилият се е 60-годишният Тодор Ангелов, който бе описан от хора от квартала като изключително добър човек, който обаче имал тежка съдба. Тодор има две големи дъщери, които за съжаление имали здравословни проблеми и се налагало цял живот той да се грижи за тях. Вероятно това е подтикнало мъжа да сложи край на живота си по ужасяващ начин.", "date": "2019.12.19", "title": "Мъж се обеси в двора на своята къща в Бургас, трупът виси на метри от детска градина"}
{"url": "https://www.novinite.bg/articles/183771/Vse-oshte-prodaljava-sreshtata-na-medicinskite-sestri-s-ministar-Mladen-Marinov", "text": "", "date": "2019.12.19", "title": "Все още продължава срещата на медицинските сестри с министър Младен Маринов"}
{"url": "https://www.novinite.bg/articles/183785/EVN-Balgariya-sas-saveti-kam-klientite-pri-po-dalgo-otsastvie-ot-doma-prez-praznichnite-dni", "text": "Компанията напомня, че традиционно месец декември се характеризира с повишена консумация на електроенергия от домакинствата EVN България предлага няколко кратки и практични стъпки на своите клиенти, които планират по-дълго отсъствие от дома по време на коледните и новогодишни празници.Стъпките целят да информират клиентите за факторите, които влияят на тяхното потребление на електроенергия, дори и при отсъствие от дома. Стъпките включват:   Изключете всички електроуреди, които не е необходимо да работят във Ваше отсъствие.Важно е да се знае, че уреди като хладилник или фризер, които не винаги е подходящо да се изключват, ще продължат да консумират електроенергия. Изключете от щепсела уреди като телевизор, аудио-уредба и монитор, защото и в режим на stand-by те ще продължат да консумират електроенергия. Уверете се, че външни хора нямат достъп до електрически контакти, които са част от ел.инсталацията на Вашия имот.  Запишете показанията на електромера си преди да заминете и сравнете данните при завръщането си. Ако във Ваше отсъствие няма достъп до Вашия електромер, можете да заявите посещение на отчетник на денонощен телефон 0700 1 0007 в удобно време. ЕVN България напомня, че традиционно месец декември се характеризира с повишена консумация на електроенергия. Тази тенденция става още по-изразена по време на коледните и новогодишни празнични и почивни дни.", "date": "2019.12.19", "title": "EVN България със съвети към клиентите при по-дълго отсъствие от дома през празничните дни"}
{"url": "https://www.novinite.bg/articles/183764/Bobby-Star-Reporters-shokira-Slavi-s-balgarskoto-Barbi", "text": "Популярният и провокативен репортер за пореден път изненада Слави Трифонов в неговата рубрика „Стар Репортърс“, като представи Андреа, която я наричали българското Барби.Българското Барби е специфична с устните и веждите си. Андреа има над 17 операции в устните, както и вежди, които започват от средата на лицето. Това шокира Слави.„Боби, доведи ги тези хора в шоуто и аз да ги интервюирам!“, беше коментара на Слави.Другото, което шокира българския шоумен, беше разказа на Боби, че Андреа е световна знаменитост, като специално е идвал екип да я снима от Германия.Напомняме ви, че Слави покани лично в ефир Bobby да има специална рубрика във „Вечерното шоу на Слави Трифонов“. От тогава всяка седмица провокативния репортер се появява в шоуто и представя репортаж, който хората не очакват.„Целта ми е да ви срещна с хора и събития, които рядко някой би показал. Повечето неща са шокиращи, но ги има. Те съществуват и са някъде там. Не всичко в България е цветя и рози. Трудният им живот ги кара да избиват емоционално и да правят неочаквани неща. Аз показвам тези истории.Лесно е да снимаш успелите хора на България. Питайте ме мен – аз ги снимам вече от 5 години. Те продават щастие – ще ви разкажат, че успеха е труден, но постижим. Но това е тяхната работа – да ги асоциирате с желан и недостижим лайфстайл. Аз ви показвам другата страна на живота, който е по-близък до вашия.“Bobby вече почти пет години развива и онлайн предаването Star Reporters. За това време са направени над 1000 репортажа, превърнали се в символ на провокация и забавление. Освен с абсурдните разговори със „силиконки“ Bobby се гордее и с това, че няма звезда от българския шоубизнес, която да е устояла на личния чар и силата на микрофона му.Каква ще е новата изненада на Bobby във „Вечерното шоу на Слави Трифонов“ предстои да видим. Сигурни сме, че отново ще е скандално и шокиращо.Star Reporters може да гледате всяка седмица по 7/8TV и онлайн на сайта на телевизията .", "date": "2019.12.19", "title": "Bobby Star Reporters шокира Слави с българското Барби"}
{"url": "https://www.novinite.bg/articles/183784/Shefat-na-NSO-Nujen-e-debat-posle-promyana-na-zakona-za-Slujbata", "text": "Повишаването на обществения авторитет и на публичното доверие в нашата работа е общо предизвикателство пред НСО, казва бригаден генерал Красимир Станчев в обръщение към служителите на Националната служба за охрана.Необходимо е да започне дебат за промени в Закона за Националната служба за охрана, пет години след влизането му сила. Тези промени трябва да концентрират функциите и дейността на НСО до същността на една мотивирана и с висок обществен авторитет държавна охранителна служба. Това заявява началникът на НСО бригаден генерал Красимир Станчев във видеообръщение към служителите на Националната служба за охрана в навечерието на Коледните и Новогодишни празници. През 2019 г. НСО отбеляза и 140 години от полагане основите на държавната охранителна дейност в България.\"Не е достатъчно една специална служба да има свой закон. Този акт трябва да отразява обективните условия на специализираната дейност за целите на националната сигурност, която нито една друга служба или държавна структура не може да изпълнява\", категоричен е началникът на НСО.\"Поехме удари от различни страни върху доброто име, престижа и достойнството на Националната служба за охрана. Чухме отново и напълно несъстоятелни призиви за закриване на НСО. Поехме тези удари, но запазихме добрия тон и професионалното си достойнство\", посочва в обръщението си началникът на НСО.Красимир Станчев подчертава, че НСО не може да си позволи да се лиши от нито един свой служител. \"Затова и занапред ще положа всички усилия, за да ограничим текучеството на опитни и кадърни специалисти. Трябва да запазим наличния потенциал, да привлечем и да обучим нови служители\", посочва бригаден генерал Станчев.В обръщението си началникът на НСО откроява устойчивото кариерно израстване, възнагражденията на състава, условията за обучение и усъвършенстване на уменията, материално-техническото осигуряване и състоянието на автомобилния парк като само част от предизвикателствата, които стоят пред охранителната служба.\"Общо предизвикателство е повишаването на обществения авторитет на НСО и на публичното доверие в нашата работа. Не можем вече да отричаме, че професионализмът, съвестта и лоялността на служителите на НСО не са достатъчен аргумент за обществена подкрепа\", подчертава още началникът на НСО.Пред служителите на Националната служба за охрана Красимир Станчев поема ангажимент промените да се случват плавно, защото \"в основата на всяка промяна стоят хората\". Същевременно \"промените не могат да се случват само \"отгоре\". \"Длъжни сме да се приспособяваме към новите условия и да отчитаме обществените очаквания към нашата работа\", категоричен е бригаден генерал Красимир Станчев и се обръща с думи на благодарност към служителите на НСО за тяхното доверие, търпение и всеотдайност", "date": "2019.12.19", "title": "Шефът на НСО: Нужен е дебат, после промяна на закона за Службата"}
{"url": "https://www.novinite.bg/articles/183780/Otkriha-martav-Nikolaj-Georgiev-kojto-izchezna-bezsledno-na-15-dekemvri", "text": "Откриха мъртъв Николай Георгиев, който изчезна безследно на 15 декември, съобщиха негови близки, които по-рано призоваха в социалните мрежи всеки, който е виждал младежа да подаде сигнал в полицията, пише Дарик.бг24-годишният Николай е видян за последно в неделя, когато напуска дома си в софийското село Доброславци. Малко по-късно телефонът му е засечен последно в с. Мрамор.Все още не е ясна причината за смъртта на студента по философия. По неофициални данни става въпрос за самоубийство.Eдин от последните постове на младежа във Facebook завършва с думите: \"Много скапан свят. Едни и същи порочни модели в своя безсмислен кръговрат. И имаме претенция да сме по образ и подобие на какво?\"Във вторник 15-годишният ученик от Столичната гимназия по електроника \"Джон Атанасов\" Иван Дешев бе намерен мъртъв в района на ТЕЦ-София и ул. \"История славянобългарска\". Часове по-рано родителите му го обявиха за издирване. Подозира се, че си е посегнал на живота.", "date": "2019.12.19", "title": "Откриха мъртъв Николай Георгиев, който изчезна безследно на 15 декември"}
{"url": "https://www.novinite.bg/articles/183774/Nastapi-krayat-na-edna-epoha-za-fenovete-i-zvezdnite-gosti-na-gala-premierata-na-Mejduzvezdni-vojni-Vazhodat-na-Skajuokar-v-Sofiya", "text": "На 18 декември в Синема Сити, Mall of Sofia, IMAX, стотици отдадени фенове и родни звезди станаха част от историята, отбелязвайки края на една епоха с впечатляващата и емоционална гала премиера на Междузвездни войни: Възходът на Скайуокър.Последният епизод от най- вълнуващата и обичана фантастична поредица в историята на киното, белязала живота на няколко поколения зрители и кинотворци, слага край на емблематичната история на Скайуокър, започнала през далечната 1977 г. с революционния Междузвездни войни: Нова надежда, който промени завинаги облика на филмовата индустрия. Катализатор на трепетното очакване на финалната среща с любимите герои беше невероятната атмосфера на събитието, решено изцяло в стила на Междузвездни войни.Гостите имаха възможност да се насладят на специална тематична изложба с уникални колекционерски предмети от сагата и напълно функционално копие в реален размер на бързо превърналия се в любимец на малки и големи BB-8. Неделима част от неповторимото празнично настроение беше и атрактивното присъствие на Рей, Император Палпатин, Боба Фет, Люк Скайуокър, пилоти от съпротивата, генерал от армията на клонираните и забележителен представител на расата туай'лек, които бяха едни от най-желаните партньори за снимки. Събитието нямаше да бъде същото и без подкрепата на партньорите му в лицето на Telenor, Samsung, Monkey Shoulder и Esterhasi Bar, които допринесоха настроението на гостите да достигне най-високата си точка. По тематичния черен килим минаха някои от най-ярките родни звезди и заклети фенове на междузвездната сага, сред които Павел и Венци Венц, Михаела Филева, Гери Турийска и Ясен Козев, Ваня и Жени Джаферович, Георги Згуров – Гурко, Деси Бакърджиева, шеф Таньо Шишков, DJ Деян Соло, DJ Marti G, Емил Джасим, Дичо, Вяра Атова, Ники Илиев и др. Преди началото на първата публична прожекция на Междузвездни войни: Възходът на Скайуокър в България, гостите станаха свидетели на специално фен видео, събрало спомените и емоциите на едни от най-запалените и известни родни фенове на сагата, както и на специален поздрав от актьорите Дейзи Ридли и Джон Бойега, които допълнително нажежиха атмосферата. Междузвездни войни: Възходът на Скайуокър е вече в кината на 3D, IMAX 3D и 4DX, в дублирана и субтитрирана версия.Станете част от финалния сблъсък между светлата и тъмната страна и раждането на нови легенди, които ще живеят вечно из необозримите простори на далечната галактика.Нека Силата бъде с вас!", "date": "2019.12.19", "title": "Настъпи краят на една епоха за феновете и звездните гости на гала премиерата на „Междузвездни войни: Възходът на Скайуокър“ в София"}
