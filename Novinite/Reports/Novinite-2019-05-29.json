{"url": "https://www.novinite.bg/articles/176192/Granichnite-policai-veche-shte-rabotyat-i-vav-vatreshnostta-na-stranata", "text": "Министерският съвет прие Постановление за изменение и допълнение на Правилника за устройството и дейността на Министерството на вътрешните работи. В документа се прецизира обхватът на дейностите, извършвани от дирекциите в МВР.С оглед осигурения кадрови потенциал е обърнато специално внимание на целесъобразността в ГДНП да се провежда разследване основно на дела за тежки престъпления, за които по закон е предвидено наказание лишаване от свобода повече от пет години, доживотен затвор или доживотен затвор без замяна, подсъдни като първа инстанция на окръжен съд или на Специализирания наказателен съд.Създава се възможност полицейските органи от дирекция „Противодействие на престъпността през държавната граница“ в ГДГП да извършват оперативно-издирвателна дейност и разследване на престъпления на територията на цялата страна.Отпада задължението органите на МВР да извършват оценка на риска в рамките на осъществяваните дейности, свързани с критичните инфраструктури и обектите им.Детайлизирани са функциите на дирекция „Комуникационни и информационни системи“ с оглед извършването на експертно-аналитична дейност по превенция, овладяване и предотвратяване на последиците от бедствия и защита на населението. По този начин служителите ще могат да оказват методически контрол при изграждането на Локални системи за оповестяване, провеждане на функционални тестове и интегриране на тези системи към Националната система за ранно предупреждение и оповестяване.Предвидена е възможност за назначаване на допълнителен щат на служители по трудово правоотношение във връзка с издаването/подмяната на български лични документи и персонализирането им.За подобряване на дейността на административните структури в МВР и постигане на по-високи резултати от държавните служители в Звеното за материални проверки, дирекция „Международни проекти“ и дирекция АФКОС се повишават изискванията към тях в посока образователен ценз и владеене на чужди езици. ", "date": "2019.05.29", "title": "Граничните полицаи вече ще работят и във вътрешността на страната"}
{"url": "https://www.novinite.bg/articles/176189/Balgarite-v-chujbina-shte-si-preizdavat-pasportite-samo-s-edno-hodene-v-konsulstvoto", "text": "Вадим български лични документи в чужбина с едно посещение в консулската служба. Министерският съвет одобри Закон за изменение и допълнение на Закона за българските лични документи. С промените се въвежда възможност български личен документ да бъде получен извън страната лично чрез използване на лицензиран доставчик на пощенска или куриерска услуга. Това ще облекчи българските граждани в чужбина, особено живеещите в населени места, отдалечени от дипломатическите и консулските представителства на Република България в чужбина.Въвежда се изискване за лично явяване на лицето - при подаване на заявлението за издаване на документа в дипломатическо или консулско представителство на Република България в чужбина.С приемането на измененията се създава и нова възможност за подаване на заявления за подмяна на български лични документи чрез автоматизираната информационна система за електронни услуги на Министерството на външните работи. Получаването на готовия документ ще става само лично, след като самоличността на получателя бъде установена еднозначно и документът, чиято подмяна се иска, бъде върнат. Така български лични документи в чужбина ще се вадят само с едно посещение в консулската служба или при подаване (а ще се получават с куриер), или при получаване (когато се кандидатства онлайн). Сроковете за издаване на български лични документи при подадено в чужбина заявление ще бъдат 45 дни за обикновена услуга и 30 дни за бърза услуга.С измененията се въвежда срок на валидност на паспортите от 10 години, като същевременно се запазва и възможността за издаване на паспорт с 5-годишна валидност. Министерство на вътрешните работи следва да осигури технологичните и организационни условия за издаването на паспорти със срок на валидност 10 години не по-късно от 01.01.2021 г. Предвижда се финансовите разходи за използване на пощенска или куриерска услуга да се заплащат предварително от заявителя. ", "date": "2019.05.29", "title": "Българите в чужбина ще си преиздават паспортите само с едно ходене в консулството"}
{"url": "https://www.novinite.bg/articles/176166/Aktualizaciya-na-sistemite-spira-prodajbite-na-e-vinetki-za-dva-chasa", "text": "Поради планирани актуализации и поддръжка на системата за електронни винетки от 17 до 19 часа на 29 май 2019 г. услугите за купуване на електронни винетки няма да бъдат достъпни. От АПИ препоръчват на шофьорите които планират пътуване, да купят електронна винетка преди този период, за да избегнат санкции.", "date": "2019.05.29", "title": "Актуализация на системите спира продажбите на е-винетки за два часа"}
{"url": "https://www.novinite.bg/articles/176183/Borisov-razporedi-speshna-proverka-na-zagrajdeniyata-po-magistralite", "text": "Министър-председателят Бойко Борисов разпореди на министъра на регионалното развитие и благоустройството Петя Аврамова и на министъра на вътрешните работи Младен Маринов да предприемат спешна проверка на загражденията по магистралите.„Там, където са откраднати, веднага да се възстановят, там където са пробити, да се поправят“, заяви премиерът Борисов на днешното правителствено заседание.Министър-председателят Бойко Борисов беше категоричен, че трябва да се реагира максимално бързо при сигнал за скъсани или липсващи заграждения.", "date": "2019.05.29", "title": "Борисов разпореди спешна проверка на загражденията по магистралите"}
{"url": "https://www.novinite.bg/articles/176185/Novi-nad-36-500-semejstva-veche-jiveyat-v-sanirani-apartamenti", "text": "Общо 36 545 жилища в 511 блока в страната са обновени по Националната програма за енергийна ефективност на многофамилни жилищни сгради през 2018 г. Това става ясно от одобрения от правителството доклад за напредъка по изпълнението на управляваната от Министерството на регионалното развитие и благоустройството програма през изминалата година.От въведените в експлоатация общо 511 сгради най-много са в област Бургас (107 сгради), следвана от областите Хасково (45 сгради), Благоевград (42 сгради), Пловдив и Стара Загора (по 39 сгради).Към 31 декември 2018 г. са стартирали дейности по 98,8% от всички 2022 сгради със сключени договори за целево финансиране по Националната програма за енергийна ефективност на многофамилни жилищни сгради (НПЕЕМЖС).В доклада се посочва, че в края на предходната година в процес на изпълнение на строително-монтажни работи са били 135 сгради, вследствие на което ще бъдат обновени 9180 жилища. Предвижда се през 2019 г. да бъдат обновени още 29 342 жилища в общо 444 сгради, от което се очаква да се възползват 61 133 души. Според данните, последните одобрени за реновиране сгради се очаква да бъдат завършени в края на 2019 г.Отчетените резултати потвърждават, че интересът към НПЕЕМЖС продължава да бъде голям. Непосредственият социално-икономически ефект се изразява в намаляване на разходите за отопление на домакинствата, подобряване на здравословните условия за живот, създаване па приятна жизнена среда (подобрени и ремонтирани общи части и околоблоково пространство). Постига се и по-естетичен външен вид на обновените жилищни сгради в сравнение с останалите, което води до промяна на облика на цели квартали.Програмата създава заетост и увеличава финансовите постъпления както в строителния сектор, така и при производителите на строителни материали, инженери, архитектурни и проектантски фирми, транспортен бранш, складови и логистични центрове.Като положителен ефект от реализирането й се отчита и подобряването на качеството на околната среда, вследствие на спестени емисии на парникови газове, както и смекчаване въздействието на климатичните промени.", "date": "2019.05.29", "title": "Нови над 36 500 семейства вече живеят в санирани апартаменти"}
{"url": "https://www.novinite.bg/articles/176181/Sas-100-mln-narasnal-za-godina-vanshniyat-ni-dalg", "text": "В края на март 2019 година брутният външен дълг на България (частен и държавен) е в размер на 33,7403 млрд. евро (57,1% от прогнозния БВП), като нараства с 397,5 млн. евро (повишение с 1,2%) спрямо края на 2018 година, когато брутният външен дълг беше в размер на 33,3427 млрд. евро. Спрямо март 2018 година дългът нараства със 100,9 млн. евро (с 0,3%), предаде БНР.Дългосрочните задължения през март са в размер на 25,328 млрд. евро (42,8% от БВП и 75,1% от брутния външен дълг), като се увеличават със 154 млн. евро (с 0,6%) спрямо края на предходната година.В същото време краткосрочните задължения на България възлизат на 8,4123 млрд. евро (14,2% от БВП и 24,9% от брутния външен дълг), нараствайки с 243,5 млн. евро (с 3%) спрямо края на 2018 година.Брутният външен дълг на сектор \"Държавно управление\" в края на март е в размер на 5,4394 млрд. евро (9,2% от БВП), намалявайки спрямо края на предишната година със 111,1 млн. евро (с 2%) и с 204 млн. евро (спад с 3,6%) спрямо март 2018 година.През март външните задължения на банките в нашата страна възлизат на 4,6203 млрд. евро (7,8% от БВП), като се увеличават със 17,4 млн. евро (с 0,4%) спрямо края на 2018-а година и нарастват спрямо миналия март с 261,5 млн. евро (с 6%).През първите три месеца на настоящата година са извършени плащания по обслужването на брутния външен дълг за 1,1479 млрд. евро (1,9% от БВП) спрямо плащания за 1,4258 млрд. евро (2,6% от БВП) през януари - март 2018-а година, отчита БНБ.Нетният външен дълг (разликата между размера на брутния външен дълг и размера на брутните външни активи) в края на март е отрицателен и в размер на 4,337 млрд. евро, като намалява с 322,6 млн. евро спрямо края на предходната година. Това понижение на нетния външен дълг се дължи на по-голямо увеличение на брутните външни активи (със 720,1 млн. евро, или с 1,9%) в сравнение с нарастване на брутния външен дълг с 397,5 млн. евро (с 1,2%). Трябва да се има предвид, че брутните външни активи включват резервните активи на БНБ, активите на банките в чужбина и депозитите на нефинансовия сектор зад граница. Спрямо март 2018-а година нетният външен брутен дълг намалява с 3,4179 млрд. евро. ", "date": "2019.05.29", "title": "Със €100 млн. нараснал за година външният ни дълг"}
{"url": "https://www.novinite.bg/articles/176174/Nyama-naprejenie-v-Obedineni-patrioti-kategorichen-e-Simeonov", "text": "Председателят на НФСБ Валери Симеонов, една от трите партии в \"Обединени патриоти\", отрече да има напрежение в коалицията след европейските избори, предадоха БГНЕС и БНТ.„Минаха изборите и пак търсите някакъв скандал. Няма скандал. Няма да коментирам моите партньори, както не съм ги коментирал вече две години и половина. Нашите отношения ще си ги решаваме в коалиционен формат“, каза Симеонов.Симеонов поздрави и ВМРО за постигнатия резултат на евровота, който ще позволи на партията да вкара двама депутати в Европейския парламент.За своята партия той коментира, че представянето е лошо и не изключи кадрови промени. Симеонов бе водач на листата на „Патриоти за Валери Симеонов“, която събра малко над 1%.", "date": "2019.05.29", "title": "Няма напрежение в „Обединени патриоти“, категоричен е Симеонов"}
{"url": "https://www.novinite.bg/articles/176179/Bez-poveche-remonti-na-remonta-na-Grafa", "text": "Некачествените участъци по столичната улица “Граф Игнатиев” няма да бъдат ремонтирани, а на изпълнителя ще бъде наложена глоба. Това стана ясно, след като кметът на София Йорданка Фандъкова инспектира ремонта на улица „Граф Игнатиев“ около пл. Славейков. На мястото отново бе поставена емблематичната пейка на баща и син Славейкови, предаде БГНЕС.Обектът е инспектиран и предаден на Столична община вчера. Според Фандъкова нередности са констатирани на територията на 15 декара, които, обаче, остават така, тъй като не пречели на цялостното движение по улицата.Кметът уточни, че улицата няма да се разкопава отново заради „няколко накриво наредени плочки“. Фандъкова заяви, че в момента фирма изработени новите ограничители, които ще бъдат поставени успоредно по дължината на трамвайната линия. Освен това ще се върнат и част от търговските площи за книги, но с нов естетически вид, където „няма да стърчат и да се поставят кашони от банани“. ", "date": "2019.05.29", "title": "Без повече ремонти на ремонта на „Графа“"}
{"url": "https://www.novinite.bg/articles/176167/Dneven-horoskop-za-sryada", "text": "Опитайте да не взимате особено важни решения днес, трябва да обмисляте и разсъждавате много, преди да направите какъвто и да било ход. Ако някой се опитва да ви притиска, не му обръщайте внимание. Днес бъдете особено предпазливи, не споделяйте нищо на никого, защото ще има много хора, които не ви мислят доброто. Днес ще усетите несправедливостта на живота, но нещата ще се оправят скоро. Днес не е един от най-добрите ви дни. Ще бъдете много разсеяни и ще преживеете голямо разочарование. Бъдете подготвени за тази неприятна ситуация и опитайте да не влагате много чувства. Представителите на останалите зодии могат да намерят дневния си хороскоп ", "date": "2019.05.29", "title": "Дневен хороскоп за сряда"}
{"url": "https://www.novinite.bg/articles/176188/Floret-Restaurant-and-Bar-stava-na-1-godina", "text": "Година след отварянето си, Floret Restaurant and Bar отпразнува повода в присъствието на медии, лоялни гости и разбира се, талантливия екип от професионалисти. Тортата разряза г-н Аджело Зукала, Генерален Мениджър на InterContinental Sofia, а за настроението на гостите се грижиха група Акустик Адикт.С бързи темпове Floret се превърна в една от най-предпочитаните локации за всеки повод – енергизираща закуска, бизнес обяд, незабравима семейна вечеря, отпускащо питие след работа или коктейли с приятели. Намиращ се в самото сърце на столицата – пл. Народно събрание 4, Floret привлича както местни, така и чуждестранни гости, които се радват на разнообразното меню, авторските напитки и уютната атмосфера.Ястията на Floret са вдъхновени от класически международни рецепти, пречупени през призмата на българските кулинарни традиции, така че да задоволят и най-капризния вкус. Наред с приятната обстановка, кулинарните изкушения и безкомпромисното обслужване, гостите избират Floret заради ежеседмичните музикални вечери с изпълнения на живо на класически китари и роял. Наскоро Floret въведе и уникален по рода си „а-ла-карт“ брънч – всяка събота и неделя между 10 и 15 ч. гостите могат да се насладят на богата селекция от брънч предложения, както и на специално създадени алкохолни и безалкохолни брънч коктейли.Само година след отварянето си, Floret се радва на редица лоялни клиенти, които се доверяват на екипа както за организирането на бизнес събития, така и за отбелязването на лични поводи. “Нашата лоялна програма VIP Excusive Cards, която въведохме малко след откриването, набра бърза популярност и превърна Floret в едно от предпочитаните места за хранене не само на гостите на InterContinental Sofia, а и на софианци.Комбинирайки различни кулинарни техники и съставки, се стремим се да сме максимално достъпни както за местните, така и за чуждестранните гости, като винаги предоставяме най-висок стандарт на обслужване.“ – казва г-н Зукала.Едно от нещата, с които Floret се гордее, е популяризирането на българската кухня сред чуждестранните гости, използвайки местни сезонни продукти и подправки, и спазвайки българските традиции и обичаи както в приготвянето на храната, така и в създаването на коктейлите. В допълнение, гостите могат да се насладят на различно обедно меню всяка седмица, с преплитащи се нюанси от международната и българска кулинарни традиции, както и на специални предложения и пакети за Коледа, Великден и други любими празници.Каним Ви да се потопите в изтънчената атмосфера и да погалите сетивата си с неповторимите вкусове на Floret Restaurant and Bar – изживяване, което няма да забравите! ", "date": "2019.05.29", "title": "Floret Restaurant and Bar става на 1 година!"}
{"url": "https://www.novinite.bg/articles/176165/Borisov-Ne-e-doshlo-vremeto-da-govorim-koj-shte-e-balgarskiyat-evrokomisar", "text": "В преговорите всичко е важно. Ние имаме няколко коза, заяви министър-председателят Бойко Борисов в Брюксел преди неформална работна вечеря на държавните и правителствените ръководители на ЕС.Според премиера Борисов в предстоящите консултации за ръководните европейски позиции ще се прехвърлят много имена. „Следващите часове ще се изговорят много неща и ще започнат същинските преговори“, отбеляза министър-председателят и добави, че прибързването би било грешка. „Това ще бъде едно надбягване и който съумее да задържи коня си, както аз си задържах партията и последните две седмици я пуснах, и ги изпреварих просто с много дължини всичките победители, защото всичките се изкараха победители“, добави Борисов.По думите на Борисов все още е рано да се говори по въпроса за български еврокомисар. Премиерът изтъкна стремежа на страната ни Европейската агенция по труда да се установи в София и подкрепата, която търсим за това сред другите държави. Попитан от медиите за коментар относно поста председател на Европейската комисия, Борисов отбеляза: „ние като част от ЕНП подкрепяме Манфред Вебер, ние сме дисциплиниран член и нямаме колебания“.На въпрос относно резултатите от изборите, Борисов изтъкна: „Аплодисментите в ЕНП са, че в България сме победили лидера на ПЕС в пряк двубой“.  Той добави, че резултатите на ГЕРБ са много добри и партията е първа сила сред младите, работещите, високообразованите. Според Борисов Мария Неделчева е направила добра кампания, като разликата между нея и останалите кандидати е била потресаваща в нейна полза като знания, умения, интелигентност. „Най-много преференции има тя“, подчерта още Борисов. Той изтъкна също така, че Лиляна Павлова се е справила добре с българското председателство на Съвета на ЕС. „Г-жа Златева й се надсмиваше за седмото място, но при нея не се получиха нещата в БСП. Нали помните? Аз имам принцип в живота – никога не прави това, което не искаш да ти правят. Никога не се надсмивай над победения. Никога, когато някой е паднал, не го ритай, а се наведи и му подай ръка“, каза още Борисов и благодари на президента за поздравленията по случай победата на изборите.На въпрос относно оставката на Корнелия Нинова премиерът Борисов подчерта, че не се меси в работата на другите партии и не би дал мнението си какво да правят. ", "date": "2019.05.29", "title": "Борисов: Не е дошло времето да говорим кой ще е българският еврокомисар"}
{"url": "https://www.novinite.bg/articles/176168/Nov-predsedatel-na-EK-shte-se-izbira-s-posrednichestvoto-na-Tusk", "text": "Председателят на Европейския съвет Доналд Туск заяви, че Брекзит е бил фактор за мнозинството от гласоподавателите, предпочели проевропейските партии. Именно Туск ще бъде посредник в преговорите между европейските лидери за избора на бъдещия председател на ЕК. Обсъждането на конкретни кандидатури се очаква да се случи на следващата среща на върха на ЕС, която ще се състои на 20 и 21 юни, предаде БГНЕС.По-рано вчера в кулоарите след срещата Би Би Си съобщи за възникнали разногласия между Ангела Меркел и Еманюел Макрон.След разговорите Меркел заяви, че поддържа Манфред Вебер, но “останалите подкрепят своя кандидат, което е очевидно”. В същото време Макрон заяви, че не иска да говори за конкретни имена, но заемащите най-отговорните позиции в ЕС „трябва да са мъже и жени, които са компетентни, креативни и харизматични“.АФП съобщи, че са били обсъдени няколко конкретни кандидатури, освен тази на Манфред Вебер. Сред тях са главният преговарящ по Брекзит Мишел Барние, който е французин, датската либерална депутатка Маргрете Вестагер и холандският левоцентристки кандидат Франс Тимерманс. ", "date": "2019.05.29", "title": "Нов председател на ЕК ще се избира с посредничеството на Туск"}
{"url": "https://www.novinite.bg/articles/176176/Kmetat-na-Frankfurt-iska-oshte-balgari-da-otidat-da-jiveyat-tam", "text": "„Моля, изпратете това послание към България – Франкфурт е мястото, където българите са добре дошли да живеят и да развиват своята кариера. Ние се гордеем с българските си съграждани. Те са трудолюбиви и амбициозни. Пазят своята идентичност и същевременно с това са добре интегрирани.“ С тези думи кметът на Франкфурт на Майн Петер Фелдман посрещна вицепрезидента Илияна Йотова. Специално за визитата на българската делегация пред сградата на кметството бе издигнато и знамето на Република България.Вицепрезидентът благодари за грижите, които управата на града полага за българската общност. Илияна Йотова поиска съдействие за предоставяне на помещения за провеждането на занятията на съботно-неделните училища – проблем, който споделиха българи на среща с нея.Франкфурт е град, в който живеят в мир и разбирателство хора от много националности, говорят се над 200 езика. 50% от жителите на Франкфурт не са родом от града, а между 70 и 80% от децата са с мигрантски произход. Петер Фелдман сподели, че имигрантите успяват да се интегрират, тъй като не се капсулират в своите общности. Кметът на Франкфурт не е съгласен със схващането, че колкото повече са имигрантите, толкова повече са проблемите. Градът е свикнал с чужденците и те се възприемат от местното население като предимство за неговото развитие.„Моделът на Франкфурт може да бъде пример за много градове в Европа“, подчерта вицепрезидентът Илияна Йотова и посочи, че българите са много толерантен народ.По официални данни малко над 300 хил. са регистрираните български граждани в Германия. В консулството на Франкфурт на Майн са регистрирани близо 130 хил. български граждани. ", "date": "2019.05.29", "title": "Кметът на Франкфурт иска още българи да отидат да живеят там"}
{"url": "https://www.novinite.bg/articles/176186/Mejduvedomstvena-grupa-shte-raboti-sreshtu-praneto-na-pari-i-finansiraneto-na-terorizam", "text": "Министерският съвет прие Решение за създаване на междуведомствена работна група с участието на представители на Министерството на финансите, Министерството на вътрешните работи, Министерството на правосъдието, Агенция „Митници“, Прокуратурата на Република България, Комисията за противодействие на корупцията и за отнемане на незаконно придобитото имущество, дирекция „Финансово разузнаване“ на Държавна агенция „Национална сигурност“, компетентни специализирани дирекции на ДАНС, органите за надзор и други държавни органи и институции с отделни правомощия в сферата на превенцията и противодействието на изпирането на пари и финансирането на тероризма, както и такива, които разполагат с данни и информация, необходими за изготвянето и актуализирането на националната оценка на риска.Решението за създаване на междуведомствена работна група е прието на основание чл. 24 от Устройствения правилник на Министерския съвет и в изпълнение на чл. 96 от Закона за мерките срещу изпирането на пари.Постоянно действащата междуведомствена работна група се създава за изпълнение на дейностите, регламентирани в чл. 96, ал. 1, т. 1 - 5 от Закона за мерките срещу изпирането на пари.", "date": "2019.05.29", "title": "Междуведомствена група ще работи срещу прането на пари и финансирането на тероризъм"}
{"url": "https://www.novinite.bg/articles/176191/Darjavnite-firmi-vnasyat-50-ot-pechalbata-si-v-byudjeta", "text": "Министерският съвет прие разпореждане за установяване и внасяне в полза на държавата на отчисления от печалбата за финансовата 2018 година от държавните предприятия и търговските дружества с държавно участие в капитала. Процентът на отчисленията от печалбата е 50 на сто, а за „Българска банка за развитие“ АД - 80 на сто, което е в съответствие със заложените параметри в Закона за държавния бюджет на Република България за 2019 г.Срокът за внасяне на отчисленията и дивидентите за държавата е 7 юни 2019 г., а за дружествата, които съставят годишен финансов отчет съгласно чл. 31, ал. 1 от Закона за счетоводството, е 15 юли 2019 г. От обхвата на разпореждането са изключени лечебните заведения за болнична помощ, като се отчита тяхната специфика и изключителната им зависимост от ограничен брой източници на финансиране. Извън обхвата му остава и „Държавна консолидационна компания“ ЕАД, предвид спецификата в дейността на дружеството, както и дружествата от отрасъл „Водоснабдяване и канализация“ - поради изпълнение на предварителни условия във водния сектор за усвояване на средствата от европейските фондове за програмния период 2014 - 2020 година.С разпореждането се осигуряват условия за изпълнение на приходната част на държавния бюджет за 2019 г. в частта на неданъчните приходи от дивиденти. То е изготвено в съответствие с чл. 2, чл. 11, т. 4 и чл. 12, т. 14 от Правилника за реда за упражняване правата на държавата в търговските дружества с държавно участие в капитала.", "date": "2019.05.29", "title": "Държавните фирми внасят 50% от печалбата си в бюджета"}
{"url": "https://www.novinite.bg/articles/176184/EK-iska-momentalen-start-na-pregovorite-s-Albaniya-i-Severna-Makedoniya", "text": "Европейската комисия препоръча днес ЕС незабавно да започне преговори за присъединяване на Албания и Северна Македония, заявявайки, че реформите, изисквани от Брюксел, са извършени, предаде БНР, позовавайки се на АФП.Двете балкански страни искат да се станат част от общността, но техните усилия се усложниха, тъй като публичното мнение и политици в ЕС, в частност във Франция, охладняха към перспективите за нови членки на блока.Тирана става все по-нетърпелива, а премиерът Еди Рама предупреди в интервю за АФП миналия месец, че отлагане вреди на Балканите и може да засили напрежението в региона.Миналата година 28-те страни членки се съгласиха, че преговори с двете страни ще започнат през юни тази година, ако бъдат изпълнени определени условия – напредък в борбата с престъпността и с корупцията.  ", "date": "2019.05.29", "title": "ЕК иска моментален старт на преговорите с Албания и Северна Македония"}
{"url": "https://www.novinite.bg/articles/176177/Boeing-737-MAX-ostava-na-zemyata-pone-oshte-3-meseca", "text": "Международната асоциация за въздушен транспорт (IATA) очаква, че поне до август Боинг 737 МАX няма да осъществява полети, като окончателната дума по въпроса остава за регулаторите, предаде БНР, цитирайки Ройтерс.737 МАX бе приземен в целия свят през март след катастрофа в Етиопия, която причини смъртта на всички 157 души на борда на самолета. Това бе вторият смъртоносен инцидент с този модел в рамките на пет месеца.„Не очакваме подновяване на полетите поне до 10-12 седмици“, каза генералният директор на IATA Александър дьо Жюниак пред репортери в Сеул.Асоциацията планира да организира среща на авиолиниите регулаторите и „Боинг“ до един-два месеца, на която да бъде обсъдено връщането на модела на работа.   ", "date": "2019.05.29", "title": "Boeing 737 MAX остава на земята поне още 3 месеца"}
{"url": "https://www.novinite.bg/articles/176169/Preduprejdavat-ni-za-gramotevichni-buri-gradushki-i-navodneniya-ot-utre", "text": "От четвъртък следобед очакваме валежи, гръмотевични бури и градушки. Явленията ще са по-интензивни в централните и западните райони, а условия за значителни количества валежи ще има в петък, предаде БГНЕС.Опасност от поройни наводнения има във водосборите на редица реки в Централна и Западна България на 30 и 31 май, предупреждават от МОСВ.В Дунавския басейн от следобедните и вечерни часове на 30.05 и на 31.05 в резултат на валежи повишения на речните нива ще има в целия басейн. Значителни ще са повишенията във водосборите на р. Осъм и р. Янтра (притока ѝ р. Росица). В резултат на интензивни валежи има вероятност от възникване на поройни наводнения вечерта на 30.05 и през нощта срещу 31.05 във водосбора на р. Ерма, р. Искър (р. Владайска), р. Осъм (р. Черни Осъм, р. Ломя), р. Янтра (р. Росица).Моделът за водосбора на р. Искър прогнозира, че водните количества на 29, 30 и 31.05.2019 г. ще бъдат около и над средномногогодишните стойности. В резултат на валежи от нощта на 30 срещу 31.05 ще започне повишение на речните нива във водосбора. По-значителни ще са те във водосборите на р. Владайска, р. Блато, р. Искрецка и р. Малък Искър. Водните количества ще бъдат под праговете за внимание.От вечерните часове на 30 и на 31.05 ще започнат повишения във водосбора на река Янтра, като по-съществени ще бъдат те във водосбора на р. Росица.В Източнобеломорския басейн по-значителни ще са повишенията през нощта на 30 срещу 31.05 и сутрешните часове на 31.05 в горните части от водосбора на р. Тунджа (над яз. Копринка), в притоците на р. Марица в средното й течение (р. Стряма, Рахманлийска, р. Първенецка и р. Чепеларска).В резултат на интензивни валежи има вероятност от възникване на поройни наводнения вечерта на 30.05 и през нощта срещу 31.05 в горното течение на р. Тунджа (над яз. Копринка), във водосбора на р. Марица (по основната река около гр.От следобедните и вечерни часове на 30 и на 31.05, в резултат на валежи се очакват повишения на речните нива главно във водосбора на р. Струма. По-значителни повишения са възможни през нощта на 30 срещу 31.05 и сутрешните часове на 31.05 в горните части от водосбора на р. Струма и притоците й р. Конска, р. Светля, р. Явор и р. Треклянска. Водните количества ще бъдат под праговете за предупреждение.Първомай и в притоците ѝ р. Стряма и р. Рахманлийска). ", "date": "2019.05.29", "title": "Предупреждават ни за гръмотевични бури, градушки и наводнения от утре"}
{"url": "https://www.novinite.bg/articles/176180/IT-sektorat-s-vse-po-golyam-prinos-za-ikonomikata-ni-i-rasta-na-BVP", "text": "През последните години секторът на ИКТ отчита положителни тенденции и е един от най-бързо развиващите се в икономиката на страната. По данни на Евростат брутната добавена стойност на ИКТ сектора е на стойност 1,43 млрд. евро и нараства с 25%. Това заяви заместник-министърът на икономиката Лъчезар Борисов на кръгла маса Bulgarian ICT Watch, организирана за осма поредна година от ICT Media и БАСКОМ със съдействието на Министерството на икономиката.По думите му България е сред държавите членки на ЕС, където делът на сектор ИКТ във формирането на брутната добавена стойност е сравнително по-висок, нареждайки страната на 5-то място в ЕС. В тази връзка той добави, че през първо тримесечие на 2019 г. индексът на оборота в услугите в областта на ИКТ е достигнал 154% при база 2015 г., а оборотът на предприятията е нараснал с 16% спрямо съответното тримесечие на предходната година. Икономическият зам.-министър подчерта още, че заетите в бранша са над 57 хиляди души, което прави сектора определяща индустрия за българската икономика.Лъчезар Борисов изрази мнение, че ICT отрасълът се развива и без намесата на държавата, но че Министерството на икономиката има инструменти, с които подпомага неговото развитие. В подкрепа той изтъкна, че за периода 2008-2019 г. са издадени сертификати по Закона за насърчаване на инвестициите (ЗНИ) на 42 проекта във високотехнологични услуги. Зам.-министър Борисов изрази желание за срещи с бизнеса и дискутиране на предложения от тяхна страна в посока по-ефективно сътрудничество и набелязване на мерки, с които държавата да е в полза на отрасъла. По думите му София е готова да бъде столица на IT сектора в Европа.", "date": "2019.05.29", "title": "IT-секторът с все по-голям принос за икономиката ни и ръста на БВП"}
{"url": "https://www.novinite.bg/articles/176175/Nashite-studenti-na-Ostrova-nyama-da-plashtat-poveche-sled-Brekzit", "text": "Великобритания запазва нивата на таксите и държавното финансиране за британски университети на студенти от ЕС и за учебната 2020 - 2021 година. Това стана ясно от официално съобщение на британския министър на висшето образование Крис Скидмор вчера, предаде БНТ. Новината бе потвърдена и от всички британски университети, партньори на проекта „Световно образование“ в България, съобщиха за медиите от проекта.Новината идва ден, след като Великобритания проведе избори за свои депутати в новия Европейски парламент, с което на практика удължи процедурата за реален Brexit.Информацията е от изключително значение за българските кандидат-студенти, които през следващата учебна година избират университети в чужбина, тъй като за Великобритания се кандидатства година по-рано и приемът на документи започва още от тази есен, коментира Светлан Данев, координатор на „Световно образование“ в България.Това означава, че и за следващата учебна година българите като представители на ЕС ще могат да ползват държавно кредитиране на пълния размер на таксата за обучение, а самите такси ще се запазят на нива средно от £ 9250 годишно, каквито са и към момента. Преди месец се заговори за драстично увеличение на таксите за студенти от ЕС, от което с настоящото си решение Англия се отказва.По данни на министър Скидмор, за учебната 2019-2020 г. в английски университети са кандидатствали над 37 000 студенти от ЕС което е с 1.9% ръст спрямо предходната година.„Важно е да помним, че дори да сме избрали да напуснем ЕС, ние не напускаме Европа, а нашите университети ще продължат да предоставят разнообразни програми за чужденци като глобални образователни институции“, казва още Скидмор.Международната стратегия за образование на Великобритания предвижда подкрепа на чуждестранните студенти с цел запазване на световно ниво на образованието в Обединеното кралство. Британското правителство признава и необходимостта да гарантира сигурност на студентите в сектора.", "date": "2019.05.29", "title": "Нашите студенти на Острова няма да плащат повече след Брекзит"}
{"url": "https://www.novinite.bg/articles/176173/Bombena-zaplaha-evakuira-Sadebnata-palata-v-Plovdiv", "text": "Анонимен сигнал за взривно устройство затвори тази сутрин за около час Съдебната палата в Пловдив. Сигналът е подаден на телефон 112 около 7,45 часа. Районът е бил отцепен и обезопасен и е била предприета щателна проверка, предаде БНТ.Служителите, които са били към този момент в Съдебната палата, са били евакуирани. При извършената проверка взривно устройство не е открито. Работата е възобновена и всички съдебни заседания вече протичат по график.", "date": "2019.05.29", "title": "Бомбена заплаха евакуира Съдебната палата в Пловдив"}
{"url": "https://www.novinite.bg/articles/176187/Zelenski-izbra-Bryuksel-za-parva-vizita-zad-granica", "text": "Първата чуждестранна визита на Володимир Зеленски като президент на Украйна ще бъде следващата седмица в Брюксел, съобщи днес неговият офис, предаде БНР, позовавайки се на АФП.Зеленски, 41-годишен бивш комик, срази досегашният лидер Петро Порошенко на балотаж миналия месец в удар за традиционните политически сили.По време на визитата на 4-5 юни Зеленски ще се срещне с председателя на Европейския съвет Доналд Туск и с шефа на ЕК Жан-Клод Юнкер.Очакват се и разговори с генералния секретар на НАТО Йенс Столтенберг.„Президентът ще информира партньорите от ЕС и НАТО за ситуацията със сигурността в Източна Украйна“, обяви офисът на Зеленски.Във фокуса на дискусиите ще са начините за засилване на международните усилия за прекратяване на войната и допълнителните ключови реформи в Украйна. ", "date": "2019.05.29", "title": "Зеленски избра Брюксел за първа визита зад граница"}
{"url": "https://www.novinite.bg/articles/176178/BSP-se-vrashta-s-plenarna-zala-s-iskane-za-ostavka", "text": "Ще искаме оставката на финансовия министър Владислав Горанов за неправомерно изхарчени средства. Това заяви зам. -председателят на ПГ на „БСП за България“ Драгомир Стойнев пред журналисти след заседание на групата. Той подчерта, че има огромно напрежение в българското общество, породено от неправомерното харчене на държавни средства при разпределяне на партийните субсидии. „Смятаме да търсим отговорност на министър Горанов, защото това е изцяло по негова вина. Отговорност се търси с искане на оставка“, отбеляза той.По думите му левицата е готова да върне средствата, които се оказват надвзети.Стойнев припомни, че Националният съвет на БСП е взел решение за връщане на ПГ на левицата в парламента. „Днес имахме заседание на групата, за да обсъдим следващите ни действия. Взехме решение от днес народните представители да влязат в парламентарните комисии и да се включат в работата на българския парламент, а от утре и в пленарна зала да участваме в заседанието на Народното събрание“, каза още Стойнев.", "date": "2019.05.29", "title": "БСП се връща с пленарна зала с искане за оставка"}
{"url": "https://www.novinite.bg/articles/176172/Parlamentat-othvarli-vetoto-varhu-promenite-v-Zakona-za-darjavnata-sobstvenost", "text": "Падна поредното президентско вето. Със 143 гласа „за“ и нито един „против“ и „въздържал се“ депутатите отхвърлиха единодушно върнатите от Румен Радев промени в Закона за държавната собственост и повторно ги гласуваха, предаде БГНЕС.Въпреки че подкрепи основната цел на промените – да се оптимизира и ускори процесът по изграждане на значими национални обекти, държавният глава Румен Радев ги върна за ново обсъждане с аргумента, че не е постигнат баланс между обществения интерес и правото на собственост. Според държавния глава вместо ефектът на ускоряване, ще се създаде риск от забавяне на важни инфраструктурни обекти. Според президента и сега предварителното изпълнение на отчуждителни актове е приложимо за национални обекти – магистрали, пристанища, летища, газопроводи и др. С промените обаче към тях се добавят обекти с национално значение, определени като такива със закон или с акт на Министерския съвет.Държавният глава възразява и срещу неравнопоставеността между дребните и едрите собственици на земеделски земи и горски територии, които ще се обезщетяват по различен начин. Тази промяна според него създава сериозен риск вместо да се ускори процесът на изграждане на значими национални обекти, той да бъде забавен.  ", "date": "2019.05.29", "title": "Парламентът отхвърли ветото върху промените в Закона за държавната собственост"}
{"url": "https://www.novinite.bg/articles/176171/Spasi-Sofiya-Obshtinata-izostavya-novoizgradenata-trolejbusna-mreja-po-bul-Fr-Nansen", "text": "Активистите от Спаси София алармират, че част от току що построената инфраструктура за новия тролей, който трябваше да замести закритото трамвайно трасе до кв. Лозенец, няма да се използва. “Въпреки, че за тролейбусната мрежа по бул. Фритьоф Нансен бяха платени няколкостотин хиляди лева, Столичната община е взела решение да не я използва”, заяви Борис Бонев от организацията и допълни, че така не само се пилеят парите на софиянци, но и времето за пътуване се удължава значително.Недоволството на организацията е породено от удължаването на маршрута на новия тролей с над 1 км, като от НДК до Петте кьошета, той ще пътува през Попа, вместо да се ползва новоизградената мрежа по бул. Фритьоф Нансен. Разчетите на активистите показват, че това решение ще струва на столичани над 170 000 лв.годишно, заради удължения пробег. Освен излишни харчове, решението ще се отрази негативно и върху времето за пътуване - линията ще бъде по-бавна и непредпочитана от пътниците. “Времето за пътуване от Лозенец до НДК и Петте кьошета, където хората се прекачват на метрото и други линии на наземния транспорт, се удължава с 5-10 минути, което обезсмисля линията.” - допълва Гергин Борисов от Спаси София.От Спаси София припомнят, че тролейбусното трасе по бул. Фритьоф Нансен бе построено след гласувано през миналата година решение на Столичния общински съвет по препоръка на Експертния съвет при гл. арх. Здравко Здравков. “Идеята от там да не преминава тролей е решение, взето еднолично от зам.-кмета по транспорт, Дончо Барбалов. С това се погазва решението на Общинския съвет и експертите. То е в разрез и с публично дадените обещания за запазване на директната връзка между кв. Лозенец и Петте кьошета, която преди се осигуряваше от закрития трамвай №6”, заявяват от Спаси София.Активистите остро критикуват липсата на транспортна политика и цели на управляващите Столичната община. “Оказва се, че няколко места за паркиране са по-важни от хилядите пътуващи с тролея. В най-замърсената столица в ЕС, колите явно са по-важни от осигуряването на място за екологичните тролеи. Това е поредното доказателство, че градският транспорт е последен приоритет на управляващите”, заключва Борис Бонев и припомняйки “През последните 3 години бяха проведени множество протести, подписки и жалби от хиляди лозенчани, с настояване трамваят да не се унищожава, но това не трогна управляващите на Московска 33. Трогна ги само опасността да се лишат от паркоместа. Отново сме свидетели на дадено и след това погазено обещание на г-жа Фандъкова. Преди две години тя публично заяви, че трамваят в Лозенец няма да се закрива, но само година по-късно инициира неговото унищожаване. Сега няма да спази и обещанието дадено пред софиянци, че тролеят ще замени трамвая, без да влошава транспортната услуга”, завършват от организацията.", "date": "2019.05.29", "title": "Спаси София: Общината изоставя новоизградената тролейбусна мрежа по бул. Фр. Нансен"}
{"url": "https://www.novinite.bg/articles/176164/Predimno-slanchevo-s-temperaturi-do-31-gradusa", "text": "Днес преди обяд ще е предимно слънчево. След обяд отново ще се развива купеста и купесто-дъждовна облачност и на отделни места, главно в планинските райони ще превали краткотраен дъжд с гръмотевици. Ще духа до умерен западен, в Източна България – югозападен вятър. Максималните температури ще са между 26 и 31 градуса, сочи прогнозата на НИМХ.Атмосферното налягане е по-ниско от средното за месеца - слабо ще се повиши.Над планините преди обяд ще е предимно слънчево. След обяд ще се развива купеста и купесто-дъждовна облачност, на повече места в масивите от западната половина от страната. Ще превали и прегърми. Ще духа умерен до силен вятър от запад, по високите и открити части – от югозапад. Максимална температура на височина 1200 метра около 20 градуса, на 2000 метра – около 14.Над Черноморието ще бъде слънчево, след обяд ще има временни увеличения на облачността, но ще е без валежи. Ще духа слаб югозападен вятър. Максималните температури ще са между 26 и 28 градуса. Вълнението на морето ще е 1-2 бала. Температурата на морската вода е 16-21.   ", "date": "2019.05.29", "title": "Предимно слънчево с температури до 31 градуса"}
{"url": "https://www.novinite.bg/articles/176190/Stolichna-obshtina-poluchava-15-mln-ot-byudjeta-za-metroto", "text": "Правителството одобри допълнителни средства в размер на 20,9 млн. лв. по бюджетите на общините Столична община, Габрово и Петрич и по бюджета на Министерския съвет.По бюджета на Столична община допълнителните средства в размер на 15 млн. лв. са предназначени за доставка, реновиране и модернизация на метровлакове - част от процеса на изграждане и модернизация на метрото в гр. София. Осигуряването на финансовия ресурс ще позволи спазването на заложения график за изпълнение на дейностите по най-големия транспортен проект на територията на столицата, който е със съществен екологичен и социален ефект.Одобрени са и допълнителни трансфери в размер на 5,4 млн. лв. по бюджетите на общините Габрово и Петрич, предназначени за ремонт и благоустрояване на улици, тротоари, междублокови пространства, укрепване и отводняване на инфраструктурни обекти, както и ремонт на общинска пътна мрежа.Одобрените разходи по бюджета на Министерския съвет за 2019 г. са в размер на 500 хил. лв. и са предвидени за довършителни дейности в храм „Св. Прокопий Варненски“, гр. Варна.Допълнителните разходи/трансфери по бюджетите на първостепенните разпоредители с бюджет се предоставят за сметка на предвидени разходи по централния бюджет за 2019 г. и за сметка на преструктуриране на разходи и/или трансфери по централния бюджет за 2019 година.", "date": "2019.05.29", "title": "Столична община получава 15 млн. от бюджета за метрото"}
{"url": "https://www.novinite.bg/articles/176182/Opiten-pilot-zagina-kraj-Maglij", "text": "Пореден тежък инцидент. Пилот на лека авиационна техника загина в района на мъглижкото село Юлиево, предаде БГНЕС.Загиналият пилот е изключително опитен. Той е един от основателите на делтапланеризма в България и собственик на най-голямата фабрика за производство на делтапланери в страната. Инцидентът е станал днес преди обяд.", "date": "2019.05.29", "title": "Опитен пилот загина край Мъглиж"}
{"url": "https://www.novinite.bg/articles/176170/Delyan-Peevski-se-otkazva-ot-evrodeputatskoto-si-myasti", "text": "Делян Пеевски няма да отиде в Европейския парламент и ще остане народен представител в нашия парламент, предаде БГНЕС. “АЛДЕ никога не е имало обструкции спрямо моята кандидатура. Тези обструкции са внушения и са в главите на олигарсите и техните слуги”, заяви самият Пеевски.Ние не подвеждаме хората и изпращаме млади и умни хора в парламента, добави той, който беше под номер две в евролистата на ДПС.За втори път Пеевски се отказва от мястото си в ЕП. На предишните европейски избори през 2014 г. той отново беше избран за евродепутат. ", "date": "2019.05.29", "title": "Делян Пеевски се отказва от евродепутатското си мясти"}
