{"url": "https://www.novinite.bg/articles/170541/Teodor-Ushev-se-sreshtna-s-Fandakova-za-podzemieto-na-mavzoleya", "text": "Графичният дизайнер и аниматор Теодор Ушев ще сподели идеи за преобразяването на подземието на бившия мавзолей в столицата. Вече се подготвя задание за архитектурен конкурс за превръщането на пространството в галерия, пише Номинираният със \"Сляпата Вайша\", през 2017 г., за \"Оскар\" Ушев се срещна с кмета Йорданка Фандъкова, след като посети мястото, предаде БНР. Още през ноември 2018 г. столичният кмет и главният архитект Здравко Здравков направиха поредно посещение в подземието заедно с творци и артисти в търсене на идеи. Кметът обяви, че трансформацията на мястото ще стане след международен архитектурен конкурс, а на идеи ще разчитат и от победителите в Национален конкурс „С усилия към звездите“ на фондация \"Културни перспективи“. Теодор Ушев представи миналата година първата си инсталация за България – \"Като в тъмно огледало\", която бе в Софийската градска художествена галерия (СГХГ). По решение на СОС, Столична община запази подземния комплекс в Градската градина. Предвижда се мястото да се превърне в галерия за съвременно изкуство – филиал на СГХГ.", "date": "2019.02.01", "title": "Теодор Ушев се срещна с Фандъкова за подземието на мавзолея"}
{"url": "https://www.novinite.bg/articles/170538/Dnes-shte-bade-predimno-slanchevo", "text": "Днес ще бъде предимно слънчево. От запад ще се появи разкъсана средна и висока облачност. Ще духа слаб до умерен запад-северозападен вятър, който до вечерта в по-голямата част от страната ще стихне. Максимални температури между 9° и 14°, в северозападните райони малко по-ниски, в София - около 9°. Над планините ще бъде предимно слънчево. Ще духа умерен до силен западен вятър. Максимални температури на 1200 метра около 6°, на 2000 метра - около минус 1°.Над Черноморието ще бъде слънчево. В сутрешните часове по северното крайбрежие все още ще има значителна облачност, но тя бързо ще намалее. Ще духа до умерен запад-северозападен вятър, който до вечерта почти ще стихне. Максималните температури ще бъдат 10°-12°. Температурата на морската вода е 6°-7°. Вълнението на морето ще бъде 2-3 бала.", "date": "2019.02.01", "title": "Днес ще бъде предимно слънчево"}
{"url": "https://www.novinite.bg/articles/170539/Pravyat-4-novi-ploshtadki-i-8-remontirat-v-Krasno-selo", "text": "Обновени, реконструирани и чисто нови детски площадки ще има в район Красно село през 2019 г. Това стана ясно след среща на представители на Гражданската инициатива за безопасни детски площадки и граждани с кмета на района Христо Апостолов, пише .Вече има предложение за реализиране на проекти за реконструкция на 4 места за забавление на малчуганите. Те ще са в жк Лагера през бл. 52, в жк Борово между блл. 222 и 221, жк Красно село зад бл. 19 и на ул. Феликс Каниц на ъгъла с ул. Предел. Чисто новите детски площадки също ще са 4 и за тях има предложение за инженеринг, за цялостното изграждане от до. Предвидено е та да са в жк Красно село между бл. 210 и 211, жс Хиподрума зад бл. 35 и пред бл. 143 и в жк Славия между блоковете 26, 27 и 36. Текущи ремонти ще се направят на още 8 детски площадки в район Красно село. На срещата с Христо Апостолов е поставен и въпросът за монтажа на антипаркинг елементи на по-малките улици, които често са недостъпни за пешеходци. Особено фрапиращ е случаят около пазара \"Красно село\", където има детски градини и училища. Да припомним, че Сдружение За безопасни детски площадки направиха успешна кампания \"Да осводим тротоарите\" през октомври 2018 г. и много от посочените тротоари бяха освободени от автомобили. От инциативата са разговаряли с районния кмет и за ограничаване на паркирането и поддържането на зелените площи в близост до детската площадка в кв. Борово, бл.13. В бюджета на Столична община за 2019 г. са предвидени 5 млн. лв. за детски площадки.", "date": "2019.02.01", "title": "Правят 4 нови площадки и 8 ремонтират в Красно село"}
{"url": "https://www.novinite.bg/articles/170543/NS-reshava-okonchatelno-sadbata-na-bolnica-Lozenec", "text": "Депутатите решават окончателно съдбата на болница „Лозенец”. Министерският съвет се отказа от стопанисването й и реши тя да стане учебна база на Софийския университет.  Първоначалната идея за превръщането й в педиатрична болница се провали. Здравният министър обаче пое ангажимент строежът на специализирано детско лечебно заведение да започне още тази година.", "date": "2019.02.01", "title": "НС решава окончателно съдбата на болница „Лозенец”"}
{"url": "https://www.novinite.bg/articles/170540/Zatvaryat-jp-prelez-Kazichene-ul-Serafim-Stoev-zaradi-remont", "text": "Затварят временно жп прелез „Казичене” – ул. „Серафим Стоев” от 1 февруари тази година. Това се налага заради строителни дейности на Национална компания \"Железопътна инфраструктура\".  Ремонтът е за модернизация на железопътен участък София – Елин Пелин, съобщават от Столичната община.  За сега не уточняват до кога ще бъде променена организацията на движение в този район на София. Ясно е, че промените влизат в сила от утре - 1 февруари 2019 г., пише ", "date": "2019.02.01", "title": "Затварят жп прелез „Казичене” – ул. „Серафим Стоев” заради ремонт"}
{"url": "https://www.novinite.bg/articles/170542/Fandakova-Byudjetat-na-Sofiya-tezi-1750-mlrd-lv", "text": "\"Проектът за бюджет за 2019 г. е в размер 1 750 743 132 лева. За мен бюджетът на София – тези 1,750 млрд. лв. – показват директно мащаба на промяната, която постигаме.\" Това каза днес кметът на София Йорданка Фандъкова на редовно заседание на Столичния общински бюджет за бюджета на София за 2019 г.„И не само защото напоследък е модерно да се правят сравнения като предизвикателство, а защото е важно да си кажем реалната картина, ще ви припомня няколко числа” – посочи Фандъкова.В изказването си кметът Фандъкова каза: „Преди 10 години бюджетът на София беше 1 млрд. лв. – днес, 10 години по-късно, той е със 750 млн. лв. повече. Това означава, че всяка една от последните 10 години сме успели да съберем и да привлечем за инвестиции в София 75 млн. лв. повече. Дали това е много или малко всеки може сам да прецени.Ще си позволя още едно сравнение, което показва много ясно откъде тръгнахме – през 2005 г. бюджетът на София е 467 млн. лв.  1,282 млрд. лв. по-малко. Знам, че някои от Вас веднага ще кажат, че дължим всичко това на оперативните програми на ЕС. Факт е, че дължим много на програмите, но това далеч не е всичко.Собствените приходи на общината доказват много ясно как общината управлява имуществото си и събира вземанията си.  В проекта за бюджет за 2019 г. собствените приходи са 725 459 000 лв.Преди 10 г. бяха 584 млн. лв., а през 2005 г. – 229 млн.  За 13 години сме събрали  496 млн. лв. повече. Това е прекият резултат от политиката ни за по-добра събираемост и за привличане на европейско финансиране за София. И нито един лев от тези пари не е дошъл даром в София.Приходната част в бюджета показва способността да се управляват, събират и привличат средства за града. Защото първата стъпка преди да харчиш, е да събираш.Сравненията ясно показват, че милиардният бюджет на София не е даденост.Отговорността ни е както към осигуряването на приходната част, така и разумното управление на разходната част.Инвестиционната програма, която предлагаме с проекта за бюджет е 632 701 155 млн. лв. Това са средства, които се инвестират директно в промяната и развитието на София.  За 10 г. увеличихме почти двойно капиталовата програма – през 2009 г. тя беше 356 млн., а през 2005 – 198 млн. лв.Капиталовата програма показва средствата, които осигуряваме за директни инвестиции в града – 3 пъти повече спрямо 2005-а и 2 пъти повече спрямо 2009-а. Най-честите критики, които чувам за бюджета на София е, че е консервативен и приоритетите ни не се променят. За мен лично това е начинът да се постигат резултати.Модернизацията на градския транспорт и на транспортната инфраструктура, екологията и образованието са безспорните приоритети и те са такива именно, защото градът ни се нуждае от целенасочени и постоянни инвестиции в тези сфери, за да се променя и да върви напред. За София 2019 г. безспорно е годината на метрото и на модернизацията на градския транспорт. 320 млн. лв. сме осигурили за строителството на третия лъч на метрото. Изграждаме 12 км от третата линия и първите 8 км пускаме до края на годината, заедно с нови метровлакове. Включихме в бюджета и средства за закупуване на още 10 метровлака за третата линия.През тази година ще достигнем почти цялостно обновяване на градските автобуси. С пускането на още 82 нови автобуса ще достигнем средна възраст от 6 години. Важно е да припомним, че преди 10 г. средната им възраст беше 18 г.  Заедно с общинските дружества „Столичен автотранспорт“ и „Столичен електротранспорт“ инвестираме 133 млн. лв. в нови автобуси и трамваи. За няколко години ние извършихме най-мащабната от десетилетия модернизация на градския транспорт.Освен комфорт за пътниците, това са и спестени вредни емисии – за 10 г. само с новите автобуси намалихме 2,5 пъти емисиите от градския транспорт. Категорично мога да кажа, че това са конкретни резултати от мерките на СО за подобряване на качеството на въздуха.Над 86,4 млн. лв. инвестираме в основни ремонти на булеварди и улици в кварталите. 15 са големите ни обекти, които включват и големи квартални улици. Освен тях сме отделили 37 млн. лв. за програмата за Текущ ремонт, в рамките на която кметовете на 24-те района ще заявят допълнителни квартални улици, които се нуждаят от ремонт.37 603 613 млн. лв. са директните инвестициите в екология – озеленяване, рекултивация на стари депа, управление на отпадъците. Парковете, които ще продължим да възстановяваме, са Западен парк, Южен парк III част, Северен парк, Розариума на \"Борисовата градина\", парк \"Заимов\" и над 5 млн. лв. за детски площадки във всички райони на общината. С Общинското дружество „Софийски имоти“ започваме изграждането и на първия общински аквапарк като част от новия парк \"Възраждане\".Освен това планираме закупуването на мобилна станция за измерване на качеството на въздуха и поставяне на 22 сензора, които ще са общински на различни точки в София.75 880 018 млн. лв. са инвестициите в образование – това е рекорден бюджет за нас, който включва изграждането на нови сгради на детски градини, основни ремонти на училища и детски градини във всички райони на София.Тази година изграждаме 15 нови сгради на детски градини в районите „Нови Искър“, „Лозенец“, „Триадица“, „Подуяне“, „Красно село“, „Люлин“, „Изгрев“, „Овча купел“, „Студентски“, „Витоша“ и „Искър“. В този списък влизат и детски градини, в квартали, които досега нямаше такива  – „Кръстова вада“ и „Манастирски ливади-изток“. Отделили сме и средства за проектиране на нови детски градини и училища в кварталите „Витоша ВЕЦ Симеоново“ и „Манастирски ливади“.Над 9 млн. лв. са предвидени за разширения на 10 училища на територията на Столична община, като в 5 от тях ще бъдат построени физкултурни салони, каквито не е имало до момента. Салони ще бъдат изградени в 37. СУ в район „Люлин“, 175. ОУ в с. Мрамор, 176. ОУ в с. Негован, 64. ОУ в кв. „Симеоново“ и 100. СУ в район „Сердика“.Продължаваме проекта за цялостна модернизация на 26 училища и детски градини в районите „Красна поляна“, „Надежда“, „Илинден“ и „Връбница“.Изброявам районите, защото съм абсолютно убедена, че и днес, и в следващите месеци, ще продължим да чуваме, че общината инвестира само в центъра на града.Извън тези средства осигурихме и 5,3 млн. лв. за 2 нови детски ясли в районите „Триадица“ и „Красно село“. Сериозни са средствата, които осигуряваме за инвестиции в общинските болници и ДКЦ-а – 4 715 170 лв. за медицинска апаратура и ремонти. Важно е да подчертаем, че сме осигурили 2,5 млн. лв. за изграждане на нови модулни жилища, с които да продължим програмата ни за премахване на Виетнамските общежития. Ангажимент, по който работим сериозно и последователно. 6 682 939 лв. са инвестициите в култура – в това число влизат ремонтите на: Кукления театър, Столичната библиотека, читалища в „Подуяне“ и с. Лозен, началото на строителството на центъра за съвременно изкуство „Топлоцентралата“, както и ремонта на минералната баня в Банкя и обследване на сградите на двете бани в \"Овча купел\" и \"Горна баня\".  Вече подписахме и договора за прехвърляне към общината на банята в \"Овча купел\" и ще можем да започнем реконструкцията на тази знакова сграда.В заключение ще кажа, че дали един бюджет е голям или малък зависи от това с какво го сравняваме. Ако сравняваме бюджета на София с бюджета на другите европейски столици, с които обичаме да се сравняваме – това определено е един доста скромен бюджет. Ако се сравняваме с бюджета на София днес с този преди 10 или 13 години – това е един много сериозен бюджет.Единственият начин да разберем къде сме, е да знаем откъде сме тръгнали. Затова накрая ще дам още няколко цифри за сравнение.През 2005 г. бюджетът за образование е 3,9 млн. лв. През 2009 – 49 млн. лв. Днес – почти 76 млн. лв.През 2005 г. средствата за строителството на метрото са 93 млн. лв., през 2009 – 138 млн. Днес – 320 млн. лв. Разбира се, подчертавам, че трябваше да се изгради доверието на Европейската комисия към този проект и това са сериозни усилия на много хора за осигуряването на средства, които не идват даром.През 2005 г. парите за ремонт на улици са 27 млн. лв. През 2009 – 35 млн. лв., а сега, 10 години по-късно – 86 млн. лв.", "date": "2019.02.01", "title": "Фандъкова: Бюджетът на София – тези 1,750 млрд. лв."}
