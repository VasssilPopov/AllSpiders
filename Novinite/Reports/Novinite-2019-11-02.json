{"url": "https://www.novinite.bg/articles/182048/Naj-golemiyat-mustak-napraven-ot-motori", "text": "40 мотористи подредиха мощните си машини под формата на огромен мустак - символът на кампанията срещу рака на простатата Movember. В центъра на фигурата застанаха две уникални триколки. Като знак на подкрепа рокерите бяха вързали на лицата си черни бандани с бял мустак. Статистиката сочи, че повече мъже умират от рак на простатата, отколкото при катастрофи. Очаква се до края на годината в България да има 2000 новодиагностицирани с простатен карцином. Заболяването е втората онкологична причина за смъртност. Развива се бързо през последните години, обхваща много голям процент от населението поради спецификата му, че засяга мъже над 50, а популацията застарява. Movember е кампания, която цели да подтикне мъжете да се преглед при уролог, за да са сигурни, че простатата им е здрава. Консултации трябва да се правят всяка година след навършване на петдесетгодишна възраст. През 2019 слоганът на инициативата в България е \"да вдигнем шум\" и в нея участват много моторджии. Тя продължава през целия ноември.", "date": "2019.11.02", "title": "Най-големият мустак, направен от мотори"}
{"url": "https://www.novinite.bg/articles/182035/Dnes-shte-preobladava-oblachno-vreme", "text": "Днес ще преобладава облачно време. Ще е почти без валежи. Около и след обяд облачността ще се разкъса и намалее, на места до предимно слънчево. Вятърът ще се ориентира от юг-югоизток и ще е слаб до умерен. Ще се затопли. Максималните температури ще са между 11° и 16°Над планините ще е предимно облачно, по билата и мъгливо. На отделни места ще превалява слаб дъжд, над 1300 метра – сняг. След обяд облачността ще се разкъсва и намалява в много райони до предимно слънчево. Ще духа до умерен вятър от запад-югозапад. Максималната температура на височина 1200 метра ще е около 7°, на 2000 метра – около 1°.По Черноморието преди обяд ще е облачно, почти без валеж. Около и след обяд облачността ще се разкъса до предимно слънчево. Ще духа слаб до умерен югоизточен вятър. Максимални температури на въздуха: 14°-16°. Температурата на морската вода е 18-19°. Вълнението на морето ще бъде 2-3 бала.", "date": "2019.11.02", "title": "Днес ще преобладава облачно време"}
{"url": "https://www.novinite.bg/articles/182039/Arhangelova-zadushnica-e-pochitame-i-vsichki-vojnici", "text": "В събота православните християни отбелязват Архангелова задушница. На този ден, освен паметта на близките си, почитаме и всички войници, загинали за свободата и славата на България.В София, в 11 часа ще бъде отслужена панихида във Военния мавзолей-костница на Централните гробища. Заупокойни служби ще има още в Асеновград, Благоевград, Бургас, Варна, Карлово, Пловдив и Плевен.Традицията за почит към загиналите военнослужещи датира от 1924 година. Прекъсната е през 1946, за да бъде възстановена отново през 1992 до днес.Във всички големи областни градове е осигурен допълнителен транспорт до гробищните паркове.  ", "date": "2019.11.02", "title": "Архангелова задушница e, почитаме и всички войници"}
{"url": "https://www.novinite.bg/articles/182052/Adel-svali-30-kilograma", "text": "Световноизвестната певица Адел отслабна 30 кг за сравнително кратък период от време, пише Сън. Първоначалното възхищение от нейната страхотна фигура сега е заменено от въпроса как е успяла да го направи. Според таблоида на US Weekly, Адел е на специална диета, която включва нискокалорична храна и малка употреба на сладко с чаша вино. Освен това тя спортува интензивно, въпреки че е известно, че не е любител на физическата активност. Диетата ѝ била предписана от диетолог според личното здраве и фитнес.  Адел тренира три пъти седмично и според Сън посещава и курсове по пилатес със съпругата на Роби Уилямс - Айда. Но се появиха съобщения, че най-голямата й мотивация в момента, освен нейния син, е нова любов. По отношение на храната и напитките, тя консумира зелен чай, кафе без захар, чаша червено вино веднъж седмично и, разбира се, много вода. Храната се основава на плодове и зеленчуци, особено ябълки, боровинки, целина, рукола, а като подправки използва само магданоз и куркума. Певицата комбинира сьомга, пуешко месо, варена елда, ядки, а черен шоколад с висок процент какао яде три пъти седмично.  ", "date": "2019.11.02", "title": "Адел свали 30 килограма"}
{"url": "https://www.novinite.bg/articles/182036/Dneven-horoskop-za-sabota", "text": "Днес е денят, в който ще имате много свободно време, което да прекарате с близките си. Би трябвало да се радвате, че имате подобна възможност. Ако някой иска да сподели с вас тайните си, го изслушайте търпеливо.Малък риск, който трябва да поемете, ви вълнува истински днес. Това може да е вълнуваща възможност за вас. Всичко е във вашите ръце - не бива да се отказвате в последния момент!Времето е перфектно да подобрите качеството си на живот. Не всичко е в парите - концентрирайте се върху емоциите и позитивните си мисли. Само така ще се почувствате наистина щастливи. Вижте повече на: ", "date": "2019.11.02", "title": "Дневен хороскоп за събота"}
{"url": "https://www.novinite.bg/articles/182038/Ot-API-preduprejdavat-shoforite-da-sa-podgotveni-za-zimnite-usloviya", "text": "Първият сняг заваля в петък на връх Шипка и на прохода „Петрохан”. В сила влязоха забраните за преминаване на тежки камиони над 12 тона, както и съветите да шофираме внимателно, съборазено с пътните условия.В събота вече сняг на „Петрохан\" почти няма, но температурите са около нулата. Пътната настилка е мокра. На места, заради мъглата, видимостта е под 50 метра.Във високопланинските проходи в страната са в готовност 30 машини, които да почистват пътя при необходимост.От полицията напомнят, че вече е стартирала акция „зима”. До 15 ноември шофьорите трябва да сменят летните гуми със зимни. В противен случаи – след 15-ти ноември ще бъдат налагани глоби.От АПИ предупреждават шофьорите да са подготвени за зимните условия. ", "date": "2019.11.02", "title": "От АПИ предупреждават шофьорите да са подготвени за зимните условия"}
{"url": "https://www.novinite.bg/articles/182037/Strahotnoto-Semejstvo-Adams-e-veche-v-kinata", "text": "Пригответе се да щракате с пръсти! Семейство Адамс се завръща този Хелоуин на голям екран с първата анимирана версия на филма, който разказва за най-странната фамилия! Забавни, меко казано необичайни и изключително иконични Семейство Адамс променя дефиницията за добри съседи! Семейство Адамс идва в кината за Хелоуин на 3D.", "date": "2019.11.02", "title": "Страхотното „Семейство Адамс“ е вече в кината"}
{"url": "https://www.novinite.bg/articles/182043/Puskat-toploto-v-Plovdiv-ot-ponedelnik", "text": "Започва поетапното пускане на парното в Пловдив от понделник - 4 ноември.  С оглед на понижаването на температурите и с цел осигуряване комфорта на своите клиенти, EVN обявява началото на отоплителен сезон 2019/20 г. Компанията вече започна подаването на топлинна енергия към някои жилищни и стопански сгради в Пловдив, които бяха заявили това преди официалното начало на сезона.Пускането на отоплението ще се осъществи поетапно в следния ред, съобразен с нормативната уредба:За качествено пускане на отоплението е необходимо регулиращите вентили на радиаторите да бъдат отворени на максимум. Това ще позволи ефективно обезвъздушаване на отоплителните тела и по-качествено отопление, а едва след това може да започне регулиране степента на загряване.Дружеството призовава клиентите си да проверят индивидуалните разпределителни устройства (ИРУ) по радиаторите. В случай, че дисплеят на устройството е без показания да се обърнат към своя топлинен счетоводител.В случай че през следващите дни температурите се повишат, модерните абонатни станции, с които разполагат всички сгради, захранвани с топлоенергия от EVN Топлофикация, ще се изключат автоматично. Това е възможно благодарение на инсталираните температурни датчици. По този начин дружеството повишава ефективността на работата на системата и позволява намаляване разходите на клиентите.", "date": "2019.11.02", "title": "Пускат топлото в Пловдив от понеделник"}
{"url": "https://www.novinite.bg/articles/182046/Globyavat-jena-za-zadimyavaneto-pri-palej-na-elektronni-platki-v-Pernik", "text": "Силно задимяване в Перник снощи. Купчина електронни платки са били запалени около бившия пернишки завод \"Мир\". Граждани са подали сигнал за обгазяване на района. Снощи перничани забелязали гъст пушек и усетили остра задушлива миризма в някои от кварталите в града. След подаден сигнал, пожарната и полицията пристигнали на проверка в района на бившия завод \"Мир\", където заварили група роми да горят купчина електронни платки. Оказало се, че извършител е 60-годишна жена, която обяснила пред органите на реда, че цели да извлече мед от платките. Съставен й е акт и ще бъде глобена. Димитър Исаев: Миришеше си доста, щом се усещаше и в колата вътре при затворени прозорци. Недка Исаева: Ние бяхме отсреща и там се усещаше. Един час имахме работа и като се върнахме отшумя миризмата. Официално, няма установено замърсяване на въздуха в Перник. Районната инспекция по околна среда е взела проби на място, но резултатите от тях все още не са готови.", "date": "2019.11.02", "title": "Глобяват жена за задимяването при палеж на електронни платки в Перник"}
{"url": "https://www.novinite.bg/articles/182049/Muki-Za-da-spasya-Stoyanka-tryabvashe-da-izbera-edna-ot-dve-zlini", "text": "Преди около десетина дни Стоянка Мутафова е получила тежко възпаление на жлъчката. Сега 97-годишната актриса бавно се възстановява в реанимацията на Университетска болница „Лозенец”. Подробности за нейното състояние даде дъщеря ѝ Мария Грубешлиева-Муки пред NOVA. „Състоянието ѝ се влоши ненадейно. В болницата установиха, че тя има гной в жлъчката. Поставиха ми две условия – жлъчката да бъде отстранена с операция и силна упойка или тя да се пръсне и Стоянка да си отиде за няколко дни. Трябваше да избера от двете злини - едната. Съгласих се за операцията”, сподели Мария Грубешлиева. „След операцията тя излезе в доста добро състояние. Каза ми, че ме обича и беше доста комуникативна. Малко по-късно обаче се наложи тя да бъде интубирана и вдигна висока температура. Сега се възстановява, но бавно”, допълни Муки.", "date": "2019.11.02", "title": "Муки: За да спася Стоянка, трябваше да избера една от две злини"}
{"url": "https://www.novinite.bg/articles/182050/Jertvite-ot-kamiona-kovcheg-sa-vietnamski-grajdani", "text": "Всички жертви от камиона ковчег във Великобритания са виетнамски граждани. Това обявиха късно снощи от британското разследване. Виетнам задържа двама души във връзка с трагедията в Есекс Полицията в Есекс е в контакт с виетнамското правителство и с най-малко 28 семейства, който издирват свои близки сред загиналите. Двама ирландци вече са с повдигнати обвинения за убийство и трафик на хора заради смъртта на 39 мигранти в хладилен камион. Властите във Виетнам са по следите на голяма трафикантска мрежа, като вчера бяха арестувани двама заподозрени.", "date": "2019.11.02", "title": "Жертвите от камиона ковчег са виетнамски граждани"}
{"url": "https://www.novinite.bg/articles/182051/Balet-Magadans-stavat-jurnalistki", "text": "НДългия не крие, че част от красавиците ще се преквалифицират на журналистки, и пусна заставка за предаване, в която сексапилната танцьорка Ирина преследва с микрофон и неудобни въпроси неизвестен мъж. Напористата репортерка и бивша балерина е само част от новия екип на Слави. В телевизията, която ще тръгне ден след балотажа за местния вот, на бял кон се връща друга от звездите в \"Шоуто на Слави\". Актьорът Мариан Бачев сам разказа, че от 4 ноември зрителите могат да го гледат освен в театралните постановки и в канала на Трифонов.Вече стана ясно, че старият приятел на Дългия от ку-ку годините  също ще е част от новия телевизионен екип, а евъргрийнът в бандата Ванката ще води прогнозата за времето. Камен Во ще е лицето на шоуто \"Вечерта на \"Ку-ку бенд\", което Слави ще излъчва всяка сряда от 20.30 ч. Шоуменът сериозно подгрява аудиторията си в социалните мрежи с трейлъри на предавания от новата телевизия, но засега програмата предвижда излъчването им да е само от 19 ч. до полунощ. \"Бихме могли да инвестираме в новини и сутрешни блокове\", разясни самият Слави, но на този етап няма достатъчно капацитет, за да развие канала си.От екипа на Дългия вече попаднаха и в интрига, след като неизвестни обявиха в социалните мрежи, че Слави раздава 100 телевизора за старта на новия канал. Цял ден информацията обикаляше интернет, ала едва късно следобед от екипа на тв 7/8 отрекоха новината. Не е ясно кой е създател на страницата, събрала близо 50 хиляди българи за няколко часа, от които поне 30 хиляди се регистрираха за менте-томболата и поискаха да се сдобият с безплатен телевизор. \"Много ви моля, бъдете по-внимателни, защото в интернет има всякакви хора. За съжаление - и хора, които лъжат и обещават неща на наш гръб. Истината е, че на 4 ноември от 22 ч. във \"Вечерното шоу на Слави Трифонов\"  заяви вчера самият Трифонов.Той публикува цялата програма на новата си медия, а първи гост в студиото му ще е певицата Мария Илиева. Преди ден Трифонов публикува и официалната програмна схема на телевизията си, която стартира от този понеделник в 19 часа. В програмата ще има коментарно-публицистично предаване \"Студио Хъ\", времето ще е представено от Иван Атанасов, \"Вечер на актьорите\", \"Шоуто на сценаристите\", \"Вечерното шоу на Слави\", \"Вечерта на Иван Кулеков\", \"Вечерта на Ку-ку бенд\" с водещ Камен Воденичаров. Първият официален гост на Камен ще е певицата Мария Илиева в четвъртък, пише \"България Днес\".", "date": "2019.11.02", "title": "Балет \"Магаданс\" стават журналистки"}
{"url": "https://www.novinite.bg/articles/182055/Premierat-Dalbok-poklon-pred-pametta-na-vojnicite-i-oficerite", "text": "Мир нa душaтa нa вcички пoчинaли нaши близки! Дълбoк пoклoн прeд пaмeттa нa вoйницитe и oфицeритe, кoитo ca жeртвaли живoтa cи зa cвoбoдaтa нa Бългaрия! Тoвa нaпиca прeмиeрът Бoйкo Бoриcoв нa cтрaницaтa cи във „Фeйcбук“ нa Aрхaнгeлoвa зaдушницa.", "date": "2019.11.02", "title": "Премиерът: Дълбок поклон пред паметта на войниците и офицерите"}
{"url": "https://www.novinite.bg/articles/182054/Arestuvaha-trima-romi-za-targoviya-s-glasove", "text": "Трима мъже от ромски произход са арестувани от полицията и са им повдигнати обвинения за търговия с изборни гласове.\r\n65-годишният М.М. – Путаша от село Петко каравелово, 56-годишният А.М. от Драганово и 38-годишният Т.Т. от Първомайци са привлечени като обвиняеми за това, че в периода 17-27 октомври на територията на община Горна Оряховица са организирали предлагане на пари срещу гласове в полза на един от кандидатите за кметове на железничарския град. Предлаганата сума била от 30 до 100 лв.\r\nПарите щели да се платят, след като избирателят покажел заснетия с телефон вот в тъмната стаичка. Тримата роми засега са със 72-часови мерки за неотклонение. В понеделник прокуратурата най-вероятно ще поиска налагането на най-тежката мярка - задържане под стража. Ако бъдат изправени на съд и бъдат признати за виновни, те могат да отнесат до 7 години затвор или глоба до 25 хил. лв.\r\n", "date": "2019.11.02", "title": "Арестуваха трима роми за търговия с гласове"}
{"url": "https://www.novinite.bg/articles/182056/Izborna-sekciya-v-Brezovo-osamna-s-razbiti-stakla", "text": "Изборна секция в село Чоба, община Брезово, осъмна с разбити стъкла на вратата, предаде TrafficNews. Секцията, в която утре ще има втори тур на местните избори, се намира в пенсионерския клуб на селото.На място е пристигнал екип на полиция, разказаха хора от селото. Не е ясно дали има откраднати вещи.В село Чоба на балотаж отиват Йордан Михайлов от ВОЛЯ с 43,58% и Гинка Абушева от БСП за България с 29,68%. Досегашният кмет на селото Стоян Рангелов отпадна от надпреварата с 26,20%. ", "date": "2019.11.02", "title": "Изборна секция в Брезово осъмна с разбити стъкла"}
{"url": "https://www.novinite.bg/articles/182044/Sadat-ostavi-Banev-v-aresta-ima-risk-da-izbyaga-v-Rusiya", "text": "Никoлaй Бaнeв щe избягa oт cтрaнaтa, aкo бъдe ocвoбoдeн, зaтoвa тoй щe ocтaнe в aрecтa. Тoвa рeши Aпeлaтивният cпeциaлизирaн нaкaзaтeлeн cъд, cъoбщи \"24 чaca\". Бaнeв e прeдceдaтeл нa Eврaзийcкия клуб в Бългaрия, кoйтo ocнoвa прeз 2015 гoдинa. Уcтaнoвeнo e, чe в килиятa cи e имaл дocтъп дo мoбилeн тeлeфoн и прoвeл рaзгoвoри c влиятeлни руcки приятeли, кoитo мoлил зa cъдeйcтвиe дa му бъдe прeдocтaвeнo пoлитичecкo убeжищe. Бaнeв мoжe дa извърши и другo прecтъплeниe \"c oглeд мнoгooбрaзиeтo, нaкaзуeмocттa и oбщecтвeнaтa нeтърпимocт нa пoвдигнaтитe му oбвинeния\", пишe oщe в oпрeдeлeниeтo нa cъдa.", "date": "2019.11.02", "title": "Съдът остави Банев в ареста,  има риск да избяга в Русия"}
{"url": "https://www.novinite.bg/articles/182058/Arhangelova-zadushnica-Pochetoha-pametta-na-voennoslujeshtite-zaginali-za-nacionalno-obedinenie", "text": "\r\nНа Архангелова задушница държавният глава и върховен главнокомандващ Въоръжените сили Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време.\r\n\r\n\r\n\r\n\r\n\r\n", "date": "2019.11.02", "title": "Архангелова задушница :Почетоха паметта на военнослужещите, загинали за национално обединение"}
{"url": "https://www.novinite.bg/articles/182040/Zapaleni-elektronni-platki-obgaziha-kvartali-na-Pernik", "text": "Запалени електронни платки в района на бившия завод „Мир“ станаха причина за гъст пушек и остра миризма на пластмаса в Перник снощи, съобщи БНР. Особено силно те са усетени в кварталите „Тева“, „Димова махала“, „Твърди ливади“ и „Мошино“.  На място са задържани група роми. Обясненията, които са дали в полицията е, че са горили платките с цел извличане на мед. Няма данни за умишлено престъпление, съобщи директорът на ОД на МВР старши комисар Димитър Попов. РИОСВ Перник не разполага със собствена лаборатория и на място не са правени замервания. Автоматичната станция, намираща се в центъра на града не е отчела превишения на фините прахови частици и серния диоксид. ", "date": "2019.11.02", "title": "Запалени електронни платки обгазиха квартали на Перник"}
{"url": "https://www.novinite.bg/articles/182045/Strashen-skandal-Karakachanov-sreshtu-Makron-Balgarite-ne-sa-banditi", "text": "\"Изказването на френския президент Макрон, че предпочита мигранти от Африка вместо „български и украински банди“ е поредната проява на политическа арогантност и високомерие, демонстрирани от един от настоящите лидери на някогашната Антанта\". Това написа в социалните мрежи  вицепремиерът и министър на отбраната Красимир Каракачанов, съобщи БЛИЦ.Коментарът му е по повод думите на Макрон, че предпочитал във Франция мигранти от Африка, отколкото български бандити.Ето какво още сподели Каракачанов по темата във \"Фейсбук\": \"В навечерието на 100 години от подписването на Ньойския договор в Париж подобно поведение показва, че историческите грешки не са научени от т.нар. политически елит на Европа.Това, че Макрон предпочита мигранти от Кот д'Ивоар си е негово право и мен не ме интересува. Не мога обаче да подмина с лека ръка квалификацията на българите като „банди“. Това е недопустимо и обидно.Нека не забравяме, че точно преди 100 години, именно във френската столица, под натиска от Съглашението е подписан един от най-мракобесните договори, които пренареждат насилствено картата на Балканите и оставят тежка кървава следа в последващата история на балканските народи.Подобно поведение през 21-ви век, независимо от вложения в него смисъл, е дипломатически недопустимо.ЕС в своята същност е общност, която трябва да работи за еднакво спазване на човешките, икономическите и политически права на гражданите на държавите членки.Свободното придвижване на хора, стоки и услуги, залегнало в неговата философия, е един от водещите принципи. Демонстрацията на незачитане, декларирането на поведение на двойните стандарти във всички области на живота спрямо страните от бившия Източен блок е всъщност отричане на Договора за Европейския съюз и на Договора за функционирането му.Като заместник министър-председател на Република България категорично се противопоставям на подобни опити за дискредитиране на името на държавата и погазване на правата на българските граждани.Който е имал колонии, да се оправя с наследството, оставено от някогашното им управление. Българските граждани обаче са равноправни граждани на ЕС и аз няма да допусна който и да е да се гаври с моите сънародници.Ето защо настоявам Външно министерство да реагира на поредната проява на високомерие, обидно отношение и неуважение към българския народ\".", "date": "2019.11.02", "title": "Страшен скандал! Каракачанов срещу Макрон: Българите не са бандити"}
{"url": "https://www.novinite.bg/articles/182057/Istorichka-Osnovatelyat-na-Rim-e-govoril-balgarski-ezik", "text": "Всички пътища водят към Рим? Да, но разстоянието от България до Рим е по-кратко, отколкото изобщо сме могли да допускаме .Разстояние генетично, езиково, културно, историческо. Един нов пример триумфално потвърждава това!Изследвах произхода на името Рем (Ремус), брат-близнак на Ромул, основателя на Рим, във връзка с името на Реметалк, цар на одрисите. Рем - Ремо и днес е живо и популярно име в Италия, а също и във Франция - Реми. Обяснението на смисъла му от италианските историци и езиковеди обаче не ми се струваше убедителен - \"гребец\", \"гребло\" - от италианския глагол \"remare\" - \"греба\". Никой не би носил такова име и все пак логично бе имената на близнаците да са свързани с \"река\" и \"вода\". Според легендата, предадена най -изчерпателно от Тит Ливий (\"История на Рим\") и Плутарх(\"Животът на Ромул\"), цар Амулий става владетел на Алба Лонга, измествайки  първородния си брат Нумитор. Опасявайки се от отмъщение, той убива синовете на Нумитор, а дъщеря му, Реа Силвия, принуждава да стане весталка, за да я лиши от надеждата да има поколение.Бог Марс обаче обладава девицата и тя ражда две близначета от мъжки пол. Уви, клетата майка е погребана жива, съгласно суровия закон, според който жриците на богиня Веста трябва да са девствени и заплащат с най-страшната смърт нарушаването на своя обет. Рожбите й са поставени в кошница и поверени на течението на р.Аниен, приток на Тибър, която по-късно засяда между хълмовете Капитолий  и Палатин. Там ги кърми \"капитолийската вълчица\". Открива ги Фаустул, свинар на Амулий и ги отнася у дома, на жена си Ака Ларенция. Двамата дават имена на новородените и ги отглеждат като свои деца. По-сетне Нумитор разпознава своите внуци, Амулий е наказан със смърт и дядото на Ромул и Рем се възцарява над Алба Лонга. \"Капитолийските близнаци\" Ромул и Рем  са преки потомци на троянския герой, дардански цар и зет на Приам - Еней, който довежда в Лациум на Италийския полуостров голяма група бежанци от Троя. Отдавна вече е доказано, че троянците (дардани) са тракийци, но това важи също за народите, настанили се по - рано на Апенините. И все пак поразително е откритието, че името - емблема на римския народ, създал най-мощната империя в Античността - Е БЪЛГАРСКО СЛОВО!Повтарях си като мантра името на Ромул (Romulus на латински), за да го \"усетя\" - Ромул, Ромул, Ромул, РОМОЛ - и в кратката светкавица на произнесената по този начин дума, осъзнах, че тя е българска и че има точен превод в нашия език- РОМОЛ НА РЕКА!В съвременния италиански език името Ромул се произнася ромоло, но значението му е забравено и изличено на Апенините. Италианските етимологични речници обаче твърдят, че \"ромул\" е етруска дума, свързана с река. По-точни сведения те не дават. Ето го поредното и в този случай крещящо доказателство, че троянци и етруски са клон от българския народ! Наистина изключителна гордост е да се узнае, че основателят на Вечния град, URBE AETERNA, този, който му е дал името си, първият цар на Рим и патриарх на Юлиевия род (gens Iulia), от който произхождат Юлий Цезар, Октавиан Август и цяла династия императори, e говорил български език. Това е убедително доказателство и за идентичността на траки и българи като етнос. Думата \"РОМОЛ\" и днес, след три хилядолетия е жива и непроменена, съхранила се е в нашата реч като божествено свидетелство, като пратеник на истината за България!Интересно е свещеното в римската история понятие \"ПОМЕРИУМ\" (POMERIUM). Това е браздата, очертаваща неприкосновените граници на Вечния град, направена е от ръката на самия Ромул, който убива брат си Рем, задето я прескача. За италианското езикознание произходът на тази дума е напълно необясним, преводът й – невъзможен. А за българина смисълът е ясен - ПОМЕРЕНО,ИЗМЕРЕНО - от мярка, меря.Какво тогава би означавало името на брата-близнак с нещастна съдба - Рем? Някои италиански етимолози изтъкват, че то произхожда от \"гръцкия глагол\" RHEO\"- тека ( за река). Не съм съгласна с определението \"гръцки глагол\", защото има български и тракийски глагол и той е прастар -\"РЕЯ СЕ\" - нося се, плувам. ПЛУВАЩ И РОМОЛЯЩ са за мен преводите на имената на двамата близнаци, които от този ден вече влизат и българската история! ", "date": "2019.11.02", "title": "Историчка: Основателят на Рим е говорил български език"}
{"url": "https://www.novinite.bg/articles/182053/Burni-reakcii-u-nas-sled-skandalnoto-izkazvane-na-Makron", "text": "Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство. Френският посланик у нас г-жа Флоранс Робин бе извикана в понеделник в МВнР за обяснения, съобщиха от МВнР. Това се налага след думите на френския президент Еманюел Макрон относно „украинските и българските банди”. “Предпочитам легалните мигранти от Гвинея и Кот д'Ивоар пред нелегалните украински или български банди”, казва френският президент в интервю за крайнодясното списание “Вальор актюел”. Макрон подчертава още, че ще хвърли цялата си енергия срещу създаването на паралелни общества и срещу нелегалната миграция. Украинското министерство на външните работи също извика френския посланик. Интервюто с Макрон предизвика остра реакция и сред цялата журналистическа гилдия във Франция. Авторитетният седмичник \"L'observateur\" подчертава, че \"за първи път президент на Франция дава интервю за крайно дясна медия\". Списание \"Marianne\" се възмущава от нескопосаните обяснения на администрацията на Макрон за скандалното интервю. \"С това си интервю Макрон заяви рязко към крайната десница\", пише от своя страна вестник \"Liberation\". Остри коментари има и във вестниците Le Parisien и Le Figaro. Правителствени източници защитават интервюто пред крайнодясното списание с аргумента, че трябвало да се разговаря с всички французи през всички медии. Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ.У нас вицепремиерът и министър на отбраната Красимир Каракачанов също коментира казуса във Facebook профила си - по думите му това е поредната проява на политическа арогантност и високомерие, демонстрирани от един от настоящите лидери на някогашната Антанта.Според Каракачанов заявлението на на Макрон е недопустимо и обидно. Вицепремиерът настоява Външното ни министерство да реагира.", "date": "2019.11.02", "title": "Бурни реакции у нас след скандалното изказване на Макрон"}
{"url": "https://www.novinite.bg/articles/182059/Zaharieva-Izkazvaneto-na-Makron-e-obidno-i-nepriemlivo", "text": "'Изказването на Макрон е обидно, изразяваме недоумение.'' Това каза на изявление министърът на външните работи Екатерина Захариева по повод изказванеto на френския президент Еманюел Макрон, предаде репортер на ТОПНОВИНИ.''Изразяваме недоумение по повод изказването на френския президент Макрон, че предпочита мигранти от различни държави, сравнено с незаконни каналджии от Украйна и от България. Не разбираме причината за това изказване. Френските власти не са сигнализирали по официален начин за каквито и да е било съществени проблеми към нашите власти'', каза Захариева.По думите й има добро ниво на полицейско сътрудничество между двете републики.''Това изказване е обидно за българската общност там, те са възмутени'', заяви Захариева и допълни, че общността ни е добре интегрирана и в никакъв случай не счита, че създава особени проблеми.Има свобоно движение на хора и всеки гражданин може да избере къде да живее на територията на всички държави от ЕС, допълни тя.''Изказването на Макрон е неприемливо, не може да се прави генерално заключение за целия народ. Има български граждани, които извършват престъпления, но има и френски такива'', категорична бе Захариева.Тя смята, че отношенията между България и Франция са много добри, надява се да останат такива и за в бъдеще и допълни, че проблемът ще бъде разрешен по дипломатически път.", "date": "2019.11.02", "title": "Захариева: Изказването на Макрон е обидно и неприемливо"}
{"url": "https://www.novinite.bg/articles/182047/Privikaha-v-MVnR-frenskiya-poslanik-zaradi-izkazvane-na-Makron", "text": "Вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство. Френският посланик у нас г-жа Флоранс Робин бе извикана в понеделник в МВнР за обяснения, съобщиха от Министерството на външните работи.Причината е изказване на френския президент Еманюел Макрон, че предпочита мигранти от Африка пред \"български и украински банди\". “Предпочитам легалните мигранти от Гвинея и Кот д'Ивоар пред нелегалните украински или български банди”, казва френският президент в интервю за крайнодясното списание “Вальор актюел”. Макрон подчертава още, че ще хвърли цялата си енергия срещу създаването на паралелни общества и срещу нелегалната миграция. Вицепремиерът и министър на отбраната Красимир Каракачанов коментира случая във Фейсбук. \"Изказването на френския президент Макрон, че предпочита мигранти от Африка вместо „български и украински банди“ е поредната проява на политическа арогантност и високомерие, демонстрирани от един от настоящите лидери на някогашната Антанта. В навечерието на 100 години от подписването на Ньойския договор в Париж подобно поведение показва, че историческите грешки не са научени от т.нар. политически елит на Европа\", написа Каракачанов.", "date": "2019.11.02", "title": "Привикаха в МВнР френския посланик заради изказване на Макрон"}
{"url": "https://www.novinite.bg/articles/182042/Jokera-schupi-rekorda-za-naj-kasov-film", "text": "\"Жокера\" на режисьора Тод Филипс стана най-касовият сред филмите в категорията R, до чието гледане не се допускат деца под 17-годишна възраст без придружител, предаде ТАСС ката цитира сп. \"Форбс\". \"Жокера\" досега е събрал 805 милиона долара приходи в световния бокс-офис, изпреварвайки \"Дедпул\". През 2016 г. \"Дедпул\" на режисьора Тим Милър донесе 783 милиона долара приходи от прожекции. \"Жокера\" стана също първият в историята филм в категорията R, чиито приходи надхвърлиха границата от 800 милиона долара. Във филма се описва историята на Жокера - главния враг на супергероя Батман от комиксите на издателството \"Ди Си комикс\". През септември \"Жокера\" с участието на Хоакин Финикс в главната роля спечели наградата \"Златен лъв\" на 76-ия кинофестивал във Венеция.", "date": "2019.11.02", "title": "\"Жокера\" счупи рекорда за най-касов филм"}
{"url": "https://www.novinite.bg/articles/182041/Otnovo-e-den-za-razmisal-predi-balotaja-za-mestna-vlast", "text": "Днес отново е ден за размисъл преди балотажа за местна власт утре. Секционните комисии трябва да получат изборните книжа и да подготвят изборния ден. Балотаж ще има в 105 общини, 441 кметства и 31 района. Правилата за провеждане на избори са същите. В три села в страната балотажът ще бъде между трима кандидати. Гласуването ще започне точно в 7 ч сутринта и ще продължи до 20 ч вечерта.Ако пред някои секции обаче има опашки, изборният ден може да бъде удължен с още час. Важен за тези избори е принципът на уседналост. Право на глас имат хора с постоянен и настоящ адрес през последните 6 месеца. В тъмната стая можем да отбележим своя избор само с химикалка със син цвят. И на втория тур квадратчето \"не подкрепям никого\" фигурира в бюлетината, но не влияе върху избора на кандидатите.", "date": "2019.11.02", "title": "Отново е ден за размисъл преди балотажа за местна власт"}
