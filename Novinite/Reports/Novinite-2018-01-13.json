{"url": "http://www.novinite.bg/articles/155423/Gara-Pioner-na-targ", "text": "Управителният съвет на Национална компания \"Железопътна инфраструктура\" () е взел решение за продажбата на , защото управлението на имота е свързано с големи разходи, които са непосилни за компанията.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.01.13", "title": "Гара Пионер на търг"}
{"url": "http://www.novinite.bg/articles/155443/Kradci-zadignaha-edinstvenoto-kopie-ot-scenariya-za-badesht-film-na-Klod-Lolush", "text": "Прочутият френски режисьор Клод Льолуш е станал жертва на кражба. Сред откраднатите принадлежности е и единственото копие от сценария за следващия му филм, предаде Франс прес, позовавайки се на в. \"Паризиен\". 80-годишният Льолуш е отправил призив към крадците да му върнат сценария, надявайки се на \"чудо\". Според изданието кражбата е станала преди седмица пред офиса на продуцентската компания, основана от известния режисьор. Клод Льолуш тъкмо се е връщал от почивка, съобщава БТА. Кинодеецът е извадил три куфара от паркирания си пред офиса автомобил. Миг по-късно два от тях вече са били задигнати.  \"Паризиен\" пише, че в единия от куфарите е било единственото копие от сценария за следващия филм \"Да или не\" на Льолуш. От режисьора са били откраднати също тетрадки с ценни записки, 15 000 евро, ключове, паспорт и часовник.", "date": "2018.01.13", "title": "Крадци задигнаха единственото копие от сценария за бъдещ филм на Клод Льолуш"}
{"url": "http://www.novinite.bg/articles/155419/Zimata-se-zavrashta", "text": "В събота ще е облачно. На много места ще вали сняг, в Югоизточните райони - дъжд, но и там с нахлуването на студен въздух дъждът ще преминава в сняг. Почти без валежи ще е в югозападните райони на страната, а значителни по количество ще са в планините. Ще бъде ветровито, с умерен и силен североизточен вятър. По планинските проходи има условия за преспи и навявания. Температурите ще са почти без дневен ход - между 0 и 5 градуса.Атмосферното налягане е по-високо от средното за януари и още ще се повишава.Жълт код за валежи от сняг е обявен за осем области на страната за 13 януари, събота, сочи справка в сайта на Националния институт по метеорология и хидрология към БАН. Предупреждението е в сила за областите Монтанска, Врачанска, Ловешка, Габровска, Пазарджишка, Пловдивска, Смолянска и Кърджалийска. За областите Монтанска, Врачанска, Ловешка, Габровска, Пазарджишка, Пловдивска синоптиците отбелязват, че ще има валежи от сняг, като те ще са по-значителни в планинската част на съответните области, където в комбинация с вятъра ще се създават условия за навявания и преспи. За областите Смолянска и Кърджалийска метеоролозите прогнозират, че ще има валежи от сняг, като в комбинация с вятъра ще се създаватусловия за навявания и преспи.В планините ще е облачно, с валежи от сняг, на места значителни по количество. Ще духа силен вятър от изток-североизток, който в комбинация със снеговалежите ще води до преспи и навявания. Максималната температура на височина 1200 метра около минус 3 градуса, на 2000 метра – около минус 7 градуса.По Черноморието ще е облачно, с валежи от дъжд. Ще духа силен североизточен вятър. Максималните температури ще са 5-6 градуса. Температурата на морската вода е 9 градуса. Вълнението на морето ще бъде 4 бала.В неделя в по-голямата част от страната валежите ще спрат. Слаб сняг ще превалява на отделни места в Западна България и в крайните източни райони. Ще бъде студено и ветровито.Във вторник облачността ще се задържи предимно значителна. Само на отделни места ще превали слаб сняг. Ще се появи южен вятър и температурите слабо ще се повишат. През нощта срещу сряда в северозападните райони е възможно да превали дъжд и да се образуват поледици.", "date": "2018.01.13", "title": "Зимата се завръща"}
{"url": "http://www.novinite.bg/articles/155436/V-nedelya-valejite-spirat-za-malko-v-ponedelnik-chakame-poveche-snyag", "text": "През следващото денонощие облачността над страната ще е значителна. През нощта превалявания от сняг ще има главно в северозападните и планинските райони, съобщават от НИМХ на БАН. Утре (в неделя) в по-голямата част от страната валежите ще спрат. Слаб сняг ще превалява на места в Западна България и в крайните източни райони. Ще е ветровито и студено с минимални температури между минус 5 и 0 градуса и максимални - между минус 3 и 2 градуса. През нощта срещу понеделник валежите от сняг в Западна България ще се усилят. По високопланинските проходи в Западна Стара планина ще има виелици и навявания. По Черноморието ще е облачно, със слаби превалявания, предимно от сняг. Ще духа силен североизточен вятър. Максималните температури ще са 1-5 градуса.  Температурата на морската вода е 8-9 градуса. Вълнението на морето ще бъде около 4 бала. В планините ще е облачно, ще превалява слаб сняг, на повече места в западната половина на страната. Ще духа умерен и силен предимно югоизточен вятър, по билата на Рила и Пирин - западен вятър. Температурите ще се понижават, максималната на височина 1200 метра ще е около минус 5 градуса, на 2000 метра - около минус 9 градуса. В понеделник валежи от сняг ще има на повече места в Северна и Западна България. Ще се образува нова снежна покривка. Почти без валежи ще е в югоизточните райони. Вятърът ще е до умерен от североизток и по планинските проходи и в Северна България ще има условията за снежни виелици и навявания. Минималните температури ще са между минус 7 и минус 2 градуса, а максималните между минус 3 и 2 градуса, в югоизточните райони до 4-5 градуса.", "date": "2018.01.13", "title": "В неделя валежите спират за малко, в понеделник чакаме повече сняг"}
{"url": "http://www.novinite.bg/articles/155437/Maj-specheli-pochti-polovin-miliard-dolara-ot-lotariyata", "text": "Млад мъж от щата Флорида, САЩ, е притежателят на печелившия билет за джакпота от 451 милиона долара в лотарията \"Мега милиони\", предадоха световните агенции, цитирани от БТА. 20-годишният Шейн Мислър от малкия град Порт Ричи в централната част на щата е избрал да получи сумата накуп. Така той ще \"прибере\" близо 282 милиона долара.Мислър споделя, че ще използва парите за увлеченията си. Младият мъж също така ще подпомогне семейството си и ще извърши \"някое и друго добро дело\" в полза на човечеството.Шестте печеливши числа в \"Мега милиони\" познати от жителя на Флорида, бяха изтеглени на 5 януари. Най-големият джакпот в историята на \"Мега милиони\" от 656 милиона долара \"падна\" през 2012 г. Тогава печелившите билети бяха три. Рекордният джакпот в историята на САЩ от близо 1,6 милиарда долара беше разигран в друга популярна лотария - \"Пауърбол\", през януари 2016 г. Натрупването беше спечелено от три билета, продадени във Флорида, Калифорния и Тенеси.", "date": "2018.01.13", "title": "Мъж спечели почти половин милиард долара от лотарията"}
{"url": "http://www.novinite.bg/articles/155431/13-yanuari-Den-na-balgarskoto-kino", "text": "13 януари се отбелязва като Ден на българското кино. На този ден, преди близо век - през 1915 г., в столичното кино \"Модерен театър\" се е състояла премиерата на първия български игрален филм \"Българан е галант\" на родоначалника на българското кино режисьора Васил Гендов, припомнят от Националния филмов център (НФЦ).В немия черно-бял филм, разказващ за любовните неволи на бонвивана Българан, Васил Гендов е също сценарист и изпълнител на главната роля. Самият филм не е съхранен на лента до наши дни. Смята се, че е изгубен през 40-те години на XX век. Останали са едва 1-2 кадъра от него.По повод на 90-годишнината от тази дата, през 2005 година по инициатива на Национален филмов център, 13 януари е обявен с Държавен указ за професионален празник на работещите в българското кино.", "date": "2018.01.13", "title": "13 януари - Ден на българското кино"}
{"url": "http://www.novinite.bg/articles/155422/Romite-se-gotvyat-za-praznika-Bango-Vasil", "text": "Ромите се готвят за най-почитания си празник - Банго Васил. Тържествата започват по традиция тази вечер.Според ромските легенди Банго Васил е техен защитник. Някои предания разказват как той ги спасил от удавяне в морето, като им изпратил ято гъски.Според други Банго Васил възстановил мост, разрушен от дявола, по който ромите преминали. Според трети Банго Василий бил куц овчар, който спасил давещо се ромско дете.", "date": "2018.01.13", "title": "Ромите се готвят за празника Банго Васил"}
{"url": "http://www.novinite.bg/articles/155430/Psiholog-za-ubijstvata-v-Novi-Iskar-Lyubovta-ne-vodi-do-smart", "text": "„Не искам хората да остават с впечатлението, че шесторното убийство в Нови Искър е извършено заради любов. Любовта не води до смърт. Това със сигурност не е любов, това е фатално привличане“. Това каза пред bTV психологът Росен Йорданов.„Не бих могъл да се впусна в детайлно разглеждане на мотивите, тъй като не получих никаква информация какво може да накара един човек да го извърши. Със сигурност не е любов, може би е виждал някаква спасителна нишка за живота си, някаква екзистенциална фатална връзка, която да му даде възможност да прекара останалата част от живота си по някакъв начин, може би е имало съвсем други неща.Не бих нарекъл това чувство любов”, обясни той. „Нямам обичайните съмнения относно авторството на това престъпление, допускам, че това е човекът, който е причинил смъртта на тези хора. Опитът ми от години обаче ми показва, че понякога на обществото е трудно да обясниш защо и как“, допълни психологът. Според него в обществото са се породили множество въпроси, тъй като информацията, която е излизала от МВР, е била леко хаотична.„Не мисля, че е работа на шефа на следствието или на главния секретар да обясняват мотивите, защото те не са експерти по психология. Тази политика - че един човек ще трябва да обяснява всичко, води до това хората да си задават много въпроси и да не им е ясно защо се е случило, как се е случило, защо се включва армия в издирването на човек”, заяви Росен Йорданов.По думите му макар и с присъда, Росен Ангелов години наред не е бил открит, тъй като институциите не работят добре. Според него цялата система трябва да се реорганизира така, че там да работят по-мотивирани и по-кадърни хора. МВР отдавна е в хватката на политиците, там големите назначения се правят с гърбове от политици, заяви психологът.", "date": "2018.01.13", "title": "Психолог за убийствата в Нови Искър: Любовта не води до смърт"}
{"url": "http://www.novinite.bg/articles/155421/Zaharieva-S-rechta-si-Donald-Tusk-shte-ostane-v-sarcata-na-balgarite", "text": "„С речта си Доналд Туск спечели завинаги сърцата на българите. Аз лично не очаквах. Той показа отношение към България, което на толкова високо ниво докосва много. Това е по-особен знак – цяла реч на български показва, че страната ни е близка до сърцето му”, заяви в „Събуди се” външният министър Екатерина Захариева.„Считам за нормално, когато не си съгласен с дадена политика, да искаш да бъдеш чут. Протестите на хората не са неочаквани”, на мнение е тя.\"Хубаво е да говорим за нещата, които още не са решени. Хубаво е да има план. Това, че се говори за нещата, които трябва да подобряваме, не е лошо. Само за миналата година имаме 14% ръст на доходите, но има за какво още да се работи. Има много други неща, над които трябва да се работи в България\", смята Екатерина Захариева.„Целта на реформата не е да отпадне мониторинга. Целта е да имаме ефективна, бърза и независима съдебна система. Надявам се с работата си да покажем през тези шест месеца, че България има още какво да представи\", допълни тя.По думите й по време на българското европредседателство е важно да успеем да покажем, че политиките в Европейския съюз всъщност са важни за всеки един. Според нея сигурността на Западните Балкани е една от тези политики.", "date": "2018.01.13", "title": "Захариева: С речта си Доналд Туск ще остане в сърцата на българите"}
{"url": "http://www.novinite.bg/articles/155424/Cvetanov-se-otreche-ot-ubitiya-Petar-Hristov-ne-bili-priyateli", "text": "Зам.-председателят на ГЕРБ Цветан Цветанов отрече да е бил приятел с убития бизнесмен Петър Христов. По думите му било политическа спекулация да се твърди, че разстреляният 49-годишен мъж е бил близък до властта.Шефът на депутатите от ГЕРБ уточни, че с Христов се познава покрай публични прояви във Велико Търново. Не сме били лични приятели, познавахме се. Той беше близък до всички, които искаха да се развиват в България, каза още Цветан Цветанов. По думите му, давайки информация за „Наглите”, Христов всъщност е изпълнил гражданския си дълг. „Споделена е определена чувствителна информация, която е допринесла за разкриването на тежки престъпления в България. Във времето той е бил един от истинските радетели за синята идея и за това, че СДС и демокрацията винаги са били приоритет за него”, допълни Цветанов. Симпатизирал е на партията ни, каза още Цветанов за спонсора на ГЕРБ във Велико Търново Петър Хрстов. Според него Петър Христов не е имал политически амбиции. ", "date": "2018.01.13", "title": "Цветанов се отрече от убития Петър Христов, не били приятели"}
{"url": "http://www.novinite.bg/articles/155427/SDVR-Balgarin-v-chujbina-e-podal-falshivite-signali-za-bombi-v-Sofiya", "text": "Българин в чужбина е подал фалшивите сигнали за бомби в София, заяви на брифинг старши комисар Ивайло Иванов.\"Беше установено, че обажданията се подават от чужд мобилен оператор. Беше установен и подателят на сигналите. Това е 45-годишен български гражданин, който се намира на територията на страна от Европейският съюз”, поясни той.„Лицето е подало множество сигнали, освен за обекти на територията на България, но и до различни европейски институции. Действаме с партньорските служби по установяване на неговото местонахождение\", каза още той.Припомняме, че сигнал за бомба на Летище София беше подаден в петък, след като такъв имаше и в четвъртък. След проверка на службите стана ясно, че взривно устройство няма. Пътниците и на двата терминала бяха евакуирани, а полетите отменени. От МВР заподозряха, че сигналите са подадени от един и същ мъж.Сигнал за бомба в НДК бе подаден в петък около 17.00 часа. Сградата бе проверена, а хората не бяха евакуирани. ", "date": "2018.01.13", "title": "СДВР: Българин в чужбина е подал фалшивите сигнали за бомби в София"}
{"url": "http://www.novinite.bg/articles/155438/V-Laplandiya-postroiha-leden-hotel-za-fenovete-na-Igra-na-tronove", "text": "Професионални скулптори от Русия, Украйна, Полша и Латвия изградиха в  изцяло от лед хотел по мотиви от филма , съобщи медийната компания HBO Nordic.„Хотелът е разположен на площ от 20 000 кв.м. и има около 30 стаи, оформени по мотиви от популярната телевизионна поредица, включително и известния, но , и ледена пързалка във формата на дракон”, се казва в съобщението.Всички гости в хотела получават допълнителни одеала и електрически грейки, защото температурата вътре в хотела е минус 5 градуса. Хотелът разполага с киносалон, леден ресторант и арктически бар.Цената на двойна стая, която включва и ескурзионна обиколка из селото, висококачествени аксесоари за спане, душ, тоалетна, сутрешно събуждане, топъл сок от ягоди, закуска в отоплен ресторант и диплом за прекарана нощ в ледения хотел, е 294 евро.Тези цени са валидни до 8 април, когато хотелът ще бъде затворен по естествени причини, уточнява съобщението.", "date": "2018.01.13", "title": "В Лапландия построиха леден хотел за феновете на \"Игра на тронове\""}
{"url": "http://www.novinite.bg/articles/155432/Martav-maj-nameren-na-ulica-vav-Varna", "text": "Труп е открит тази сутрин във Варна. Сигналът за човек в безпомощно състояние край жилищен блок на ул. Радецки” е подаден около 7:30 ч., съобщиха за Дарик от полицията. Пристигналите на място екипи са констатирали, че мъжът е починал. Установено е, че тялото е на 40-годишен варненец. По първоначални данни не се касае за криминално престъпление. Работата по случая продължава.", "date": "2018.01.13", "title": "Мъртъв мъж намерен на улица във Варна"}
{"url": "http://www.novinite.bg/articles/155420/Zadarjaha-Emil-Milev-Krokodila", "text": "Соченият за магистрален бандит Емил Милев-Крокодила е бил задържан. Емил Милев-Крокодила беше оправдан от Специализирания наказателен съд. Милев и още трима души - Лазарин Лазаров, Едуард Павлов и Мартин Димитров, бяха изправени пред Темида за грабежи и отвличания, посочва ДАРИК.  Милев е спряган за автор на редица магистрални грабежи, извършени от ръководена от него „банда на крокодилите\".  В един момент Крокодила беше обявен и за общодържавно издирване и близо 4 години се укриваше от органите на реда. Той бе арестуван през ноември 2013 година.", "date": "2018.01.13", "title": "Задържаха Емил Милев-Крокодила"}
{"url": "http://www.novinite.bg/articles/155425/Tramp-premina-parviya-si-medicinski-pregled-otkakto-e-prezident-na-SASht", "text": "Президентът е в отлично здраве, заяви лекарят на Белия дом д-р Рони Джаксън след първия медицински преглед на Доналд Тръмп след встъпването му в длъжност преди почти година, предадоха световните агенции. \"Медицинският преглед на президента в националната военна болница \"Уолтър Рийд\" премина изключително добре. Президентът е в отлично здраве и аз с нетърпение очаквам да информирам за някои подробности на брифинг във вторник\", гласи краткото изявление на д-р Джаксън, разпространено от Белия дом. Тръмп остана три часа в Националния военен медицински център \"Уолтър Рийд\". Той помаха на репортерите на отсрещната страна на улицата, но не отговори на въпроси.На излизане от болницата президентът се ръкува и поговори с лекаря на Белия дом Рони Джаксън, който ръководеше прегледа. Джаксън е бил лекар на президентите при три последователни администрации, напомни говорителката на Белия дом Сара Сандърс завчера.71-годишният Тръмп встъпи в длъжност преди година като най-възрастният президент в историята на САЩ, започващ първия си мандат, припомня ДПА.Последните публично известни данни за здравето му бяха публикувани пред септември 2016 г. от личния му лекар д-р Харолд Борнстейн, който заяви, че Тръмп ще бъде \"най-здравият индивид, избиран някога\". Тръмп избягва спортовете, освен голфа, и според слуховете си пада предимно по фастфуд и диетична сода. Няма семейна история на преждевременни сърдечни болести, а родителите му са доживели до възраст над 80 и 90 години. Медицинският му преглед няма да включва оценка на менталното здраве или яснота на ума, предупреди Белият дом.", "date": "2018.01.13", "title": "Тръмп премина първия си медицински преглед, откакто е президент на САЩ"}
{"url": "http://www.novinite.bg/articles/155428/Za-parvi-pat-dopusnaha-jeni-na-futbolen-mach-v-Sauditska-Arabiya", "text": "Радикална реформа в Саудитска Арабия. За първи път жените бяха допуснати на стадион, за да гледат на живо футболен мач.В Тwitter местен вестник публикува снимки на първите представители на нежния пол с бели и зелени шалове в подкрепа на своя любим отбор.Двата тийма пък пуснаха специално намаление на тениски за жените поддръжници, присъстващи на петъчната им игра.Около 10 000 места бяха отредени за жените на стадиона в град Джеда. Анализатори смятат, че идеята за либерализиране на кралството е на принц Мохамед бин Салман, който се опитва да отвори страната към света.", "date": "2018.01.13", "title": "За първи път допуснаха жени на футболен мач в Саудитска Арабия"}
{"url": "http://www.novinite.bg/articles/155434/Sakskoburggotski-Naj-vajniyat-ni-prioritet-sa-Zapadnite-Balkani", "text": "Най-важният приоритет на Българското председателство на Съвета на ЕС е този, свързан със Западните Балкани. Ролята ни да помогнем на т.нар. Западни Балкани е много важна и можем наистина да свършим добра работа, заяви Симеон Сакскобургготски по БНР. Мисля, че всичко е много важно, значимо, отговорно и всички трябва да положим общи усилия да се оправдаят донякъде всички очаквания и надежди и същевременно да се справим с приоритетите, допълни Сакскобургготски. Цар Симеон е един от участниците в Консултативния борд за председателството, който координира изпълнението на приоритетите на Председателството ни. ", "date": "2018.01.13", "title": "Сакскобургготски: Най-важният ни приоритет са Западните Балкани"}
{"url": "http://www.novinite.bg/articles/155444/48-000-sa-bolnite-ot-grip-u-nas", "text": "Заболелите от грип в момента са към 48 000 души в страната, обяви пред \"Фокус\" директорът на Центъра по заразни и паразитни болести проф. Тодор Кантарджиев. Вчера в област Перник беше обявена грипна епидемия. В някои от областите има значително повишена заболеваемост. Това са: Перник, Пазарджик, Смолян, София-област, Сливен, обясни проф. Кантарджиев.За 5 дни сме изследвали 134 проби, като са доказани пет вируса H1N1 (пандемичен грип), H3N2. Останалите 34 са група B. Той обикновено се явява в началото и в края на епидемията. Засега 34 са група B, а 6 са група А“, подчерта той. По думите му засегнати с много положителни проби от група В са: Пазарджик, Сливен, Благоевград, където има група А - H3N2 и H1N1.„H1N1 е този, който преди години наричахме „свински грип“, H3N2 е грипът, който в момента доминира в САЩ и Западна Европа. До две седмици ще можем да кажем кой от тях ще вземе превес. Засега прави впечатление, че наистина е много голям процентът на група В грипни вируси“, каза още проф. Тодор Кантарджиев", "date": "2018.01.13", "title": "48 000 са болните от грип у нас"}
{"url": "http://www.novinite.bg/articles/155426/Patnite-nastilki-v-cyalata-strana-sa-mokri", "text": "Пътните настилки в почти цялата страна са мокри, съобщават от Агенция \"Пътна инфраструктура\". Намалена  поради мъгла: до 50 м има в района на Витиня /обл. София/ и до 100 м има в района на проход „Шипка“.Времето над цялата страна е облачно. Слаб до умерен  духа в областите: Бургас, Варна, Видин, Добрич, Монтана, Пловдив, Плевен, Разград, Русе, Силистра, Сливен, Смолян, София, Търговище и Шумен.Дъжд вали в областите Бургас, Варна, Видин, Габрово, Ловеч, Пазарджик, Пловдив, Търговище, Хасково и Шумен, както и в района на Голешево /обл. Благоевград/, АМ „Хемус“ /обл. София/. Сняг вали в областите Видин, Враца, Монтана, Русе и Шумен, както и в района проход „Петрохан“, проход „Шипка“, „Троянски“ проход, „Ришки“ проход, проход „Предел“, Черна Места /обл. Благоевград/, Балчик /обл. Добрич/, Априлци /обл. Ловеч/, планинската част на област Пазарджик, Студенец и Паничково /обл. Пловдив/, планинската част на област Сливен, планинската част на област Смолян, АМ „Тракия“ от км 45 до км 55 на Гълъбец, Саранци, Гинци, Мирково, Ярема /обл. София/.", "date": "2018.01.13", "title": "Пътните настилки в цялата страна са мокри"}
{"url": "http://www.novinite.bg/articles/155445/V-BSP-se-skaraha-zaradi-socialniya-pol", "text": "В БСП се скараха заради „социалния пол”. На закрито заседание на Националния съвет на партията, лидерът й Корнелия Нинова и лидерът на ПЕС Сергей Станишев влязоха в сблъсък заради ратификацията на Истанбулската конвенция. Станишев настоява за приемане на документа, дори намекнал, че в противен случай БСП може да бъде изключена от семейството на европейските социалисти.Според Нинова обаче има национални теми, които стоят над европейските. Разнопосочни са позициите и сред членовете на Националния съвет на левицата. Изразени са дори мнения, че приемането на конвенцията е все едно да се вкарат порно сцени в романа „Война и мир”.Въпреки ,че преди дни БСП излезе с категорична позиция против Истанбулската конвенцията и настоя Министерски съвет да оттегли решението и документа да не се разглежда в парламента, на днешния пленум на левицата стана ясно, че в партията не са единни по този въпрос. Преди заседанието Сергей Станишев каза, че в България дебатът е изкривен,  че страховете на хората са измислени и силно преувеличени. Те по думите му изместват истинския проблем.\"Истинският проблем, който не търпи отлагане, е насилието над жените. През последната година 3 жени бяха убити от техните партньори след многократни оплаквания за насилие\", обясни той.Коренно противоположно мнение изрази Светлана Шаренкова.\"Българското законодателство всички тези проблеми ги е решило много отдавна. Както Унгария и други държави не са съгласни да приемат тази конвенция, така и България би следвало да не я приеме\", обясни Шаренкова.  Славчо Велков смята, че конвенцията няма да бъде ратифицирана от парламента.  \"Аз мисля, че няма да се стигне до ратификация, защото просто няма да се приеме. Като имаме предвид нагласите на някои парламентарни групи, включително и от мнозинството\", обясни Велков.Споровете на \"Позитано\" за и против Истанбулската конвенция продължиха повече от три часа.", "date": "2018.01.13", "title": "В БСП се скараха заради „социалния пол”"}
{"url": "http://www.novinite.bg/articles/155429/Led-po-vajeto-sprya-lifta-na-Vitosha", "text": "Въжето на кабинковия лифт \"Симеоново-Драгалевци\" замръзна, обледяването затрудни движението на лифта, съобщиха от \"Витоша ски\".В кабинките няма хора, уточняват от дружеството. Столична община пусна допълнителен автобус № 66 за извозване на хората, съобщиха от Столична община. Въжето е замръзнало заради резките промени на температурата, обясни Костадин Костадинов, шеф на Витоша ски, цитиран от Фокус. По думите му въжето е пуснато да се върти, но заради ледът по него се приплъзва и не можа да задвижи механизма.Това се случва много рядко, но понякога срещу природата не може да се действа, допълни Костадинов. ", "date": "2018.01.13", "title": "Лед по въжето спря лифта на Витоша"}
{"url": "http://www.novinite.bg/articles/155440/Turciya-e-postroila-nov-bejanski-lager-v-severnata-sirijska-provinciya-Idlib", "text": "Tурция е построила нов  в северната сирийска провинция , предаде Анадолската агенция. Палатковият лагер, в който са настанени около 200 семейства, избягали от , се намира в района на селището Кефер Лусин.Лагерът е изграден от турската ислямска неправителствена организация Фондация за човешки права и свободи (). ", "date": "2018.01.13", "title": "Турция е построила нов бежански лагер в северната сирийска провинция Идлиб"}
{"url": "http://www.novinite.bg/articles/155435/Turciya-obyavi-che-nyama-da-prieme-privilegirovano-partnorstvo-s-ES", "text": " няма да приеме \"привилегировано партньорство\" с , заяви министърът за ЕС на  , цитиран от \"Хюриет дейли нюз\".\"Ако ни бъде предложено привилегировано партньорство, ние няма дори да го обмислим, а просто ще го отхвърлим\", каза Челик пред телевизия Хабертюрк. Германски политици наскоро предложиха \"привилегировано партньорство\" за  като алтернатива на пълноправното ѝ членство в Общността.\"Никой не може да предложи второкласен статут на  в отношенията й с ЕС\", каза Челик, като изтъкна, че страната му има ясна позиция по този въпрос. Министърът критикува също така Йоханес Хан, комисаря, който отговаря за разширяването на ЕС. \"Въпреки, че е европейски комисар за разширяването, той иска да прекъсне отношенията между  и ЕС\" заяви Хан.", "date": "2018.01.13", "title": "Турция обяви, че няма да приеме \"привилегировано партньорство\" с ЕС"}
{"url": "http://www.novinite.bg/articles/155433/Generalna-promyana-vav-Facebook-shte-zaradva-potrebitelite", "text": "Генерална промяна във Facebook. Потребителите вече ще виждат повече лично съдържание за сметка на платените публикации.Промените са продиктувани от желанието на потребителите мрежата да ги свързва с хората, а не с ненужно съдържание.Георги Малчев продава реклами в социалната мрежа. Според него промените могат да доведат до поскъпване на рекламата, но и ще се обърне повече внимание на съдържание им.Бизнесът няма да пострада от ограничението, смятат от бранша. Потребителите пък ще прекарват времето си онлайн по-пълноценно.Създателят на Facebook Марк Зукербърг, който инициира промяната, е категоричен, че е важно какво искат потребителите, защото ползването на социалната мрежа за връзка с хората ги кара да се чувстват по-добре и по-малко самотни.", "date": "2018.01.13", "title": "Генерална промяна във Facebook ще зарадва потребителите"}
{"url": "http://www.novinite.bg/articles/155442/VMRO-za-kritikite-na-frenskata-evrodeputatka", "text": "От ВМРО обявиха, че са възмутени от позицията на френската евродепутатка Карима Дели, която видя намек за сексуален тормоз във видеото, рекламиращо европредседателството, и поиска оттеглянето на клипа. \"Крайностите във възприемането на „нормалността“ се изродиха в извратеност! Ние от ВМРО – Българско национално движение сме възмутени от позицията на френския евродепутат Карима Дели, че официалната видео реклама на българското председателство на Съвета на ЕС трябва да бъде спряна незабавно заради послание, което смята за политически некоректно... За адекватността на самото съдържание, не е мястото и времето да се говори, но сме категорични, че да се търси подтекст за сексуален тормоз е крайно, грозно, нелепо и недопустимо. На това тук по нашенски ние му казваме: „Да търсиш под вола теле“ – нещо, което именно тези неолиберални общности се опитват да реализират и да ни убедят, че е нормално\", обявиха от ВМРО в позиция до медиите.\"Това е поредният пример за извратената криворазбрана реалност, в която „Зелените“, чиито представител в ЕП е Дели, живеят и недопустимите стандарти, които крайните либерали в Европа се опитват да насаждат\", посочват от партията.Те използват случая да се обявят и против Истанбулската конвенция, която по думите им \"под маската за превенция от насилието над жени прокарва недопустими текстове като „социален пол“, „разчупване на стереотипите за мъж и жена“, официализиране на термина „джендър“, както и въвеждане на трансджендър обучение в детските градини и училищата\".\"Ние от ВМРО сме категорични, че в България има вековни ценности, морал и традиции, които ще продължим да отстояваме и браним от новите, извратени „световни тенденции“. Ако днес държавата ни допусне подобна провокация, то утре и „Добър ден!“ ще бъде повод за дела за сексуално насилие\", категорични са от ВМРО.", "date": "2018.01.13", "title": "ВМРО за критиките на френската евродепутатка"}
{"url": "http://www.novinite.bg/articles/155439/CRU-Virusat-NotPetya-e-sazdaden-ot-ruskoto-razuznavane", "text": "Централното разузнавателно управление на САЩ смята, че компютърният вирус NotPetya, атакувал преди половин година редица компании и организации в Русия и Украйна, „с висока степен на вероятност” може да е бил създаден в руското Главно разузнавателно управление (ГРУ), съобщи в. „Вашингтон поуст” като се позова на източници, запознати със секретни доклади на американското разузнаване.Изданието посочва, че от ЦРУ са отказали коментар на тази информация.На 27 юни 2017 зловреден вирус, който блокира достъпа до данни и изисква превеждане на пари за деблокирането, атакува десетки енергийни, телекомуникационни и финансови компании и организации в Русия и Украйна, а след това се разпространи в целия свят, предава ТАСС, цитирана от БГНЕС.Експерти от фирмата Group-IB, специализирана в компютърна сигурност и защита от кибер заплахи, посочиха като виновник за атаката вируса Petya, който не позволява зареждането на операционната система, блокира компютрите и изисква откуп от 300 долара в криптовалутата биткойни.По-късно в руската „Лаборатория Касперски” стигнаха до извод, че светът се е сблъскал с нов зловреден вирус, а компанията го нарече NotPetya.Руските власти многократно заявиха, че нямат отношение към мащабните кибер атаки, станали през последните години.През юли 2017 прес секретарят на руския президент Дмитрий Песков нарече абсурдни обвиненията срещу Русия, че е замесена в организирането на кибер атаки срещу украински обекти.", "date": "2018.01.13", "title": "ЦРУ: Вирусът NotPetya е създаден от руското разузнаване"}
{"url": "http://www.novinite.bg/articles/155441/Seul-prie-predlojenieto-na-Severna-Koreya-za-razgovori-na-15-yanuari", "text": "Южнокорейското правителство прие предложението на  за  на работно равнище на 15 януари във връзка с посещението на севернокорейска група музиканти, танцьори и други на зимната олимпиада в , предадоха ТАСС и Ройтерс, позовавайки се на агенция Йонхап.По-рано днес южнокорейското министерство на обединението съобщи, че  е предложила за работни  на 15 януари в Павилиона Тонгил (обединение), в севернокорейската част от граничното селище Панминчжон, по въпроса за изпращането на нейната група от артисти. Сеул предлагаше преди това на тази дата да се водят  за участие на делегация на Севера в зимните олимпийските игри в Пьончан, отбелязва ТАСС.", "date": "2018.01.13", "title": "Сеул прие предложението на Северна Корея за разговори на 15 януари"}
