{"url": "http://www.novinite.bg/articles/156207/Idva-li-krayat-na-skapite-imoti-v-stolicata", "text": "В момента на пазара на недвижими имоти в София има силно търсене, което, от една страна, трябва да ни радва, но вече се стигна до един момент, който е леко притеснителен. Сделките падат надолу, а клиентите не са готови да дават толкова много спрямо това, което вярват, че е правилната цена.Това посочи Георги Захариев от Green Sofia Apartments.В този смисъл, посочи Захариев, малко се изчерпа информацията, че пазара трябва да качва цените нагоре.„Въпреки че няма такова голямо предлагане, това ще се промени, защото през последните 2-3 години започнаха много строежи, бяха издадени множество разрешения за строеж. В един момент те ще се появят на пазара, макар голяма част да бяха разпродадени ще „на зелено“, отбеляза той.„Това нещо ще повиши предлагането и, смятам, че цените трябва да запазят едно ниво, което в момента се наблюдава\", прогнозира Захариев.", "date": "2018.01.31", "title": "Идва ли краят на скъпите имоти в столицата"}
{"url": "http://www.novinite.bg/articles/156216/Novo-sabitie-na-Balgarskoto-predsedatelstvo-zatvarya-NDK", "text": "апомняме, че подобни ограничения ще са в сила до юли 2018 г. за всички събития от клас „А“ и „С“ от програмата на Председателството. В тези дни за улеснение на почитателите на културната програма на  ще работи целодневната билетна каса в кино „Люмиер Лидл“. На разположение остава и системата за онлайн резервация на билети.", "date": "2018.01.31", "title": "Ново събитие  на Българското председателство затваря НДК"}
{"url": "http://www.novinite.bg/articles/156217/MVR-Ruse-nabira-konkurs-za-20-policai", "text": "В областната дирекция на МВР в Русе е обявен конкурс за 20 полицаи. Това съобщиха от полицията в крайдунавския град. Кандидатите ще се конкурират за свободни места в сектора \"Охранителна полиция\" в различните подразделения на дирекцията. За тях се изисква задължителна първоначална професионална подготовка, предаде БНТ.", "date": "2018.01.31", "title": "МВР-Русе набира конкурс за 20 полицаи"}
{"url": "http://www.novinite.bg/articles/156218/Ruskiyat-patriarh-idva-v-Balgariya", "text": "Патриархът на Москва и цяла Русия Кирил ще посети България в началото на март, съобщи говорителката на руското външно министерство Мария Захарова, цитирана от БГНЕС Той ще участва в основните тържества по случай 140-годишнината от освобождението на България от османско робство в руско-турската война от 1877-1878 г., посочи Захарова и добави, че в момента програмата на посещението се уточнява.", "date": "2018.01.31", "title": "Руският патриарх идва в България"}
{"url": "http://www.novinite.bg/articles/156212/Udaljavat-gripnata-epidemiya-v-Yambolska-oblast", "text": "Регионалната комисия за борба с грипа и острите респираторни заболявания в Ямбол удължи обявената на 25 януари грипна епидемия до 6 февруари включително, съобщи директорът на Регионалната здравна инспекция д-р Лиляна Генчева, цитирана от БТА. За три дни - от 29 до 31 януари, заболеваемостта е достигнала 217 души на 10 000 жители. Всички учебни заведения в петте общини на областта ще останат затворени. Детските градини и яслите продължават работа, но със засилени мерки за контрол и хигиена. Отменят се плановите операции в лечебните заведения, детските и женски консултации. Изследването в Националния център за паразитни и заразни болести на 23 произволно взети проби от болни в региона е показало наличието на грипен вирус тип В в 18 от тях.", "date": "2018.01.31", "title": "Удължават грипната епидемия в Ямболска област"}
{"url": "http://www.novinite.bg/articles/156219/bebe-pochina-v-pazardjishko-selo", "text": "Едномесечно бебе почина в село край Пазарджик. Сигналът за трагедията е подаден от болницата в града, където новороденото е закарано вече мъртво и лекарите само констатирали смъртта му.Близките на детето го завели в Спешното отделение и там обяснили, че е починало в дома им в село Огняново, предаде БГНЕС. \"Причините за смъртта на едномесечно бебе от село Огняново разследва Областната дирекция на МВР в Пазарджик\", съобщи говорителят на ведомството Мирослав Стоянов.Видимо няма следи от насилие или опит за причиняване на смъртта с външна намеса. Вероятно става дума за здравословен проблем, но въпреки това ще бъде направена аутопсия, за да се изясни от какво е починало детето.", "date": "2018.01.31", "title": "бебе почина в пазарджишко село"}
{"url": "http://www.novinite.bg/articles/156223/Profesii-v-spisaka-s-nedostig-na-specialisti-raste", "text": "Списъкът на професиите, за които има недостиг на работна ръка, е допълнен с три нови единични групи професии. Това каза социалният министър Бисер Петков след заседанието на НСТС, предаде  БГНЕС„На база на обсъждане в Национален съвет за трудова миграция и мобилност и предложение на работодателските организации са въведени три нови единични групи професии, които ще се ползват от т. нар. „бърза писта“, т.е. при тях работодателите няма да са задължени да провеждат така наречения „пазарен тест“. Тоест присъствието им в списъка означава признат недостиг на съответните кадри в тази професия“, обясни Петков.Списъкът се актуализира ежегодно от социалния министър до 31 януари. Сред професиите става дума и за инженер-химици.На заседанието на НСТС беше обсъден проектът на ЗИД на Закона за трудовата миграция и трудовата мобилност. Той беше подкрепен от всички присъстващи представители на организациите, с изключение на КТ „Подкрепа“, каза вицепремиерът Валери Симеонов.Социалният министър Бисер Петков обясни, че със законопроекта се правят изменения и допълнения във връзка с транспонирането на евродиректива относно условията за пребиваване на определени категории граждани на трети държави с цел научни изследвания, следване, стажове и т.н. ", "date": "2018.01.31", "title": "Професии в списъка с недостиг на специалисти расте"}
{"url": "http://www.novinite.bg/articles/156190/Shefat-na-NSO-general-Angel-Antonov-e-podal-ostavka", "text": "Директорът на Националната служба \"Охрана\" генерал Ангел Антонов е подал оставка снощи, съобщи БНР. Преди повече от седмица се появи информация затова, че генерал Антонов ще бъде сменен. Тогава той отрече това да е факт.Преди повече от седмица се появи информация затова, че генерал Антонов ще бъде сменен. Тогава той отрече това да е факт.Ген. Ангел Антонов е разследван заради злоупотреби с управлението на служебния автопарк и ловно стопанство \"Кричим\". Според сигнали генералът често ловувал сам в ловния парк или пък използвал имота със свои другари, а стопанството работело на загуба.Освен лова, генералът имал още едно скъпо хоби – луксозните автомобили. Разследващите проверяват и сигнали за сериозни нарушения в автопарка.По нареждане на Антонов важни клечки от властта се возели без да подозират в коли на частни фирми, вместо в служебните, които им осигуряват висока степен на сигурност. А близки на ген. Антонов – включително негов роднина – карали автомобили, предоставени на НСО за \"тест драйв\" от компании – вносители.Сигналите срещу Антонов били получени в президентството и препратени до главния прокурор.", "date": "2018.01.31", "title": "Шефът на НСО генерал Ангел Антонов е подал оставка"}
{"url": "http://www.novinite.bg/articles/156199/Prezidentat-zaminava-na-rabotna-sreshta-v-Bryuksel", "text": "Утре президентът Румен Радев ще бъде на работно посещение в Брюксел. Това съобщиха от прессекретариата на президента. В рамките на визитата си президентът ще бъде приет от Негово Величество краля на белгийците Филип. Държавният глава Румен Радев ще разговаря и с представители на българската общност в Кралство Белгия. В срещата участие ще вземе и вицепрезидентът Илияна Йотова. Румен Радев и Илияна Йотова ще присъстват на тържествен концерт, с който в Брюксел се отбелязва официално откриването на Българското председателство на Съвета на ЕС. Държавният глава ще отправи приветствие към гостите на спектакъла, който ще се състои в Центъра за изящни изкуства BOZAR. При посещението си президентът ще бъде придружаван от съпругата си Десислава Радева.", "date": "2018.01.31", "title": "Президентът заминава на работна среща в Брюксел"}
{"url": "http://www.novinite.bg/articles/156201/Oshte-49-007-600-za-obezpechavane-na-Balgarskoto-predsedatelstvo", "text": "Основната част от дейностите са свързани с осигуряването на събитията от календара на Българското председателство, които ще се проведат в страната, както и за организиране на събития зад граница, за културната програма, за осигуряване на медийно покритие, публикации и реклама на събитията, за плащания по вече сключените през 2017 г. договори с изпълнители за осигуряване на отделните направления на подготовката – хотелско настаняване, храна, транспорт, превод, дейност на доброволците, функциониране на акредитационната система и др, предаде Actualno.bg.", "date": "2018.01.31", "title": "Oще  49 007 600 за обезпечаване на Българското председателство"}
{"url": "http://www.novinite.bg/articles/156194/Bez-obshtestveni-porachki-za-lekarstva-za-redki-bolesti", "text": "Болниците няма да провеждат обществени поръчки за закупуване на лекарства за редки заболявания. Промяната в закона беше приета на първо четене от депутатите.Целта е болниците да могат да се снабдяват по-лесно с медикаменти, които не са разпространяват у нас, но са разрешени за употреба в Евросъюза.Според вносителите на промяната от ГЕРБ провеждането на обществена поръчка, макар и в кратки срокове, не се отразява добре на лечението на пациентите. ", "date": "2018.01.31", "title": "Без обществени поръчки за лекарства за редки болести"}
{"url": "http://www.novinite.bg/articles/156200/14-godishna-napravila-opit-za-samoubijstvo-e-otkarana-v-Pirogov", "text": "14-годишно момиче е  направило опит за самоубийство като е изпило четири опаковки успокоителни лекарства. Девойката е в кома.Ученичката живее в благоевградския квартал \"Грамата\", пише Struma.bgМомичето е намерено от майка си в безсъзнание. Четири часа лекарите реанимирали девойката, но тя изпаднала в кома.Девойката е транспортирана по спешност в \"Пирогов\".", "date": "2018.01.31", "title": "14-годишна,  направила опит за самоубийство е откарана в \"Пирогов\""}
{"url": "http://www.novinite.bg/articles/156221/Unikalna-oparaciya-v-Sofiya-spryaha-sarceto-na-jena-za-45-minuti", "text": "Уникална операция в столичната болница „Света Екатерина“. Екипът на професор Генчо Начев спаси 44-годишна жена с аневризма с размерите на топка за голф. Альоша Шаламанов ни среща с Иванка Михалева. В края на миналата година Иванка започва да вдига кръвно безпричинно, въпреки че пие лекарства. Изследванията показали разширяване на лявата артерия, която снабдява сърцето с кръв. Резултатите изненадали дори и лекарите. Пациентката Иванка Михалева споделя: \"Казаха, че не са виждали аневризма на такова място. И е твърде опасно\". Проф. Генчо Начев – директор на УМБАЛ „Света Екатерина“: „За пръв път срещаме такова нещо, и в литературата в България не е описано. От проверката на литературата, която направихме има по-малко от 50 случая, описани в света\". Аневризмата била с размерите на топка за голф и имало условия в нея да се образуват съсиреци, които да причинят масивен инфаркт или внезапна смърт. За да спаси жената екипът на професор Начев прави уникална за България операция. \"Трябваше да се отвори аортата и да се затвори изхода на лявата коронарна артерия. Тоест да се прекъсне достъпът на кръв до тази аневримза. Това може да стане само със спиране на сърцето и в условията на изкуствено кръвообръщение\", спомня си проф. Генчо Начев. Сърцето на Иванка е спряно за около 45 минути. Толкова било необходимо на лекарите да възстановят кръвообръщението. Направили й три байпаса с вътрешногръдни артерии. Три дни след операцията Иванка казва, че живее втори живот. \"Благодарение на тях съм предотвратила нещо страшно, което може да се случи с мен. В един момент може 2 часа да бъдат критични за моя живот и да няма кой да ме спаси\". След като излезе от болницата, Иванка отново ще може да живее пълноценно, твърдят лекарите.", "date": "2018.01.31", "title": "Уникална опарация в София - спряха сърцето на жена за 45 минути"}
{"url": "http://www.novinite.bg/articles/156180/Dneven-horoskop-za-sryada", "text": "Съсредоточете се върху дома си днес, дори ако пътувате или не сте наблизо. Може би просто искате да се обадите на вашето семейство, или може би е време да се задействате пролетното почистване, което отлагате отдавна.Вашият авторитет ще бъде оспорван в даден момент днес, но ще успеете да се справите. Всъщност, ако освободите притесненията на егото, може да излезете с много по-добра репутация. Обърнете внимание!Изненадващо посещение или инцидентно погрешно посочване означава, че днес ще чувствате града си като чужд - и ще му се наслаждавате с огромно удоволствие! Вашата велика енергия ви помага да получите още повече от живота си. Вижте повече на ", "date": "2018.01.31", "title": "Дневен хороскоп за сряда"}
{"url": "http://www.novinite.bg/articles/156209/DMX-vliza-v-zatvora", "text": "Известният американски рапър и актьор DMX (Ди Ем Екс) ще лежи в затвора, след като неколкократно е излъгал съдията, че ще спазва условията за пускането си под гаранция, предаде Асошиейтед прес. Съдия Джед Рейкаф постанови Ърл Симънс, както е истинското име на рапъра, да остане в затвора до обявяването на присъдата му през март. Обвинението срещу звездата е за данъчни измами в размер на 1,7 милиона долара. Опасенията на съдията са, че DMX може да напусне пределите на страната. Защитникът на певеца Мъри Ричман каза, че изпълнителят е взимал наркотици, за да се справи със стреса покрай влизането в болница на едногодишната му дъщеря през месеца. Тя имала треска с температура от 40 градуса Целзий. Тогава Ърл Симънс напуснал клиниката за рехабилитация, за да види дъщеря си в Ню Йорк. Съдията каза, че рапърът е дал положителна проба за употребата на кокаин, опиати и оксикодон миналата седмица. DMX беше изведен от съда с белезници.", "date": "2018.01.31", "title": "DMX влиза в затвора"}
{"url": "http://www.novinite.bg/articles/156220/Torinoto-e-obvinen-v-sauchastnichestvo-v-otvlichaneto-na-Adrian-Zlatkov", "text": "Във връзка с появилата се информация, че има задържани за отвличането на Адриан Златков, адвокат Мариана Тодорова обясни за Novini.bg, че Златомир Иванов-Баретата е освободен след разпит в 1:00 часа тази нощ. Той не е викан в ГДБОП по този случай. Ивайло Борисов -Ториното е все още в СДВР и се разпитва. Тя чака среща, за да види за какво е задържан, стана ясно от думите на адвокат Тодорова. По неофициална информация четирима души са обвинени за отвличането на Адриан Златков. Един тях е Ивайло Борисов, другите са двама негови приятели и гаджето на единия от тях. Припомняме, че Адриан Златков беше отвлечен в края на август и освободен след 12 дни в плен, след като за него е бил платен откуп. Той беше отвлечен малко след като я излязъл от дома си, а 12 дни по-късно похитителите оставиха Адриан по пътя за Самоков. Ивайло Борисов-Ториното е обвинен като помагач на неизвестни извършители на отвличането на Адриан Златков. Заедно с него като помагачи са обвинени още трима души, като сред тях има и жена. Това съобщи адвокат Тодорова, след като прекара няколко часа в сградата на СДВР. Единият, от другите трима задържани, е Мартин Марков. Той е обвинен, че заедно с Ивайло Борисов е предоставил двете коли за отвличането. Другите обвинени са момче и момиче, които живеят на семейни начала. Те са предоставили СИМ-карти. Вчера са били разпитвани множество лица, купували коли от автокъщата на господин Тони Златков. Разпитвани са и такива, които са били в приятелски отношения с Ивайло Борисов, разкри още тя и добави, че Ториното е приятел с останалите трима обвинени мъже. Не знам какви са му отношенията с дамата,каза адвокат Тодорова, предаде БГНЕС.", "date": "2018.01.31", "title": "Ториното е обвинен в съучастничество в отвличането на Адриан Златков"}
{"url": "http://www.novinite.bg/articles/156188/Chetirima-dushi-s-obvinenie-za-otvlichaneto-na-Adrian-Zlatkov", "text": "Четирима души са обвинени за отвличането на Адриан Златков, потвърдиха два независими източника. Един от тях е Ивайло Борисов, известен с прякора Ториното.Очаква се по-късно прокуратурата и МВР да съобщят повече за повдигнатите обвинения, предаде Нова телевизия.Адриан Златков беше отвлечен в края на август, а на 11 септември беше пуснат на свобода, след като родителите му платиха откуп.В края на ноември главният секретар на МВР гл. комисар Младен Маринов обясни, че полицията продължава активно да работи по случая с отвличането на Златков.  ", "date": "2018.01.31", "title": "Четирима души - с обвинение за отвличането на Адриан Златков"}
{"url": "http://www.novinite.bg/articles/156206/Spipaha-recidivist-osajdan-17-pati", "text": "С постановление на Районната прокуратура в Търговище за срок до 72 часа е бил задържан опасният рецидивист Деян В. от шуменското село Венец. Това съобщиха от пресслужбата на Апелативна прокуратура – Варна. Той е привлечен като обвиняем по бързо производство за кражба от черквата „Свети Иван Рилски“ в града - престъпление по член 196, ал. 1 от НК, извършена при условията на опасен рецидив. Обвиняемият влязъл в храма и откраднал месингов кръст с разпятие и икона на Свети Киприян и Юстина. Според прокуратурата има реална опасност 36-годишният опасен рецидивист да се укрие и да извърши друго престъпление. Деян В. е осъждан 17 пъти. След изтърпяване на последното ефективно наказание излязъл от затвора на 21 март 2017 г. Районната прокуратура в Търговище ще внесе искане в съда за вземане постоянна мярка за неотклонение „Задържане под стража“ спрямо опасния рецидивист, предаде БГНЕС.", "date": "2018.01.31", "title": "Спипаха рецидивист, осъждан 17 пъти"}
{"url": "http://www.novinite.bg/articles/156224/Zadarjaha-telefonen-izmamnik", "text": "Под ръководството и надзора на Софийска районна прокуратура е установено и задържано лице, извършител на измама, от която е пострадал възрастен мъж, съобщиха от пресцентъра на Прокуратурата на Р България. Във връзка с излъчен репортаж в ефира на една от националните телевизии тази сутрин, касаещ възрастен мъж, станал жертва на измама при получаване на пенсията си, Софийска районна прокуратура съобщава, че по случая вече е образувано досъдебно производство. След проведени множество действия по разследването, днес е изготвено постановление за привличане на обвиняем към наказателна отговорност. Извършителят на деянието – Александър Митев е обвинен в това, че на 9 януари 2018 г., в гр. София, с цел да набави за себе си имотна облага, е възбудил заблуждение у пострадалия Йордан Б., като му казал, че служител от пощата е сбъркал и му е дал по-малко пари при изплащане на пенсията му, с което му причинил имотна вреда в размер на 240 лв. Описаното деяние представлява извършено престъпление по чл. 211, вр. чл. 209, ал. 1, вр. чл. 29, ал. 1, б. „Б“ НК (тъй като деянието е извършено при условията на опасен рецидив). Предвид високата обществена опасност на деянието и дееца, наблюдаващият прокурор е постановил задържане на извършителя за срок до 72 часа, като е постановено привеждането му в сградата на СРС на 1 февруари – за разглеждане на искане за вземане спрямо него на мярка за неотклонение „Задържане под стража“.", "date": "2018.01.31", "title": "Задържаха телефонен измамник"}
{"url": "http://www.novinite.bg/articles/156214/Toni-Zlatkov-progovori", "text": "Бащата на Адриан, Тони Златков, проговори след новината, че вече има обвинени за отвличането на сина му. Той разказа, че познава единия задържан, Ивайло Борисов – Ториното.\"Един път, два пъти съм го виждал. Нямам бизнес дела с него, в автокъщата ми е идвал да гледа коли\", каза Златков пред Нова тв. Той е собственик на автокъща за луксозни автомобили.Ториното и още трима души са обвинени за отвличането на Адриан Златков през лятото на миналата година. Младият мъж бе държан 10 дни в плен и пуснат срещу откуп.Днес Тони Златков обясни, че не е информиран от МВР за развръзката по похищението на сина му. \"От сайтовете снощи разбрах\", каза той по повод арестите.Бащата обясни, че не вижда друг мотив за отвличането на Адриан освен финансов.Тони Златков съобщи, че синът му е добре и всичко с него е нормално.Ториното и още около 40 души, сред които и Златомир Иванов - Баретата, бяха заведени вчера сутринта в МВР.Баретата е бил освободен още тази нощ. Борисов, шофьорът му, и още двама негови близки остават в ареста за 72 часа. Сред тях има и жена.На 30 август миналата година 25-годишният Адриан бе отвлечен близо до дома си в Герман.Колата му беше намерена изоставена край гробищата на селото. На 10 септември вечерта той бе намерен от случайни хора в района на Горубляне. По-късно стана ясно, че те са го закарали в близката бензиностанция, откъдето Адриан се обади на родителите си.\"Добре съм. Здрав съм\", били първите му думи.Самият Адриан запази мълчание след похищението, а баща му Тони Златков обясни, че синът му не е видял похитителите си и че те не са го тормозили докато бил в плен.", "date": "2018.01.31", "title": "Тони Златков, проговори"}
{"url": "http://www.novinite.bg/articles/156204/Zlatnite-ni-momicheta-gonyat-varhova-forma-za-svetovnata-kupa-v-Sofiya", "text": "Ансамбълът по художествена гимнастика ще атакува 2018 година със съчетания, които са по-атрактивни и по-добри от предишните. Целта пред треньорския щаб е момичетата да бъдат във върхова форма за европейското първенство в Испания и шампионата на планетата у нас през септември.\"Върховата форма ще гоним през първия полусезон за световната купа в София в края на март и европейското първенство в Испания през юни месец и световното първенство у нас през септември. Всичко са много развълнувани, много щастливи от това, което видяха. Смятам, че композициите са по-добри, по-силни, по-атрактивни, по-стойностни от миналогодишните. Надявам се момичетата да са здрави, да продължат да работят по този начин, за да могат по най-добрия начин да представят своите композиции\", каза президентът на Българската федерация по художествена гимнастика Илиана Раева, предаде бТВ.Първото представяне на композициите на момичетата на Весела Димитрова ще бъде на Гран при на Москва след 2 седмици. \"Момичетата направиха едно много силно представяне. Представиха по възможно най-добрия начин своите композиции, показаха изключително добра форма за периода, в който се намират. Първото състезание е след 2 седмици\", оцени Раева на първото за годината контролно състезание в зала \"Раковски\".", "date": "2018.01.31", "title": "Златните ни момичета гонят върхова форма за световната купа в София"}
{"url": "http://www.novinite.bg/articles/156175/Neobichaina-sinya-luna-i-palno-lunno-zatamnenie-shte-vidim-dovechera", "text": "Нощното небе на 31 януари ще поднесе рядък троен спектакъл - суперлуна, синя луна и пълно лунно затъмнение. Рядкото застъпване на астрономически явления ще даде възможност на учените да разберат повече за еволюцията на лунната повърхност, съобщава сайтът Спейс. Спектакълът, с който ще завърши януари, е наречен \"Супер синя кървава Луна\" и не е наблюдаван от над 150 години. Пълната луна се нарича суперлуна, когато се намира на по-малко от 364 000 километра от Земята. Синя луна се нарича второто пълнолуние в рамките на един календарен месец. Съвпадащото с него пълно лунно затъмнение ще придаде на естествения спътник на Земята червеникав оттенък, заради който Луната се нарича кървава, предаде БГНЕС. Лунното затъмнение ще продължи 3,5 часа, като пълното ще е 77 минути. То ще е пълно над страните от Тихоокеанския басейн - от Аляска и Северозападна Канада до Централна и Източна Азия, Индонезия, Нова Зеландия и Австралия. Тъй като ще е посред нощ, в зависимост от това откъде се наблюдава, ще е или на 31 януари, или на 1 февруари. унното затъмнение ще е частично над Централна Северна Америка, Западна Азия, Индия, Близкия изток и Източна Европа, пише сайтът Спейс. От Северна Америка ще го наблюдават сутринта на 31 януари, а от противоположната част на света - когато Луната изгрява. Според астролозите първото лунно затъмнение за годината ще се случи в знака на Лъва. Според тях седмицата, в която се случва затъмнението, не е подходяща за взимане на важни решения и пристъпване към действия или към нови инициативи. Това е време, в което като с прожектор се осветяват теми и ситуации, които са стояли по-скрити и сега ви се дава възможност да ги наблюдавате, за да сте в състояние след това да вземете най-правилните решения.", "date": "2018.01.31", "title": "Необичаина синя луна и пълно лунно затъмнение ще видим довечера"}
{"url": "http://www.novinite.bg/articles/156181/Puchdemon-prizovava-privarjenicite-si-v-Kataluniya-da-ostanat-edinni", "text": "Бившият каталунски лидер Карлес Пучдемон разпространи видеозапис, в който призовава привържениците си в Каталуния да останат единни. По този начин той реагира на решението на каталунския парламент да отложи за неопределен срок гласуването за избор на нов регионален лидер. Пучдемон е единственият кандидат за поста, но е заплашен от затвор, ако се върне в Испания. В момента той се намира в изгнание в Белгия, предаде БНТ.", "date": "2018.01.31", "title": "Пучдемон призовава привържениците си в Каталуния да останат единни"}
{"url": "http://www.novinite.bg/articles/156182/Helikopter-se-razbi-v-kashta-v-SASht", "text": "Трима души са загинали, след като хеликоптер се разби в къща близо до летище в Южна Калифорния. Двама души са ранени. Засега не са известни причините за инцидента в град Нюпорт Бийч. Не е ясно и дали е имало хора в къщата, в която се е врязала машината, предаде БНТ.", "date": "2018.01.31", "title": "Хеликоптер се разби в къща в САЩ"}
{"url": "http://www.novinite.bg/articles/156211/Stolichnata-policiya-otcepi-stolichniya-bul-Vitosha", "text": "След направената проверка от специализираните екипи се оказа, че става дума за забравен термос.", "date": "2018.01.31", "title": "Столичната полиция отцепи столичния бул. „Витоша”"}
{"url": "http://www.novinite.bg/articles/156203/Sporazumenieto-za-rouming-tarifi-sas-Sarbiya-e-utvardeno", "text": "Правителството утвърди Меморандума за разбирателство със Сърбия за намаляване на международните тарифи за роуминг. Документът беше подписан на 9 декември 2017 г. в Белград, припомнят от пресслужбата на Министерския съвет, предаде Нова телевизия.Споразумението предвижда страните да насърчават мобилните оператори да постигнат конкретни споразумения помежду си, които да доведат до трайното намаляване на международните тарифи на роуминг услугите. В момента те са едни от най-високите в Европа – между 2,99 лв. и 6,99 лв. на минута и около 25 лв. на мегабайт.Отпадането на роуминга на страните от Западните Балкани е сред приоритетите на българското правителство и е част от мерките за подобряване на свързаността на всички равнища в региона, което пряко ще се отрази на контактите между гражданите и фирмите. ", "date": "2018.01.31", "title": "Споразумението за  роуминг тарифи със Сърбия е утвърдено"}
{"url": "http://www.novinite.bg/articles/156210/Rabotodatelite-shte-protestirat-na-28-fevruari", "text": "Работодателите ще протестират на 28 февруари заради скока в цените на тока, съобщиха от ресорната организация. Те са внесли уведомление за това в Столичната община, пише БГНЕС.\"Докато слушаме бодряшки изказвания как скокът на цените на електроенергията за бизнеса няма да се отрази на цените на стоки и услуги, НСИ отчете вече ръст на потребителските цени за декември\", заявяват работодателите.\"На годишна база цените на хранителните стоки са нараснали с 3,6%. Още по-голям е ръстът на цените на производител на вътрешния пазар - 5,1% общо за промишлеността\", допълват работодателите.Протестът ще се проведе на 28 февруари 2018 г., от 10.30 до 12.30 часа, по маршрут: пл. \"Независимост\" (Ларгото) – Министерство на енергетиката – Народно събрание, допълват от ресорната организация.  ", "date": "2018.01.31", "title": "Работодателите ще протестират на 28 февруари"}
{"url": "http://www.novinite.bg/articles/156208/Arestuvaha-neshenec-v-Germaniya-za-trafik-na-migranti", "text": "Германската полиция арестува днес трима заподозрени при операция срещу група, за която се предполага, че е вкарала нелегално най-малко 160 мигранти в Германия през последните месеци, предаде Асошиейтед прес. Операцията беше проведена в четири германски провинции. Двама заподозрени бяха арестувани в Берлин, а един - в Бад Мускау, до полската граница. Претърсени бяха седем имота. Предполага се, че заподозрените са част от група, прекарвала нелегално мигранти от Чехия и Полша, главно с камиони, в някои случаи, като ги скривала зад стоки и палети. Арестуваните хора са граждани на Турция, Полша и България. Предполагаемата контрабанда на мигранти е била извършвана от август. Мигрантите са били транспортирани главно през Балканите, а после през Чехия и Полша към Германия. Контрабандистите са искали от всеки мигрант по 8000 евро, пише БГНЕС.", "date": "2018.01.31", "title": "Арестуваха нешенец в Германия за трафик на мигранти"}
{"url": "http://www.novinite.bg/articles/156173/Dnes-shte-preobladava-slanchevo-vreme", "text": "Днес ще преобладава слънчево време с временни увеличения на облачността. Вятърът ще отслабне, в много райони и ще стихне. Дневните температури слабо ще се понижат и максималните ще бъдат между 9° и 14°.Атмосферното налягане е значително по-високо от средното за януари - слабо ще се понижи.Над планините ще е предимно слънчево. Вятърът ще е слаб до умерен от западната четвърт. Максималната температура на височина 1200 метра ще бъде около 7°, на 2000 метра – около 0°.Над Черноморието ще е предимно слънчево. Ще духа слаб югозападен вятър. Максималните температури ще са 8-11°. Температурата на морската вода е 6-7°. Вълнението на морето ще бъде 1-2 бала.", "date": "2018.01.31", "title": "Днес ще преобладава слънчево време"}
{"url": "http://www.novinite.bg/articles/156184/873-uchilishta-ostavat-zatvoreni-zaradi-gripa", "text": "Поради обявена грипна епидемия в 873 училища в страната днес няма да има учебни занятия, съобщиха от пресцентъра на Министерството на образованието и науката (МОН). За 138 училища в област Бургас грипната ваканция продължава до 2 февруари включително. В София - град 276 училища също няма да учат до 2 февруари. 40 училища в област Сливен и 71 училища в област Русе са в грипна ваканция. В област Варна всичките 122 училища няма да учат до 2 февруари. В 13 училища в област Габрово и в 61 училища в област Монтана има грипна ваканция. Обявена е  за 60 училища в област Хасково и за 44 училища в област Ямбол. В област Кюстендил 41 училища няма да учат от днес до 2 февруари. В 4 училища няма да се учи днес в област Враца. Това са НУ „П. Р. Славейков“- Роман, ПГО „Елисавета Багряна“ – Бяла Слатина, ПЕГ „Йоан Екзарх“ – Враца, и СУ „Христо Ботев“ – Оряхово. В ОУ „Иван Вазов“ – с. Мусачево, Софийска област, ОУ „Св. Св. Кирил и Методий“ – с. Ставерци, област Плевен, и ОУ „Васил Левски“ – с. Бойница, област Видин, днес също няма да има занятия. От 3 до 6 февруари включително учениците в цялата страна са в междусрочна ваканция.", "date": "2018.01.31", "title": "873 училища остават затворени заради грипа"}
{"url": "http://www.novinite.bg/articles/156179/Nablijava-Balkanskiyat-konkurs-na-Sofiya-Film-Fest", "text": "По традиция в \"Балканският конкурс\" на София Филм Фест взимат участие нак-успешните продукции през изминалата година. И тази година имаме удоволствието да споделим с публиката балканско кино от класа, представено от неговите автори. Ето ги и първите шест в програмата.\"Синът на София\" на Елина Псику е сред големите победители от \"Трайбека\" 2017, където печели наградата за най-добър чуждестранен филм. Сюжетът на копродукцията на Гърция, България (\"Чучков брадърс\") и Франция пренася зрителя в навечерието на летните Олимпийските игри в Атина през 2004-а, където 11-годишният Миша пристига от Русия, закопнял за прегръдката на майка си София, но е посрещнат и от нов баща.\"Балкан ноар\" на родения в Босна, но живеещ в Швеция Дражен Кулянин е едновременно впечатляваща семейна драма, и силен и динамичен трилър. Това е вторият филм на режисьора, след дебюта му \"How to Stop a Wedding\", който през 2014 г. получава Голямата награда на кинофестивала във Варшава. Световната премиера на \"Балкан ноар\" също е там, а \"ScreenAnarchy\" коментира, че Дражен Кулянин предлага \"филм, който може да бъде описан като балканска версия на \"Град на греха\" на Франк Милър\". Сюжетът пресъздава силно драматична история - докато са на почивка в Черна гора, дъщерята на Нина и Оскар изчезва. Пет години по-късно майката продължава да търси улики, за да стигне до похитителя и той да получи заслуженото наказание. Вече разделени, Нина и Оскар пишат книга за преживяното. Тя отправя упреци към него, че е погребал дъщеря им без тялото й, докато Оскар просто се опитва да продължи живота си.Словенският режисьор Янец Бургер не за първи път участва в Балканския конкурс на София Филм Фест. След \"Соната без думи\" (с осем приза от Националния фестивал на словенското кино - 2010) през 2011 година, сега той се включва в програмата с \"Иван\" (\"Ivan\", 2017), този път с девет награди от Словенския филмов фестивал, сред които за най-добър филм, сценарий и най-добра женска роля на Маруша Майер. Критиката сравнява играта на актрисата с ролята на Емили Уотсън в \"Порейки вълните\" на Ларс фон Триер. В \"Иван\" Маруша Майер влиза в образа на самотна майка, принудена да направи невъзможен избор между мъжа, когото обича, и нейния новороден син. Дефиниран жанрово като драма с елементи на трилър, филмът поставя много и сложни социално-етични въпроси, без да предлага еднозначен отговор.\"Каталина\" на Дениал Хасанович е копродукция на Полша, Босна и Херцеговина и Хърватия. Филмът е разказ за колумбийка, студентка по право във Франция, която пристига в Сараево, за да напише проучване за Трибунала за военни престъпления. Неочаквано обаче тя се озовава в центъра на интимната трагедия на новата си приятелка - местна жена.Седем години след завършването на трилогията \"Яйце – Мляко – Мед\", посветена на героя Юсуф с „Мед“ (отличен със \"Златна мечка\" и наградата на екуменическото жури в Берлин ’10), турският режисьор Семих Капланоглу се завръща още по-амбициозно в киното. Заснет изцяло на английски, с международно актьорско участие на три континента, новият му филм \"Зърно\" е антиутопичен научно-фантастичен епос, вдъхновен от 29 стиха от Корана. Постапокалиптичната история е се случва в свят, в който оцелелите са разделени между останките от градовете и селскостопанските райони. И двете групи се управляват от корпорации, а населението е елитарно. В териториите, наречени \"Мъртви земи\", генетично несъвместимите имигранти страдат от суша и епидемии. Филмът духовно и естетически се родее със \"Сталкер\" на Тарковски.В \"Основи на убийството\" словенският режисьор Ян Цвиткович фокусира вниманието върху разпада на идиличната връзка между родителите в едно семейство. Причината е загубата на работа и последвалите финансови проблеми. С течение на времето товарът, който родителите не могат дълго да носят, пада все повече върху раменете на децата. Това е история, която се случва всеки ден в Словения, но може да се случи и навсякъде другаде. За онези, които познават феномена, разказът изглежда болезнено. За другите – историята е предупреждение.", "date": "2018.01.31", "title": "Наближава \"Балканският конкурс\" на София Филм Фест"}
{"url": "http://www.novinite.bg/articles/156202/Sporazumenie-za-Brexit-se-ochakva-prez-mart", "text": "Британският министър за Брекзит Дейвид Дейвис е убеден, че споразумение с евросъюза ще има до март. Дейвис смята, че договорката ще бъде постигната на Европейския съвет през март. Според него, страната му трябва да има достъп до търговските споразумения на Брюксел с други държави. Министърът посочи още, че между финансовия министър Филип Хамънд и премиера Тереза Мей няма разногласия за целите на Брекзит, предаде БНТ.", "date": "2018.01.31", "title": "Споразумение за  Brexit се очаква през март"}
{"url": "http://www.novinite.bg/articles/156215/Fontanat-na-Vitoshka-s-nova-viziya", "text": "Фонтанът на \"Витошка\" с нова визия, гражданите решиха каква да е тя. Преди 2 години Столичната община обяви конкурс за мястото на фонтана, който беше премахнат под обществения натиск и обидните епитети - \"биде\", които получи водната атракция.Художествено обработена карта на Витоша ще замени злополучния фонтан на едноименния булевард в София.Автор е професор Боян Добрев от катедра \"Стенопис\" на Националната художествена академия.\"На това място трябваше да има нещо, което е свързано с Витоша. Витоша е много важен компонент от нашия град и наистина е нашето \"зелено сърце\". Опитах се да намеря пресечната точка между множеството възможни подходи, които живеят във всеки един от нас на тема изкуство. Потърсих една карта като изказ за ролята на Витоша в София. Това е географска карта на художественото изображение на Витоша. Размерите ѝ са 7.50 на 7.50 метра. Тя би дала възможност на хората да се разхождат по нея и да усетят по различен начин всяко едно от тези места, които знаем от поколения\", каза той пред БНР.Картата е вярна но е \"визуално преосмислена\" издаде артистът, който ще я изработи от гранит и цветен гранитогрес, за да издържа на времето и откривателския дух на пешеходците, решили да обиколят Златните мостове, Драгалевския манастир, Симеоново и други емблематични места от Витоша.Сега този на проф. Добрев беше одобрен от общинарите. Премахването на фонтана и полагането на \"художествено обработената карта\" на планината ще струва още 30 хил. лева.", "date": "2018.01.31", "title": "Фонтанът на \"Витошка\" с нова визия"}
{"url": "http://www.novinite.bg/articles/156192/Izlojba-Epopeya-za-nezabravimite-balgarski-opalchenci-v-istoricheskiya-muzej-v-Sofiya", "text": "Исторически музей София е домакин на фотографската  изложба \"Епопея за незабравимите български опълченци\". Нейн автор и куратор е д-р Тошо Пейков. Тя ще бъде открита в галерийното пространство на Триъгълната кула (бул. \"Княгиня Мария-Луиза\" 16) на 17 януари 2018 г. (сряда) от 17:30 ч.Фотографската изложба \"Епопея за незабравимите български опълченци\" се посвещава на 140 години от Освобождението на София и България. В 140 фотографии се представят символично 140 мига от живота на Българското опълчение.Във временната експозиция са включени важни моменти от българската история. Дава се подробна справка за събитията, предхождащи Руско-турската война (1877 – 1878 г.). Отделено е внимание на застъпниците на българската кауза (Лев Толстой, Фьодор Достоевски, Дмитрий Менделеев, Оскар Уайлд, Уйлям Гладстон, Джанюариъс Макгахан, Джузепе Гарибалди, Виктор Юго и др.).Следващата тема е ролята на представителите на Великите сили. Акцентира се върху онези, които дават кураж на Русия за активни действия и обявяване на война на Турция. Представен е портрет на Ото фон Бисмарк и са изтъкнати заслугите му София да остане в пределите на Княжество България.Зараждането и формирането на Българското опълчение е подкрепено с архивни материали. Подборът на опълченците е извършен от „Комисия за приемането на доброволци“ начело с българина на руска служба Иван Степанович Иванов, майор Миних и българина д-р Константин Иванов Везенков. В редиците му са включени българи от 14- до 65-годишна възраст.Представени са образите и бойните биографии на командирите на Българското опълчение – руснаци, както и българи – бъдещи бележити военноначалници, също и на свещенослужителите на отделните дружини. Историята на Опълчението е подкрепена с автентични разкази на опълченци.Експозицията показва 60 архивни фотографии, при които е използвана техника на ръчно оцветяване. Включени са и авторски съвременни снимки на д-р Тошо Пейков, който работи по реализирането на изложбата повече от година.Експозицията може да бъде видяна в периода 17 януари – 18 февруари 2018 г. в галерийното пространство на Триъгълната кула на Сердика (бул. \"Княгиня Мария-Луиза\" 16).", "date": "2018.01.31", "title": "Изложба \"Епопея за незабравимите български опълченци\" в историческия музей в София"}
{"url": "http://www.novinite.bg/articles/156174/Kakav-e-noviyat-izgled-za-Borisovata-gradina", "text": "Предложеният подробен устройствен план на Борисовата градина предвижда да се възстановят горският дом - къщичката с уникалната дърворезба на майстор Рачо Ангелов и прочутата бирария край езерото \"Ариана\" между Розариума и бул.\"Драган Цанков\", на мястото на автокъща ще се построи музей \"Зелената памет\".Проф.арх. Атанас Ковачев, член-кореспондент на БАН: Нашият проект цели преди всичко да защити обществената функция, парковия характер. Стараем се да изместим всички несвойствени дейности в парка. Има обекти,които предлагаме да променят своето предназначение и място. Искаме да възстановим някои черти на парка от неговото създаване, да му върнем от старата слава.", "date": "2018.01.31", "title": "Какъв е новият изглед за Борисовата градина?"}
{"url": "http://www.novinite.bg/articles/156198/Davat-50-mln-lv-leva-za-kreditirane-na-studenti-i-doktoranti", "text": "Правителството издаде държавна гаранция до 50 млн. лв. по Закона за кредитиране на студентите и докторантите за 2018 г. за новите отпуснати кредити през бюджетната година. Финансовата подкрепа се изразява в гарантиране на главницата и лихвите по кредитните задължения. Това съобщиха от пресслужбата на Министерски съвет. Въз основа на решението министърът на образованието и науката подписва от името на правителството споразуменията за издаване на държавна гаранция за отпускане на кредити по ЗКСД през 2018 г. с петте банки, подписали типовия договор – „Банка ДСК“ ЕАД, „Райфайзенбанк (България)“ ЕАД, „Алианц Банк България“ АД, „Юробанк България“ АД и „Първа инвестиционна банка“ АД. Договорените кредити по реда на ЗКСД през предходните години са гарантирани от държавата до тяхното пълно погасяване.", "date": "2018.01.31", "title": "Дават 50 млн. лв. лева за кредитиране на студенти и докторанти"}
{"url": "http://www.novinite.bg/articles/156178/Privlichame-izbyagalite-v-chujbina-specove-s-bezplatni-apartamenti", "text": "Държавата предприема нови мерки за връщане на българите от чижбина. Oсвен високи заплати, квалифицираните ни  сънародници в странство може да получат и безплатни жилища, ако решат да се върнат обратно. Идеята се обсъжда от правителството като възможност за справяне с липсата на работна ръка в страната.Преодоляването на недостига не може да стане само с предлагане на високи заплати, трябват и други стимули, един от които може да е безплатно жилище. Това предложи вицепремиерът Томислав Дончев по време на проведената вчера 12-а годишна среща на бизнеса с правителството, пише \"Сега\".\"Има хубави инициативи от страна на частния сектор - ако някой се завърне от чужбина и отиде да работи при тях, да получи определени стимули - да му покрият разходите за път, за настаняване...Това звучи добре. Но аз си мисля, че имаме два резерва, които са изцяло неизчерпани\", каза Дончев пред бизнеса.Според него първият от тях е жилищната политика.\"Не може в страната тя да се изчерпва само с намиране на жилища за социално слаби граждани. Тя трябва да е част от стимулите, свързани с пазара на труда. В някои райони на страната имаме огромен потенциал от неизползвани жилища, които са де факто необитаеми - не можем да открием дори собствениците им, за да ги накараме да си платят данъците. Но ако местните власти разполагат с по-големи жилищни фондове, това би могло да бъде част от стимулите - настаняване в ремонтирано жилище\", коментира вицепремиерът.Той все пак допълни, че решението къде да работиш и живееш е сложно, защото изисква отговори на въпросите къде ще учат децата ти, къде ще се лекуват, има ли риск да ти откраднат колата.Всяка година около 25 хиляди българи напускат страната, а 11.5 хиляди се връщат.Дончев даде да се разбере, че се обсъждат и други идеи за борба с недостига на работна ръка. Една от тях е активирането на неактивните безработни българи - около 200 хиляди души.Много сериозен резерв за квалифицирани кадри е раздутата държавна администрация. \"Сега в публичния сектор са заети около 10% от работната сила, които могат да намалеят с въвеждането на електронно управление. В рамките на следващите до 5 г. служителите на гише в администрацията ще намалеят с до 1/3\", обясни още Дончев.", "date": "2018.01.31", "title": "Привличаме избягалите в чужбина спецове с безплатни апартаменти"}
{"url": "http://www.novinite.bg/articles/156205/Godina-otpusk-pri-osinovyavaneto-na-dete-do-5-godishna-vazrast", "text": "Хората, които осиновяват дете до 5-годишна възраст ще имат право на 365 дни отпуск. Той ще може да се ползва от деня на осиновяването, но не по-късно от навършване на 5-годишната възраст на детето. Това предвиждат промени в Кодекса на труда, които бяха одобрени от правителството. Те ще бъдат предложени за приемане от Народното събрание, предаде Нова телевизия.Промените имат за цел да се гарантират равни права на осиновителите, да се осигури необходимата родителска грижа и семейна среда за отглеждане на децата и повишаване на мотивацията за осиновяване.С промените в Кодекса на труда се правят изменения и в разпоредбите на Кодекса за социално осигуряване, които регламентират обезщетенията при ползване на този вид отпуск.Размерът му ще е 90% от средното брутно възнаграждение или средния осигурителен доход на лицето, върху който са внесени или дължими осигурителни вноски за периода от 24 календарни месеца. Когато осиновителят, не ползва отпуск за осиновяване, ще се изплаща парично обезщетение в размер на 50 на сто от това, на което е имал право.Ако след изтичане на отпуска детето не е навършило 2-годишна възраст, осиновителката има право на допълнителен отпуск, каквото право има и рождената майка на детето. По време на този отпуск ще се изплаща обезщетение в размер, определен със Закона за бюджета на държавното обществено осигуряване за съответната година. Когато допълнителният отпуск не се ползва, осиновителката ще има право на обезщетение в размер 50 на сто от това, което се изплаща, ако се ползва отпускът.Предлага промените в Кодекса на труда да влязат в сила от 1 юли 2018 г.", "date": "2018.01.31", "title": "Година отпуск при осиновяването на дете до 5-годишна възраст"}
{"url": "http://www.novinite.bg/articles/156186/Taksimetrovite-shofori-vav-Vraca-izlyazoha-na-protest", "text": "Таксиметровите шофьори във Враца излязоха на протест в защита на свои колеги 31.01.2018 | 08:35 201 по-малки букви по-големи букви Разпечатай 1 0 0 0 Таксиметрови шофьори във Враца излязоха на протест, защото работят в постоянен стрес след като психично болен клиент нападна с нож таксиметров шофьор и съпругата му. При опит да се защити шофьорът на таксито също нападнал клиента си. В следствие на това таксиметровият водач е подведен под наказателна отговорност. Все още обаче обвинения не са повдигнати на клиента,предаде Нова телевизия.", "date": "2018.01.31", "title": "Таксиметровите шофьори във Враца излязоха на протест"}
{"url": "http://www.novinite.bg/articles/156189/Sabirat-stari-gumi-ot-domakinstva-v-Sofiya", "text": "Продължава инициативата за събиране на стари гуми на 2, 3 и 4 февруари с четири места в район \"Искър\", съобщиха от Столичната община. Адресите на местата за събиране на автомобилни гуми от домакинствата са ж.к. \"Дружба\" 1 част - ул. \"Иван Арабаджията\" - западна от ресторант \"Милениум\" на паркинга; ж.к. \"Дружба\" 2 - бул. \"Копенхаген\" и бул. \"Проф. Цветан Лазаров\" - западно от \"РОССА\"; за с. Бусманци, кв. \"Абдовица\" и кв. \"Димитър Миленков\" - северозападно от моста за с.Бусманци и източно от ул.\"Васил Златарев\"; бул. \"Амстердам\" - срещу Тържище София. Хората могат да оставят старите си гуми на тези места, които ще бъдат събрани и транспортирани за последващо оползотворявне. В рамките на предходните акции в районите Красна поляна, Младост, Овча купел, са били събрани над 3 100 гуми. На адресите, на които има разкрити временни стационарни пунктове, старите си гуми могат да предават всички желаещи, независимо от района по местоживеене, предаде БГНЕС.", "date": "2018.01.31", "title": "Събират стари гуми от домакинства в София"}
{"url": "http://www.novinite.bg/articles/156193/Imani-s-dva-koncerta-v-Sofiya-i-Plovdiya", "text": "Поп-соул звезда Имани се завръща у нас с уникалния си бенд. Френската певица ще гостува с грандиозно шоу на 10-и юни в Античния театър в Пловдив и на 12-и юни в зала 1 на НДК.Певицата, чиито корени я свързват с екзотичните Коморски острови, работи известно време като модел в Ню Йорк, но за радост на публиката си се връща към детската си мечта и започва да се занимава по-сериозно с музика през 2008 г.В авторските си парчета вплита африканските островни ритми и така създава собствения си неповторим стил. Творческият ѝ псевдоним означава \"вяра\", \"доверие\", \"откровеност\". Именно такава е и музиката ѝ – честна и изпълнена с оптимизъм, с интерес към света и благородните каузи.Емблематичното парче You Will Never Know се превърна в безспорен хит и се задържа начело на класациите задълго, както и ремиксът на Don’t Be So Shy, оглавил чартовете вАвстрия, Германия, Полша и дори Русия.Изключителен успех беляза и последният албум на певицата – The Wrong Kind of War. Песни от него, както и най-обичаните ѝ парчета ще очакват феновете в Пловдив и София през юни.", "date": "2018.01.31", "title": "Имани с два концерта в София и Пловдия"}
{"url": "http://www.novinite.bg/articles/156197/Otchita-se-znachitelen-spad-na-bezdomnite-kucheta", "text": "Отчита се значителен спад на бездомните животни.Правителството прие отчет за изпълнение на общинските програми за овладяване на популацията на безстопанствените кучета на територията на България за 2016 г., съобщиха от правителствената пресслужба. Общият брой на безстопанствените кучета, получен при събиране на данните от всички общини, е 25 861. През 2013 г. те са били 35 383. За 2016 г. се отчита незначително повишаване на броя им – с 0,97% или 733 повече, от този през 2015 г. През 2016 г. се отчита увеличаване на броя на регистрираните приюти в страната – 44, в сравнение с 2015 г., когато са с три по-малко. Наблюдава се трайна тенденция на увеличаване броя на регистрираните и въведени в интегрираната информационна системата ВетИС домашни кучета през 2016 г. – 33 882. През 2015 г. техният брой е бил 29 215.", "date": "2018.01.31", "title": "Отчита се значителен спад на бездомните кучета"}
{"url": "http://www.novinite.bg/articles/156191/Nad-4000-sa-sabranite-gumi-ot-domakinstvata-akciyata-prodaljava", "text": "Акцията на Столичния инспекторат по събиране на стари гуми от домакинствата ще продължи на 2, 3 и 4 февруари в район \"Искър\". Инициативата е насочена към намаляване на достъпа до гуми с цел нерегламентирано изгаряне. До момента, в резултат на отделните акции за събиране на гуми в различни райони на СО, вече са събрани над 4000 гуми, които ще бъдат транспортирани за последващо оползотворяване, предаде БГНЕСАдресите на местата за събиране на автомобилни гуми от домакинствата:1. ж.к. \"Дружба\" 1 част –  ул. \"Иван Арабаджията\", западно от ресторант \"Милениум\" на паркинга2. ж.к. \"Дружба\" 2 –  бул. \"Копенхаген\" и бул. \"Проф. Цветан Лазаров\", западно от \"РОССА\"3. за с. Бусманци, кв. \"Абдовица\" и кв.\" Миленков\", северозападно от моста за с. Бусманци и източно от ул. \"Васил Златарев\"4. бул. \"Амстердам\" – срещу Тържище София", "date": "2018.01.31", "title": "Над 4000 са събраните гуми от домакинствата, акцията продължава"}
{"url": "http://www.novinite.bg/articles/156185/Protestite-na-nadziratelite-v-zatvorite-i-sadebnata-ohrana-prodaljavat", "text": "Протестите на надзирателите в затворите и съдебната охрана продължават. Този път недоволните от лошите условия на труд излизат пред съдебните палати в страната. В София протестът започна в 8:30 часа и продължи близо 30 минути, когато служителите отидоха на работа. Искания са за 20% увеличение на заплати и щатните бройки.Ивайло Григоров, член на Синдикат на служителите в затворите: Нашите протести се чуват. С Министерството на правосъдието водим преговори от 6 месеца и то е на мнение, че нашите искания са справедливи, навременни, адекватни и законни. 15 дни, след като е изпратено писмо до Министерството на финансите, дали ще бъдат изпълнени нашите искания,отговор на това писмо няма, което показва отношението към сектор \"Сигурност\". 5-процентното увеличение беше машинално за целия сектор. В момента с последното увеличение в МВР, с тези 100 млн.,които бяха дадени, се получава ножица в заплатите на служители по един закон, тъй като ние сме служители по един закон с колегите от МВР, със сходни длъжности задължения, от порядъка на 200 лв.Красимир Бекяров, председател на Синдикат \"Охрана\": Символът на балоните, които пуснахме, бешеизпълнение на едни празни обещания, тъй като 6 месеца се дават едни обещания, каквото във сектор Сигурност, това и при вас и ние го видяхме, празните обещания литнаха в небето. Недостигат служители. Ние не можем да поемем всички съдебни сгради, които по закон би следвало да охраняваме. Много сгради се охраняват и от по един служител. Това е и на база на това, че непрекъснато се откриват съдебни зали. Само за последните няколко месеца се пое охраната на новия районен съд, сградата на стария си остана.Днес протести ще има в общо над 20 града в цялата страна.", "date": "2018.01.31", "title": "Протестите на надзирателите в затворите и съдебната охрана продължават"}
{"url": "http://www.novinite.bg/articles/156177/Promenyat-vremenno-dvijenieto-v-stolicata", "text": "Променя се то в София днес. Заради заснемането на филм е въведена временна организация на то. Става дума за лентата „Денят на бащата”, съобщиха от пресцентъра на Столична община. В тази връзка се забраняват престоят и паркирането на пътни превозни средства, с изключение на автомобилите на снимачния екип и извън местата в режим на платено паркиране „служебен абонамент” от 06.00 до 18.00 часа днес на ул. „Врабча” между бул. „Васил Левски” и ул. „11-ти август”, предаде Novini.bg.", "date": "2018.01.31", "title": "Променят временно движението в столицата"}
{"url": "http://www.novinite.bg/articles/156213/Utre-pochitame-jertvite-na-komunisticheskiya-rejim", "text": "1 февруари е обявен за Ден на признателност и почит към жертвите на комунистическия режим, предава БГНЕС.Тази година се навършват 73 години от първите присъди на т. нар. Народен съд. 1 февруари 1945 г. е денят, в който посрещат смъртта регенти, депутати, офицери, министри, общественици, жертви на Първи състав на Народния съд.На 1 февруари 1945 г. Народният съд осъжда на смърт трима регенти, шестдесет и седем депутати, министри, генерали и полковници. Присъдите са изпълнени на същия ден. Много от близките на подсъдимите са изселени преди или по време на процеса. Според доклад на Държавна сигурност за девет месеца в страната са изселени 28 131 души и хиляди са убити.БГНЕС припомня, че Денят на признателност и почит към жертвите на комунистическия режим се чества на 1 февруари по предложение на президентите на България Желю Желев (1990-1997) и Петър Стоянов (1997-2002).1 февруари 1945 г. е денят, в който посрещат смъртта регенти, депутати, офицери, министри, общественици, жертви на Първи състав на Народния съд.На 1 февруари 1945 г. Народният съд осъжда на смърт трима регенти, шестдесет и седем депутати, министри, генерали и полковници. Присъдите са изпълнени на същия ден. Много от близките на подсъдимите са изселени преди или по време на процеса. Според доклад на Държавна сигурност за девет месеца в страната са изселени 28 131 души и хиляди са убити. ", "date": "2018.01.31", "title": "Утре почитаме жертвите на комунистическия режим"}
{"url": "http://www.novinite.bg/articles/156187/Bolnicata-v-Nova-Zagora-moje-da-bade-privatizirana", "text": "Болницата в Нова Загора може да бъде приватизирана. Според зам.-кмета по здравеопазване Ивайло Енев раздържавяването няма да лиши 40 хил. живеещи в района от здравеопазване, а ще им гарантира качествено такова. Той коментира, че лечебното заведение е в много тежко финансово състояние и от години работи на загуба, предаде БТВ. Д-р Сергей Радилов даде пример с успешната приватизация на поликлиника в града през 2002 г. по думите му се притеснява от решението, но не повече от това нищо да не се промени в лечебното заведение. Днес пред болницата се бяха събрали общинари и хора недоволни от идеята. Сашо Боев изрази несъгласието си с това, че общината не може да оздрави болницата и добави, е бюджетът на Нова Загора е 30 млн. лв. Общинският съветник от БСП Димитър Бънов коментира, че решението е взето на крак, без аргументи и без обществено обсъждане. Зам-кметът уточни, че има заявен инвеститорски интерес, а законът за следприватизационен контрол гарантира, е дейността на болницата ще се запази и след раздържавяването. Събралите се граждани добавих,а че не са съгласни и искат болницата да се запази", "date": "2018.01.31", "title": "Болницата в Нова Загора може да бъде приватизирана"}
{"url": "http://www.novinite.bg/articles/156195/Predlojenie-Polk-Mutafchijski-da-oglavi-VMA", "text": "Правителството предлага на Президента на Република България да издаде указ за назначаването на полк. Венцислав Мутафчийски за началник на Военномедицинска академия и главен лекар на въоръжените сили. Предлага се той да бъде удостоен и със званието „бригаден генерал“. Полк. проф. д-р Мутафчийски, д.м.н., е заместник-началник на ВМА. С президентски указ от 3 май 2017 г. е назначен за временно изпълняващ длъжността началник на Военномедицинската академия.", "date": "2018.01.31", "title": "Предложение: Полк. Мутафчийски да оглави ВМА"}
{"url": "http://www.novinite.bg/articles/156183/NAP-udrya-po-zimnite-kurorti", "text": "Контролната кампания на НАП продължава денонощно в зимните курорти в цялата страна. От началото й са извършени над 3000 проверки и наблюдения, съобщиха от приходната агенция, предаде БНТ.Резултатите сочат, че най-много нарушения на данъчните изисквания има в Пампорово, а най-малко в Банско. За пръв път през тази година неиздаването на касова бележка вече не е най-често откриваното данъчно нарушение, като първенството се държи от несъответствието на наличните пари в каса с отчетените на касовия апарат. Общият брой на нарушенията, открити от НАП от началото на зимния сезон в курортите намалява до под 10 % от проверените, отчитат от приходната агенция, като значителен принос за това има практиката на запечатване на обекти за данъчни нарушения за срок до 1 месец .Припомняме, че инспектори на НАП, съвместно с екипи от МВР извършват скрити и явни наблюдения, инвентаризации на наличните стоки и проверки за отчитане на оборотите от началото на туристическия сезон във всички зимни курорти. Следи се и движението на стоки към хотели, ресторанти и други търговски обекти, като на постоянно наблюдение са подложени също борси и тържища. Очаква се до края на зимния сезон в Боровец, Банско, Пампорово, Велинград и други курортни селища да бъдат извършени още поне 5 000 проверки, допълват от НАП. В кампанията участва и звеното за фискален контрол, който освен движението на рискови стоки проверява и ползването на луксозни автомобили за лични нужди.„Намаляването на дела на нарушенията всъщност е добра новина. Целта на НАП никога не е била самоцелно съставяне на актове, а поведение на търговците съобразено със закона“, каза по повод на зимната кампания директорът на „Контрол“ в НАП Васил Панов. ", "date": "2018.01.31", "title": "НАП удря по зимните курорти"}
{"url": "http://www.novinite.bg/articles/156196/Novite-godishni-vinetki-shte-vajat-ot-datata-na-zakupuvane-za-godina-napred", "text": "От днес винетките за 2017 са невалидни и трябва да ги сменим с нови. Цената им остава непроменена - 97 лева.Те могат да бъдат закупени от над 3 000 пункта в цялата страна.  За първи път през 2018-та новите годишни винетки ще важат от датата на закупуване за година напред, a не както досега - до 31 януари, независимо кога е закупена, предаде Нова телевизия. ", "date": "2018.01.31", "title": "Новите годишни винетки ще важат от датата на закупуване за година напред"}
{"url": "http://www.novinite.bg/articles/156222/Top-5-na-naj-dobrite-zimni-kurorti", "text": "Когато стане студено, феновете на зимните спортове с нетърпение подбират къде да прекарат няколко дни, наслаждавайки се на снежната покривка.Интересно е да научим кои са едни от най-добрите ски писти в целия свят, където любителите на зимните спортове могат да се насладят на добри условия, невероятна природа, качествено обслужване и вкусна храна.Ако жадувате за планината през деня и топла нощ до огъня, тогава погледнете кои са нашите 6 топ селекции.А за да разгледате снимки на невероятните планински курорти, посетете нашата галерия:Банф, КанадаМного малко ски ваканции могат да се сравнят с тази, която ви очаква в Банф. Той е така популярен сред скиорите, както Уелоустоун е сред националните паркове.Банф е обект на ЮНЕСКО за световно наследство. С панорамен изглед към живописните гледки и горещи извори насред снега, той е чудесен избор за незабравима ски ваканция.Парк Сити, ЮтаНа 45 мин от Солт Лейк Сити се намира този завладяващ, исторически ски град. Мейн Стрийт има очарователна атмосфера, изпълнена с цветни, стари сгради и невероятен дух. Пистите са наистина красиви, с различна трудност и достъп до други каньони и долината Deer.", "date": "2018.01.31", "title": "Топ 5 на най-добрите зимни курорти"}
{"url": "http://www.novinite.bg/articles/156176/Shofirame-posleden-den-sas-starite-vinetki", "text": "Днес изтича валидността на годишните винетки за 2017 г. И шофьорите, които не са се сдобили с нови, трябва да се замислят, за да не отнесат утре някоя глоба.Новите стикери се продават в над 3 000 разпространителски пункта. От тях 372 бр. са с денонощен режим на работа. Това са големите бензиностанции, офисите на „Български пощи“, областните пътни управления и гранично контролно-пропускателните пунктове, напомнят от АПИ. В търговската мрежа има около 3,2 млн. винетки от различните видове и категории превозни средства.През 2018 г. - за трета поредна година, цените на всички винетки за леки автомобили са непроменени. Годишната е 97 лв., месечната 30 лв., а седмичната 15 лв. За първи път има и тримесечна винетка за леките коли. Цената й е 54 лв. Тя ще позволи на хората, които карат автомобилите си предимно през лятото или по време на по-дълга отпуска или пък не живеят постоянно в страната да използват по-краткосрочен стикер.За първи път годишната винетка за всички превозни средства важи за срок от една година от датата на купуването й, т. е. ако шофьор си купи стикер например на 3 март 2018 г., когато тръгва на път за Националния празник и трите почивни дни, то той ще важи до 2 март 2019 г. Винетката се перфорира в търговския обект от продавача на стикера. Необходимо е да се изиска и касова бележка с вписан регистрационен номер на превозното средство, която трябва да се пази.Пълният списък на пунктовете за продажба на винетки е публикуван на интернет страницата на АПИ:  ", "date": "2018.01.31", "title": "Шофираме последен ден със старите винетки"}
