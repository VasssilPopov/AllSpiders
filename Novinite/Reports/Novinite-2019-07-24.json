{"url": "https://www.novinite.bg/articles/178425/Dneven-horoskop-za-sryada", "text": "Винаги си струва да се планира предварително - предстоящото пътуване или събитие ще бъде много по-приятно, ако отделите малко време, за да се уверите, че знаете къде отивате, как ще стигнете дотам и какво ще направите. Опитайте се да не се изненадвате, когато получите някаква положителна обратна връзка днес. Очаквайте повече внимание, насочено към вас и бъдете подготвени за по-големи изисквания. Работата е екип ще бъде много интересна и вълнуваща за вас днес. Радикални промени ще изобилстват за вас скоро. Това е време на философски растеж.  Вижте повече на: ", "date": "2019.07.24", "title": "Дневен хороскоп за сряда"}
{"url": "https://www.novinite.bg/articles/178427/Sofiya-v-remont-Obshtinata-obeshtava-Vsichko-priklyuchva-do-15-septemvri", "text": "Лято е и в София е време за ремонти. От Столичната община ще настояват всички реконструкции да бъдат приключени преди началото на новата учебна година. В противен случай фирмите са заплашени със санкции.485 хил. лв. струва укрепването на тунела, който свързва район \"Младост\" с Околовръстния път. След ремонта съоръжението ще се сдобие с ново осветление, подменена канализация и укрепени стени, съобщи Bulgaria ON AIR.Единственият, планиран за тази година ремонт в центъра на столицата е подмяна на пътната настилка в частта между бул. \"Гешов\" и бул. \"Черни връх\".До края на седмицата бул. \"България\" трябва да се сдобие с нова маркировка, след което започва ремонтът и в другото платно в посока \"Бояна\". Заради лошите метеорологични условия ремонтът ще се забави с 1 седмица.Не такава обаче е ситуацията на столичната ул. \"Иван Вазов\".На 18 юни ремонтът там навърши 1 година и още не е ясно кога ще приключи. Заради забавянето на ремонта строителната фирма ще бъде глобена.\"След като приключи работата, ще бъде изчислено кое комунално дружество колко дни е работило там и колко дни реално е работила и строителната фирма\", каза зам.-кметът по финансите на София Дончо Барбалов.До края на лятото ремонти ще има в \"Дружба\" при улиците \"Асен Йорданов\" и \"Искърско шосе\". В район \"Сердика\" при ул. \"Каменоделска\" освен асфалтовата настилка ще бъдат подменени и трамвайните релси.От 1 август в \"Овча Купел\" започва изграждането на ул. \"Централна\", ул. \"Житница\" и бул. \"Монтевидео\".Догодина се предвижда ремонт на тунела, свързващ \"Люлин\" и бул. \"Тодор Александров\".", "date": "2019.07.24", "title": "София в ремонт, Общината обещава: Всичко приключва до 15 септември"}
{"url": "https://www.novinite.bg/articles/178428/KNSB-iska-tristranni-pregovori-mejdu-biznesa-sindikatite-i-pravitelstvoto", "text": "КНСБ предлага да започнат тристранни преговори между бизнеса, синдикатите и правителството за подписване на двегодишно национално споразумение до края на мандата на кабинета, обяви президентът на Конфедерацията Пламен Димитров. Предложението е договореностите да бъдат в три области:„Бизнес и икономика, най-общо казано, какво трябва да се променя в средата, какви ангажименти трябва да бъдат поети от всички страни, по какъв начин и как да защитим индустриалната сфера, индустриалната политика, енергийният сектор. Втората област, която ние предлагаме да обсъдим с конкретни предложения е пазара на труда и демографията. И третата група въпроси, които ние предлагаме са политиките по социалната защита“Сред предложенията са мерки за задържане на работната сила, повишаване на обезщетенията за безработица и за отглеждане на дете до 2-годишна възраст. Димитров уточни, че преговорите трябва да бъдат в пълна връзка с разговорите за присъединяването на България към „чакалнята“ ERM II и еврозоната.", "date": "2019.07.24", "title": "КНСБ иска тристранни преговори между бизнеса, синдикатите и правителството"}
{"url": "https://www.novinite.bg/articles/178421/GDBOP-s-nova-akciya-vav-firmata-v-koyato-raboti-Kristiyan-Bojkov", "text": "Скандалът с хакерската атака срещу НАП се разраства. ГДБОП влезе във фирмата, в която работи основният обвиняем за престъплението - Кристиян Бойков. Прокуратурата няма съмнения, че именно младежът е извършил кибератаката. Разпространи и детайли, какво се е съхранявало в един от иззетите му компютри.Бойков е правел търсения за конкретни лица, сред които Бойко Борисов, Сотир Цацаров, ДелянПеевски и евродепутата Емил Радев. Събирал е и информация за фирми.Според заместник-главният прокурор Иван Гешев компанията, в която работел Бойков, се е занимавала с киберрекет. А източването на данните на НАП беше свързано с политическа поръчка.Антимафиотите влязоха с разрешение от съдия в офисите на „Тад Груп”. Те извършват претърсвания и описи на документи и компютърна техника, които да бъдат приложени като доказателство към делото за източването на базата данни на НАП. На мястото пристигна и адвокат на Кристиян Бойков Любен Казанлиев. „ „Никой не беше предупреден за акцията. Имам пълномощно и представлявам Кристиян и г-н Янков. Никаква смислена информация все още не са ми дали. В момента търся инструменти, с които да мога да им помогна да разглобим някои неща. Аз не съм представител на работодателите, така че няма как да коментирам това, което те ще правят или няма да правят”, заяви той.Антимафиотите са успели да разбият паролите на служебния компютър на Кристиян Бойков. В него са открити доказателства, че младежът има общо с източването на базата данни на НАП. Заместник-главният прокурор Иван Гешев дори заговори за използването на информацията за киберрекет и политически атаки.Експертите са открили в личния компютър на Бойков 106 папки с лични данни, а не 57, както се смяташе досега. Освен това, има и безспорни данни, че 20-годишният хакер е антидатирал всички файлове с датата 10 ноември 1989 година.20-годишният Кристиян Байков не е действал сам и най-вероятно е бил подтикнат да пробие системата на НАП, смятат разследващите седмица след безпрецедентната хакерска атака. „Извършено е търсене с ЕГН на министър-председателя в базата данни на НАП, на депутата Делян Пеевски, на главния прокурор, на евродепутата Радев, всичко това е съхранено в един файл \"Търсене-Бивол\". Търсено е за какво ли още не. Включително за хора от онкодиспансер в Бургас, има потресаващ обем от данни”, коментира заместник-главният прокурор Иван Гешев.„Според мен атаката може да се тълкува по всякакъв начин. Тя може да се тълкува като политическа, като бизнес-корпоративна, в зависимост от базата данни, с които разполагате, от базата данни, с която сте успял да се сдобите нелегално, от целите, с които ще ги използвате”, заяви главният прокурор Сотир Цацаров.Разследващите разполагат с доказателства, че три дни преди данните да изтекат в публичното пространство, Байков е разполагал с тях. И не само - именно той е автор на мейлите, пратени до медиите, и подписани от \"руски хакер\". Такъв мейл бе получен и в NOVA след запитване на журналист от медията.Дали новите доказателства, които ГДБОП търси в офиса на фирмата работодател на Бойков, ще доведат до нови обвинения и арести, на този етап не е ясно. „Този младеж не е сам, в смисъл на това, че първоначалното убеждение бе, че той е общо взето един самотен играч, който решава, че трябва да тръгне срещу системата и да доказва тази система колко е неефективна”, каза главният прокурор Сотир Цацаров.До този момент фирмата работодател на Кристиян не съдейства особено на властите, твърдят от МВР. Това обаче нямало да затрудни декриптирането на всички файлове.„По отношение на иззетите в рамките на досъдебното производство магнитни носители, компютри, конфигурации, няма какво да бъде унищожено, но ако има на някое друго място, и ние не знаем за тях, е възможно през това време да бъдат унищожени”, коментира министърът на вътрешните работи Младен Маринов.Часове след като прокуратурата излезе с нова информация по разследването, от партия \"Да, България\" призоваха за оставките на Сотир Цацаров и заместника му Иван Гешев - замесвали ги в кибертероризъм. „На мен Христо Иванов ми иска оставката за 12-ти път. Стойността на такова искане е аз да му искам оставката като председател на партията”, каза Сотир Цацаров.Кристиян Бойков не коментира новите обстоятелства по разследването.Компютърни експерти обявиха източването на данните на НАП за кибертероризъм. Дупка в закона, обаче, не позволява на властите да получават съдействие от заподозрените в такива престъпления.Независимите експерти, с които разговаряхме, правят ясна разлика между кибертероризъм и киберрекет. При второто престъпление хакерите принуждават ударените фирми или държавни институции да им плащат за по-добра защита на пропуските в системите.В разследването на такива престъпления, обаче, службите срещат трудности при събирането на доказателства.Евродепутатът Емил Радев е един от политиците, чиито данни изрично са търсени в източените данни от НАП, според прокуратурата. „Данните ми са публични, но съм притеснен, че е ровено в данните на НАП. Виждаме, че е ровено и в онкодиспансер. Да се използва за политически цели такъв тип данни е гнусно”, коментира Радев.В компютъра на Кристиян е намерена и папка с име „Търсене-Бивол”. Един от собствениците на сайта казва, че не познава заподозрения за хакерската атака и подозират атаката от службите срещу „Бивол”. „Става въпрос за една грозна манипулация, опит да се хвърли някаква сянка на съмнение върху „Бивол”. Явно това се прави умишлено, граничи с клеветата”, казва Асен Йорданов, собственик на сайта „Бивол”.Киберекспертът Мартин Малинов смята, че е възможно разследващите по два начина да са стигнали до криптираната информация в служебния компютър на Кристиян. „Първият е чрез уязвимост в самото криптиране. Другата възможност е служителите на ГДБОП да имат достъп до камерите в офиса, когато въпросното лице си въвежда паролата да компютъра, могат да видят каква е паролата”, коментира Мартин Малинов.При подобни разследвания обаче има дупка в закона - фирмите не са задължени да декриптират информацията в полза на службите. „Тук има празнота в законодателството. Няма ред, по който да бъде задължена фирмата да съдейства, но е  възможно експерт да работи по преодоляването на това криптиране  28;36 такъв казус трябва да се реши от съда, при нежелание някой да съдейства”, каза адвокатът Александър Кашъмов, програма „Достъп до информация”„Ако не се използва някоя от уязвимостите би могло да отнеме 5 години или 5000 години”, коментира Мартин Малинов.Случаят с теча на данни „белите” хакери определят като кибертероризъм. „Изнудването е ясно как се получава и защо, но в случая това е терор, което се случи, ако тази цел е последващия ефект е да има страх и е насочена политически към властта и е извършена през интернет - тук имаме кибертерор”, посочва Мирослав Стефанов, зам .- председател на Българска асоциация на етичните хакери.Бизнесът с данни може да се използва, за да бъдат уязвени политически опоненти и бизнес-конкуренти, твърдят още експертите.Изтеклите лични данни от НАП вече се разпространяват в международни хакерски сайтове.", "date": "2019.07.24", "title": "ГДБОП с нова акция във фирмата, в която работи Кристиян Бойков"}
{"url": "https://www.novinite.bg/articles/178420/Dnes-do-obyad-vse-oshte-shte-ima-prevalyavaniya", "text": "Днес до обяд все още ще има превалявания, но постепенно те ще спрат, а облачността ще се разкъсва и намалява. След обяд над по-голямата част от страната вече ще бъде предимно слънчево. Ще духа слаб до умерен вятър от север-североизток. Максималните температури ще са между 25° и 30°, в София около 25°.Над планините преди обяд ще има значителна облачност и превалявания, който през деня ще спрат, а облачността ще се разкъсва. Ще духа умерен север-северозападен вятър. Максималната температура на височина 1200 метра ще е около 18°, на 2000 метра - около 12°.Над Черноморието облачността ще намалее до предимно слънчево време. Ще духа до умерен север-североизточен вятър. Максималните температури ще са 26°-28°. Температурата на морската вода е 26°-27°. Вълнението на морето ще бъде около 2 бала. ", "date": "2019.07.24", "title": "Днес до обяд все още ще има превалявания"}
{"url": "https://www.novinite.bg/articles/178426/Bedstveno-polojenie-e-obyaveno-v-Pleven-zaradi-afrikanskata-chuma", "text": "Областният управител на Плевен Мирослав Петров обяви бедствено положение на територията на област Плевен във връзка с установените огнища на болестта Африканска чума по свинете в честни стопанства в общините Гулянци, Никопол, Левски и Белене, съобщиха от областната администрация.Бедственото положение влиза в сила от днес и ще продължи до 31 юли, като при необходимост срокът може да бъде удължен.Дейностите, свързани с евтаназиране на животните в засегнатите зони, ще бъдат извършени от областната дирекция по безопасност на храните. Полицията организира охраната на всички входно-изходни пътища на населените места, където има регистрирани огнища на заразаВчера бедствено положение заради африканската чума беше обявено и в област Русе заради три открити огнища на болестта.  ", "date": "2019.07.24", "title": "Бедствено положение е обявено в Плевен заради африканската чума"}
{"url": "https://www.novinite.bg/articles/178430/Severna-Koreya-zadarja-ekipaja-na-ruski-riboloven-korab", "text": "Северна Корея е задържала екипаж на плавателен съд от 15 руснаци и двама южнокорейци за нарушаване на режима на влизане на нейна територия. Това съобщи руското посолство в Северна Корея, цитирано от Ройтерс.Екипажът е задържан на 17 юли от севернокорейската гранична охрана и в момента е държан в хотел в град Вонсан, посочи на страницата си във Фейсбук руската дипломатическа мисия в Пхенян.Корабът според посолството се казва \"Сянхейлин-8\" и е собственост на Североизточната риболовна компания от руския град Невелск. Той също е във Вонсан.Дипломатическата мисия посочи, че според севернокорейското министерство на външните работи екипажът е задържан за \"нарушаване правилата на влизане и престой на територията (на КНДР)\".Говорителка на южнокорейското министерство на външните работи засега не коментира въпроса за двамата южнокорейски членове на екипажа.В понеделник на руски консулски служители било позволено да се срещнат с хората от екипажа, които били в добро здравословно състояние.Руското посолство заяви, че е в постоянна връзка със севернокорейските власти и предприема всички необходими мерки да уреди ситуацията.Русия поддържа добри отношения с КНДР и продължава да е неин редовен търговски партньор, отбелязва Ройтерс.Южна Корея се опита да намали напрежението със северния си съсед, но южнокорейското правителство все още забранява на гражданите си да ходят в Северна Корея без разрешение от Сеул.", "date": "2019.07.24", "title": "Северна Корея задържа екипажа на руски риболовен кораб"}
{"url": "https://www.novinite.bg/articles/178431/BDJ-startira-kampaniya-Cheti-vav-vlaka", "text": "БДЖ, съвместно с български издателства, стартира кампанията „Чети във влака“, която цели да стимулира четенето на книги по един модерен начин. Всички пътници, притежаващи смарт устройства, могат да се докоснат до нови светове по време на пътуването си чрез магията на електронните книги.В разгара на лятото във всички влакове в страната са разпространени стикери с QR код, водещ към електронни книги за безплатно четене. Инициативата подкрепиха водещи издателства и автори в страната, които предоставиха напълно безплатно първите книги от виртуалната библиотека на „Чети във влака“.Сборникът с кратки разкази „Антология „Галактики“ на издателство Колибри е сред първите книги във виртуалната библиотека на БДЖ. Авторът Здравка Евтимова и издателство Жанет 45 предоставиха за кампанията разказите „Кръв от къртица“, който влезе в учебниците в САЩ и „Юли не идва“.Богат е и изборът за най-малките. Пет детски заглавия предостави Издателство Ина – „Червената шапчица“, „Горската сладкарница“, „Морско вълнение“, „Вълкът и седемте козлета“ и „Халифатът щърк“. А „Кой светна луната?“ и „Колко е часът?“ са заглавията на издателство ТАТ криейтив . „Умно дете си ти, Тино!“ с автор Нели Беширова предложи на българските читатели Communica.Виртуалната библиотека на „Чети във влака“ ще остане отворена за нови попълнения целогодишно. Всеки автор и издателство могат да се включат в каузата като се свържат с БДЖ на официалната електронна поща: bdz@bdz.bg.Реализирането на проекта „Чети във влака“ ще даде възможност на четящите хора да се докоснат до утвърдени и нови български автори, както и да следят актуалните заглавия и събития, организирани от издателствата.", "date": "2019.07.24", "title": "БДЖ стартира кампания „Чети във влака”"}
{"url": "https://www.novinite.bg/articles/178437/Sofiya-shte-ima-gradski-cheshmi-i-toaletni", "text": "Това стана ясно след като докладът на председателя на ПП МИР и съпредседател на „Политическа група 5” инж. Симеон Славчев за поставянето на чешми в София беше принципно приет по време на заседание на ресорната комисия по инженерна инфраструктура и енергийно планиране към Столичния общински съвет.По време на заседанието инж. Славчев предложи да се сформира работна група от общински съветници и представители на \"Софийска вода\", която да направи анализ на местата на които ще се изградят чешмите както и да разработи конкретните механизми и съответните срокове, така че работата по изграждането на градските чешми в София да започне още през пролетта на 2020 г. Поради факта, че изграждането на градските чешми не може да бъде финансирано чрез третото споразумение на Столична община със „Софийска вода”, тъй като средствата по него за 2020 г. са вече съгласувани, инж. Симеон Славчев предложи те да се финансират от бюджета на Столична община. Предложението на инж. Симеон Славчев за чешмите беше принципно прието и след като работната група излезе с конкретни предложения те бъдат гласувани в Столичния общински съвет. Единственият, които се противопостави на изграждането на градски чешми в София беше общинския съветник от ВМРО Димитър Антов.Предстои да бъде прието и друго предложение на инж. Славчев – да бъдат изградени нови обществени тоалетни в центъра на София, които да се впишат в градската среда на столицата и да могат да се ползват от всички жители и гости на града. „Не може столица, която претендира да е културна и туристическа дестинация, да няма почти нито една градска тоалетна”, коментира общинският съветник Симеон Славчев. Решението да се изградят обществени тоалетни ще бъде заложено в доклада и гласувано заедно с изграждането на чешмите в София. Работната група към Комисията ще има задача да проучи вариантите за модерни тоалетни в градската среда и да даде предложения как да изглеждат те.„Благодаря на всички колеги общински съветници, които подкрепиха предложението ми, с изключение на т.нар. патриоти, които очевидно не искат София да бъде европейска столица с европейски и нормални човешки условия\", заяви инж. Симеон Славчев след края на комисията. Ако доклада и предложенията на инж. Славчев бъдат приети от общинския съвет, то се очаква от март-април другата година в София да започне изграждането на градски чешми и градски тоалетни.", "date": "2019.07.24", "title": "София ще има градски чешми и тоалетни"}
{"url": "https://www.novinite.bg/articles/178443/Prokuraturata-v-Burgas-razporedi-proverka-za-izvarsheni-narusheniya-v-hospisi", "text": "Апелативната прокуратура в Бургас е разпоредила проверка, която да докаже дали са допуснати нарушения в работата на хосписи в Поморие и Черноморец. Това съобщават от пресцентъра на държавното обвинение.Тя ще трябва да бъде извършена от Окръжната прокуратура в морския град. Предметът й ще бъде както законосъобразното функциониране на описаните здравни заведения по смисъла на Закона за лечебните заведения. Държавните обвинители ще трябва да установят и дали са налице данни за осъществени престъпления от общ характер от длъжностни лица.", "date": "2019.07.24", "title": "Прокуратурата в Бургас разпореди проверка за извършени нарушения в хосписи"}
{"url": "https://www.novinite.bg/articles/178444/Balgariya-otpuska-200-000-evro-za-spravyane-s-migraciyata-v-Evropa", "text": "Министерският съвет одобри решение за Споразумение между Европейската икономическа банка и правителството на България за принос към Фонда на Инициативата за икономическа устойчивост. По силата на това споразумение България отпуска хуманитарна помощ на стойност 200 000 евро за намаляване на миграционните потоци към Европа, съобщи пресслужбата на кабинета.По този начин България се включва в Инициативата за икономическа устойчивост, която осигурява и финансирането на проекти в страните от Западните Балкани за преодоляване на причините за засилена миграция към европейския континент.Инициативата за икономическа устойчивост е проект на Европейската инвестиционна банка в сътрудничество с Европейската комисия в отговор на искане от Европейския съвет за бързо мобилизиране на допълнително финансиране в подкрепа на страните от южното съседство и Западните Балкани. Хърватия, Италия, Литва, Люксембург, Полша, Словакия, Словения и Великобритания са обещали да се включат в инициативата, която има за цел да повиши икономическата устойчивост в страните, от които идват мигрантите, допълват от МС.Инициативата ще подпомогне Западните Балкани, както и Алжир, Египет, Йордания, Ливан, Либия, Мароко, Палестина и Сирия чрез осигуряване на инвестиции в критична инфраструктура и насърчаване на подобрено предоставяне на обществени услуги и социална защита.ЕИБ се стреми да увеличи финансирането си с 6 млрд. евро за период от 5 години (те ще бъдат добавени към вече предвидените 7.5 млрд. евро) и да насърчи допълнителни инвестиции до 15 млрд. евро.Включването на България в инициативата представлява солидарен принос за справяне с най-сериозните предизвикателства, свързани с развитието, хуманитарните и миграционни процеси, възникнали в съседство на Европейския съюз.Средствата ще бъдат осигурени от бюджета на МВнР, предназначен за официална помощ за развитие и хуманитарна помощ, се уточнява в съобщението.", "date": "2019.07.24", "title": "България отпуска 200 000 евро за справяне с миграцията в Европа"}
{"url": "https://www.novinite.bg/articles/178432/Umartvyavat-prasetata-v-oshte-edin-industrialen-svinekompleks-v-Rusensko", "text": "Вирусът на африканска чума е установен в още една индустриална свинеферма в село Бръшлен, Русенско. Вчера вечерта са излезли резултатите от пробите, и там по примера на свинекомплекса в с. Николово предстои умъртвяване на всички животни. Това обяви Александра Митева, началник отдел „Здравеопазване на животни” в БАБХ, и добави, че към днешна дата огнищата в страната са 19.", "date": "2019.07.24", "title": "Умъртвяват прасетата в още един индустриален свинекомплекс в Русенско"}
{"url": "https://www.novinite.bg/articles/178446/Puskat-utre-dvijenieto-po-platnoto-v-posoka-Sofiya-na-AM-Struma", "text": "Спешно пускат движението по затвореното за ремонт платно на магистрала \"Струма\". Това ще стане утре.Чисто новата отсечка край Благоевград беше затворена, за да се поправи фугата на моста над река Логодажка. Лагерите на съоръжението били поставени през май, когато атмосферните условия и температурите били неподходящи. Затова сега се наложи да бъдат ремонтирани. Все още не е ясно дали ще се спира движението и в платното за \"Кулата\". Дейностите, които се извършват в момента, са изцяло за сметка на строителната фирмата.\"Обикновено лагерите се монтират при плюс 10 градуса, което в нашия случай не беше възможно – температурите през май месец бяха 25-30 градуса и съответно това не позволява дилатацията, като се извършва в едната и в другата посока да е еднакво движението на лагерите. Пуснахме по-рано движението, значи се налага сега да се извърши това калибриране. Ами да се чака докога? Докогато стане 10 градуса? А кога ще стане? Синоптиците могат ли да бъдат точни?\", каза представителят на фирмата-изпълнител - инж. Тони Станимиров.", "date": "2019.07.24", "title": "Пускат утре движението по платното в посока София на АМ \"Струма\""}
{"url": "https://www.novinite.bg/articles/178423/Volen-Siderov-Ne-vijdam-smisal-da-ostavam-v-tozi-parlament", "text": "Не виждам смисъл да оставам в този парламент. Това каза в интервю за предаването пред бТВ Волен Сидеров – лидер на ПП „Атака“.В „Обединени патриоти“ си говорим. Днес има коалиционен съвет и аз смятам да отида. Там ще попитам как с фалшификация беше променено ръководството на парламентарната група. Те направиха измама. НФСБ и ВМРО се възползваха от \"Атака\" и сега искат да ни отстранят. Благодарение на мен Каракачанов е вицепремиер, а Симеонов беше такъв. Сега те се опитват да остържат \"Атака\". Аз не знам дали има смисъл въобще да оставаме в този парламент. Не искам да лъжа хората. Те гласуваха за „Обединени патриоти“ заради определени точки и цели. Аз питам къде са минималните пенсии от 300 лева?“, каза още лидерът на „Атака“.„Все още не съм взел решение. Ще го взема. Хайде, колеги, скъпи – от ВМРО, НФСБ, дайте да вдигнем доходите и пенсиите. Това сме обещали. Не е мъжко да се събереш на тъмно и да ме изключат от комсомола“, допълни Волен Сидеров.", "date": "2019.07.24", "title": "Волен Сидеров: Не виждам смисъл да оставам в този парламент"}
{"url": "https://www.novinite.bg/articles/178429/Elena-Joncheva-Ne-me-pritesnyavat-absurdni-obvineniya-v-prane-na-pari", "text": "Евродепутатът от групата на социалистите и демократите Елена Йончева заяви, че искането за отнемане на нейния имунитет не я притеснява. Пред „Хоризонт“ тя определи обвиненията срещу нея като „абсурдни“.„Няма да се изненадам, защото това, което си е наумил Борисов, той отдавна го е заявил. Практиката показва, че когато една държава поиска свалянето на имунитета, това се случва, защото Европа има доверие в националните институции на държавите членки от една страна. От друга ние знаем какво е състоянието в България на правосъдната система и как се повдигат обвинения на хора, които не са удобни на властта. Но мен това не ме притеснява, защото обвинението е абсурдно. Да напомня, че то е за пране на пари, което означава конкретно в този случай, че аз е трябвало да зная, че тази банка КТБ ще фалира още 2013 г. След като държавата 2013 г. не е знаела, как е възможно аз да зная. Това обвинение няма как даже да стигне до съда и затова не стига дотам. Целта на това обвинение е да се вдига политически шум, да се злепоставя политическия опонент, да бъде омаскарен – в това няма съмнение“, коментира Йончева.Вчера главният прокурор Сотир Цацаров заяви, че очаква тези дни предложението на наблюдаващия прокурор по обвинението срещу Елена Йончева и ако то постъпи, той ще се съобрази с правилата на Европейския парламент и ще поиска имунитета ѝ.", "date": "2019.07.24", "title": "Елена Йончева: Не ме притесняват абсурдни обвинения в пране на пари"}
{"url": "https://www.novinite.bg/articles/178422/Shte-bade-li-ovladyana-afrikanskata-chuma-v-Rusensko", "text": "Бедствено положение в Област Русе заради африканската чума по свинете. В региона има три огнища на болестта. А заради заразата се унищожават 17 хиляди прасета в свинекомплекса в село Николово, съобщава1/3 от промишленото свиневъдство на страната е съсредоточено в този регион. Там се намират едни от най-големите свинеферми. „Нямам официална информация дали и в свинекомплекса в Бръшлен има африканска чума.Взети са проби и се чакат резултатите. Още преди година говорихме със собствениците на болните животни. Помолихме ги да ги изколят”, заяви в ефира на „Здравей, България” кметът на Община Сливо поле Валентин Атанасов.„Очакваме ефектът от бедственото положение да бъде включване на всички държавни и човешки ресурси, за да се справим с проблема. Всяка община си определя терен, където да бъдат загробени животните. Тези райони са одобрени от РИОСВ”, поясни областният управител на Русе Свилен Иванов.„Тази чума влезе в България в края на август през 2018 г. От тогава всички сме нащрек. Няма опасност за хората”, каза още изпълнителният директор на свинекомплекса в Голямо Враново Вихрен Димитров.В 10:00 часа, Агенцията по храните ще даде пресконференция, на която ще бъде оповестена повече информация. А в 11:00 часа ще бъде свикана и Епизиодичната комисия в областта.", "date": "2019.07.24", "title": "Ще бъде ли овладяна африканската чума в Русенско?"}
{"url": "https://www.novinite.bg/articles/178433/NS-othvarli-vetoto-za-finansiraneto-na-partiite", "text": "\r\nПарламентът отхвърли ветото на президента върху текстове от закона за държавния бюджет, свързани с финансирането на партиите. Депутатите обсъждат окончателно и промените в Изборния кодекс, свързани с машинното гласуване.\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.24", "title": "НС отхвърли ветото за финансирането на партиите"}
{"url": "https://www.novinite.bg/articles/178438/BSP-iska-ostavki-zaradi-svinskata-chuma-GERB-da-ne-se-politizira", "text": "БСП поиска оставки на върха заради чумата по свинете, която вече предизвика бедствено положение в някои региони на страната - в Русе, Плевен и Разград. Пред медиите в парламента отляво настояха да се разделят с постовете си шефът на БАБХ Дамян Илиев и земеделският министър Десислава Танева.Според социалистите управляващите не са си изпълнили задълженията. \"Отговорните лица не свършиха своята работа две години назад. Не действаха адекватно в дните и часовете, в които кризата навлезе. Не обясняват ясно на гражданите и стопаните какво трябва да направят, затова считаме, че трябва да понесат политическа отговорност“, заяви русенският депутат от левицата Пенчо Милков. Според него отношение по темата трябва да вземе и председателят на Централния епизоотичен съвет Томислав Дончев.„Заболяването години наред беше в Румъния и ние го наблюдавахме как се приближава до границата с България и какви мерки предприема румънската държава“, коментира още Милков.От ГЕРБ репликираха също през медиите в Народното събрание. Да не се политизира темата, призова Мария Белова. Тя подчерта, че институциите - земеделското министерство, МВР, МО са предприели всички необходими действия за ограничаването на заразата.Белова призова стопаните, които отглеждат животни в задния си двор, да бъдат достатъчно отговорни да предприемат необходимите действия, които МХЗГ и БАБХ изискват. БАБХ проследява 35 дни назад готовата продукция от всички регистрирани свинеферми в страната и постоянно извършва лабораторни изследвания, каза още депутатката от ГЕРБ, като призова всички заинтересовани да се борят за спасяване на свиневъдството у нас. ", "date": "2019.07.24", "title": "БСП иска оставки заради свинската чума, ГЕРБ - да не се политизира"}
{"url": "https://www.novinite.bg/articles/178436/NFSB-otnovo-vnasya-zakonoproekta-za-zabrana-na-pushene-na-nargileta-na-zakrito", "text": "Валери Симеонов и народните представители от НФСБ внасят отново в Народното събрание промени в Закона за здравето, които предвиждат забрана за пушене на наргилета на закрито.Припомняме, че законопроектът получи пълна подкрепа на първо гласуване. На второ обаче, след оттегляне от страна на ГЕРБ, бяха приети само част от промените. Парламентът забрани на непълнолетните да употребяват наргилета и да купуват тютюневи изделия за тях, но без ясни и логични мотиви не прие въвеждането на забраната за пушене на наргиле на закрито.Сега народните представители от НФСБ отново настояват за забрана на пушенето на наргиле в закрити обществени места с мотивите, че то нанася сериозни вреди на човешкия организъм. Потребителят на водна лула (наргиле) вдишва токсични вещества, които се срещат и в стандартните цигари, но при наргилето въглените, чрез които се разпалва сместа, засилват вредите за здравето, увреждайки редица системи на човешкия организъм.В заключителната разпоредба на законопроекта се предвижда законът да влезе в сила три дни сред постановяване на положително решение от Европейската комисия по процедура по нотификация, предприета от министъра на икономиката, съвместно с министъра на здравеопазването според съответните европейски директиви.", "date": "2019.07.24", "title": "НФСБ отново внася законопроекта за забрана на пушене на наргилета на закрито"}
{"url": "https://www.novinite.bg/articles/178440/Blizo-200-balgari-v-risk-sled-kiberatakata", "text": "Няма необходимост близо 4 млн. българи, чиито данни бяха противозаконно огласени, да сменят личните си карти. Практически съвети за тях ще бъдат публикувани в сайта на НАП до края деня на24.07.2019 г., съобщи на сайта си Националната агенция по приходите.Най-много информация е разкрита за 189 души, от приходната агенция ще се свържат с тях лично.След допълнителни проверки се установи, че данните на тези 189 души от незаконно разпространените през миналата седмица, включват комбинация от имена, ЕГН, адрес, номер, валидност и издател на валидна лична карта. За тези граждани съществува по-голям риск от потенциални злоупотреби и те ще бъдат персонално уведомени от Националната агенция за приходите веднага по телефон или имейл.Приложението за проверка за незаконно разпространени лични данни ще работи с ЕГН, като ще изпраща резултатите от обработката на въведен от потребителя мобилен номер. Проверката ще е еднократна - само за един човек и ще дава отговор единствено дали има незаконно разкрита информация. Това е необходимо, за да се гарантира, че няма да се злоупотребява с чужди лични данни, допълват от НАП.В момента в агенцията се съпоставят незаконно разпространената данъчно-осигурителна информация с тази в реалните ни бази данни, за да се провери дали няма дописване или манипулация. След приключване на проверките агенцията ще може да предостави на лицата и информация за конкретния тип данни, които са били разпространени.", "date": "2019.07.24", "title": "Близо 200 българи в риск след кибератаката"}
{"url": "https://www.novinite.bg/articles/178439/GERB-iska-Izborniyat-kodeks-da-bade-prerazgledan-sled-mestnite-izbori", "text": "ГЕРБ направи заявка за консенсусно преразглеждане на Изборния кодекс след местните избори, БСП видя в действията им опит за постигане на \"служебна победа на местните избори\".По време на дебата за второто гласуване на промените в Изборния кодекс опозицията упрекна управляващите, че умишлено бойкотират машинното гласуване. Драгомир Стойнев, заместник-председател на ПГ на \"БСП за България\", се обърна към управляващите с думите: \"Вашата основна цел е служебна победа на местните избори\". \"Вие в момента преразпределяте властта и искате чрез местната власт да гарантирате победата си на предстоящите парламентарни избори\", каза още той.Първоначално от ГЕРБ внесоха предложение за отпадане на машинния вот, освен за местните и за парламентарните избори. Между двете четения на законопроекта за изменение и допълнение на Изборния кодекс Красимир Ципов от ГЕРБ внесе поправка, с която се отменя провеждането на машинно гласуване за предстоящите местни избори, но се запазва - за парламентарните, изборите за президент и тези за членове на Европейския парламент.В началото на дебата председателят на ПГ на ГЕРБ Даниела Дариткова заяви, че ще направят всичко възможно да отворят Изборния кодекс след местните избори. \"Искам да подчертая, че ние наистина търсим съгласие и заявяваме, че ще направим всичко възможно, заедно с вас, отново да отворим Изборния кодекс след протичането на местните избори и да търсим тези решения, които да гарантират прозрачен изборен процес, коректно отчитане на резултатите\", каза тя.Дариткова коментира, че Изборният кодекс многократно е бил поправян и буквално кърпен. Тя настоя, че той действително трябва да бъде преосмислен, но в рамките на спокойна процедура, след проведени местни избори и призова всички национално отговорни политически партии към консенсусно преразглеждане на Изборния кодекс след местните избори.Крум Зарков от \"БСП за България\" отговори, че управляващите са длъжни да гарантират устойчивост и предвидимост на българското законодателство. Той каза, че заявката за отговорност на управляващите не съответства на казаното до тук. \"Сега ще гласуваме поредното изменение на един параграф, променен преди три месеца по един начин. Вие заявявате, че след тези избори ще отворите Изборния кодекс и ще го гледаме наново. Какъв е смисълът от това, което пише в закона. Това е закон, не книга игра\", посочи Зарков.Даниела Дариткова прие критиките като призна, че действително трябва да има устойчивост на законодателният процес, но припомни на БСП, че именно приетият от тях през 2011 г. Изборен кодекс е бил цялостно прекроен през 2014 г. \"Ние сме готови да се учим от грешките си, за разлика от вас. Ние въведохме машинният вот, което показва, че ние сме последователни\", каза тя.Колегата на Зарков, Смиляна Нитова попита защо точно сега, така бързо и само три месеца преди изборите, се правят промени в изборното законодателство и то при наличие на препоръка от страна на Венецианската комисия - да не се променя изборния закон от 6 до 12 месеца преди провеждането на избори. \"Така подготвяте служебната си победа в следващите избори\", заяви Нитова.Хамид Хамид от ДПС заяви, че депутатите от движението ще подкрепят предложението на Красимир Ципов за машинно гласуване на парламентарни избори. Хамид заяви, че това е крачка напред, но от ДПС ще продължат да настояват за машинен вот и за местните избори след тези през настоящата година. Хамид припомни и искането на ДПС за машинно отчитане на резултатите от вота.Той заяви, че ДПС ще приеме поканата на Даниела Дариткова за цялостно преразглеждане на Изборния кодекс след местните избори.", "date": "2019.07.24", "title": "ГЕРБ иска Изборният кодекс да бъде преразгледан след местните избори"}
{"url": "https://www.novinite.bg/articles/178424/Kade-nyama-da-ima-voda-v-Sofiya", "text": "На 24 юли 2019 г. (сряда), във връзка с пресвързване на уличен водопровод на ул. „Каменоделска“ НПЗ„Хаджи Димитър“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на ул. „Каменоделска“ и ул. „Малашевска“.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Каменоделска“ ъгъла с ул. „Малашевска“.На 24 юли 2019 г. (сряда), във връзка с подмяна на сградно водопроводно отклонение на ул. „Стоян Мисирски“ с. Желява, се налага спиране на водоподаването от 09:00 до 16:00 часа на клиентите на „Софийска вода”, живеещи в района на ул. „Васил Левски“ от №1 до №18.При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството.", "date": "2019.07.24", "title": "Къде няма да има вода в София"}
{"url": "https://www.novinite.bg/articles/178445/VMRODarjavite-ot-Iztochna-Evropa-tarsyat-sayuznici-sreshtu-Paketa-Mobilnost", "text": "Длъжни сме да продължим битката за спасяването на българския транспортен бранш, коментира евородепутатът Ангел Джамбазки след срещата на министрите на транспорта на държави, засегнати от Пакета „Мобилност”, и ЕКР, която се състоя по инициатива наделегацията на ВМРО в групата на Консерваторите в Европарламента.  На срещата присъстваха министрите на транспорта на България – Росен Желязков, на Полша - Анджей Адамчик, на Латвия – Талис Линкаитс, на Литва – Рокас Мазиулис и на Унгария – Ласло Мосочи. Румънската страна беше представена от аташето по транспортна политика към румънското постоянно представителство към Европейския съюз. Домакини на срещата бяха представителите от групата на ЕКР Ангел Джамбазки, Робертс Зиле и съпредседателят на групата Рафаеле Фито. Целта на срещата беше обсъждането на последващите процедурни стъпки в борбата срещу пакет „Мобилност I“, който се стреми да отнеме бизнеса на стотици хиляди източноевропейци. Още веднъж бяха утвърдени общите позиции по проблемните текстове в трите доклада съставляващи Пакет „мобилност“. Беше постигнато съгласие по въпроса с връщането на камиона до страната на регистрация, включването на крострейд операциите в обсега на директивата за командироването на работниците и ограниченията в каботажните превози. Българската позиция беше ясно изразена както от министър Желязков, така и от заместник-председателя на ВМРО Ангел Джамбазки. Страните от Източна Европа трябва да търсят съюзници не само помежду си, но и сред периферните страни от Западна Европа като Испания и Ирландия. Според Джамбазки също така е нужно и да се обясни по-ясно на гражданите на Франция, Германия и Белгия какво би означавало прокарването на Пакет „Мобилност I“ за цените на стоките и услугите в техните страни. Днешната среща беше една от стъпките към продължаването на борбата за отбрана на интересите на българските граждани работещи в сферата на транспорта и международните превози.  ", "date": "2019.07.24", "title": "ВМРО:Държавите от Източна Европа търсят съюзници срещу Пакета „Мобилност”"}
{"url": "https://www.novinite.bg/articles/178447/Rumen-Radev-poseti-voenno-vazdushnata-baza-Zemunik-v-Harvatiya", "text": "Румен Радев посети в рамките на държавното си посещение в Република Хърватия 93-а военно-въздушна база „Земуник“ в град Задар. В базата се провежда съвместна инициатива за обучение на пилоти от авиацията за специални операции, в която участват четири държави от Централна и Източна Европа – България, Хърватия, Словения и Унгария. По време на посещението бяха откроени добрите традиции и отличното партньорство на България и Хърватия в обучението на силите за специални операции и борбата с тероризма.", "date": "2019.07.24", "title": "Румен Радев посети военно-въздушната база „Земуник“ в Хърватия"}
{"url": "https://www.novinite.bg/articles/178434/Yuristi-pitat-Ima-li-Geshev-profesionalnite-i-etichni-kachestva-za-glaven-prokuror", "text": "Известни български адвокати излязоха с отворено писмо, в което изказват притесненията си за правовата държава у нас. Това става само ден, след като в телевизионно интервю единственият кандидат за главен прокурор Иван Гешев обяви, че разделението на властите е „виждане на десните екстремисти”.„Разделението на властите е върховно достижение на демократичните общества и върху този принцип се изгражда съвременната правова държава. Отричането на разделението на властите е противоконституционно и поставя под съмнение личната безпристрастност и професионалния интегритет на магистрата, който го прави”, подчертават юристите.Доц.д-р Светла Маргаритова-Вучкова, адв. Емилия Недева, адв. Михаил Екимджиев, адв. Александър Кашъмов, адв. Златка Стефанова, адв. Йордан Цветанов, адв. Снежана Стефанова, адв. София Разбойникова, адв. Мария Шаркова, адв. Даниела Михайлова категорично не приемат тезата на Гешев,изказана в ефира на БНТ, че адвокатската професия се свежда до защита, осъществявана за пари без оглед на истината.„Дейността на адвоката се подчинява на високи етични изисквания, които налагат съобразяване с Конституцията, законите и морала. Той не е слуга на клиентите си, а борец за правото. Точно затова адвокатът, както всеки български гражданин, има интерес от работеща според законите на страната независима прокуратура”, категорични са подписалите писмото.Те припомнят и множеството обезщетения, присъдени от българските съдилища и от Европейския съд по правата на човека, като директно посочват причината за делата срещу българската държава: „Несъвместимо с принципите на правовата държава и презумпцията за невиновност е обсъждането на неприключили наказателни производства с изразни средства, които убеждават публиката във виновността на лица, които все още не са осъдени. Това делегитимира правосъдието в очите на обществото”.Заради всичко това подписалите отвореното писмо призовават Висшия съдебен съвет да оцени тезите на Гешев и тяхното съответствие „с професионалните и етични критерии за заеманата от него длъжност”.", "date": "2019.07.24", "title": "Юристи питат: Има ли Гешев професионалните и етични качества за главен прокурор?"}
{"url": "https://www.novinite.bg/articles/178442/Veche-podavame-elektronno-zayavlenie-za-semejni-pomoshti", "text": "Заявления за получаване на всички видове семейни помощи за деца ще може да се подават и по електронен път или чрез лицензиран пощенски оператор.Това предвиждат промени в Правилника за прилагане на Закона за семейни помощи за деца, които бяха одобрени от правителството, съобщи пресслужбата на кабинета.Досега документи са се подавали само лично в дирекция \"Социално подпомагане\" според настоящия адрес на заявителя. С промяната се цели намаляване на административната тежест и улесняване на гражданите при кандидатстване за помощи.Промените в правилника са свързани с направените изменения в Закона за семейни помощи за деца, които влизат в сила от 1 август 2019 г. В съответствие със Закона за семейни помощи за деца се урежда редът за предоставяне на еднократната помощ за ученици, записани в първи клас, на два пъти. Урежда се и редът за промяна на предоставянето на тази помощ от пари в натура и обратно в съответствие с възникналите или отпаднали обстоятелства.", "date": "2019.07.24", "title": "Вече подаваме електронно заявление за семейни помощи"}
{"url": "https://www.novinite.bg/articles/178435/20-rast-na-pechalbata-otchetoha-ot-Balgarskata-banka-za-razvitie", "text": "18,3 млн. лева печалба за първите шест месеца на тази година отчита Българската банка за развитие.Увеличението е с 20% в сравнение със същия период на предходната година и е резултат от активизиране на кредитната дейност, съобщиха от институцията.Със 7% нараства портфейлът на банката в рамките на това полугодие.2018 година е била най-силната в историята на банковата институция, с най-голям обем на привлечените средства от чужди кредитни институции.Банката финансира дейността си, като договаря привличането на ресурс от чуждeстранни и международни кредитни институции, както и инвестиционни фондове.Към момента ББР има 13 активни договора с 8 финансови институции. Сред тях е и Китайската банка за развитие (КБР), с която през 2018 г. бе сключен рекордният договор за 1,5 млрд. евро.", "date": "2019.07.24", "title": "20% ръст на печалбата отчетоха от Българската банка за развитие"}
{"url": "https://www.novinite.bg/articles/178441/Zapochna-umartvyavaneto-na-40-000-praseta-v-svinekompleksa-v-selo-Brashlen", "text": "Заради африканската чума, започва умъртвяването на 40 000 прасета в свинекомплекса в сливополското село Бръшлен. На заседание на епизоотичната комисия в Русе стана ясно, че взетата проба за наличието на вируса е била потвърдена. Животните ще бъдат загробвани на място на предварително определени терени.\"Свинете в двата промишлени обекта край село Николово и Бръшлен ще бъдат евтаназирани по възможно най-бързия начин\", заяви директорът на областната дирекция по безопасност на храните д-р Георги Дяков, цитиран от БГНЕС.С новото огнище в свинекомплекса в село Бръшлен, в русенско няма промишлен обект, който да не е засегнат от чумата, тъй като Юделник и Голямо Враново попадат в 10 километровата зона за наблюдение и не могат да извършват търговия.\"За да навлезе вирусът в свинекомплексите, има пробив в биосигурността\", категоричен е Георги Чобанов. В Русенска област беше обявено бедствено положение заради чумата по свинете. Областният управител Галин Григоров се закани, че ще бъде потърсена наказателна отговорност на всички, които застрашат националната сигурност.По последни данни на територията на областта има около 70 прасета, които се отглеждат в задните дворове на стопаните. Ако не бъдат изклани до няколко дни, ще се пристъпи към принудителното им умъртвяване.", "date": "2019.07.24", "title": "Започна умъртвяването на 40 000 прасета в свинекомплекса в село Бръшлен"}
