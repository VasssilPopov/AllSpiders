{"url": "http://www.novinite.bg/articles/144696/Eto-go-naj-golemiya-samolet-v-sveta", "text": "САЩ показаха най-големия самолет в света \"Стратолаунч\", който е създаден да изстрелва ракети, носещи сателити в Космоса, предаде NOVA. Свръхмощната машина притежава внушителен размах на крилете от близо 117 метра, 6 двигателя, използвани от Боинг 747, височина от близо 1,5 метра и възможност за товар, възлизащ на над 250 000 кг. Освен това е с цели 28 колела.Двукорпусният летателен апарат е дело на съоснователя на \"Майкрософт\" Пол Алън и беше за първи път показан пред публика в Калифорния, където ще се провеждат тестовете по земя.Главният изпълнителен директор на проекта Джийн Флойд се надява, че до 2019 година вече ще може да се наблюдава и истинска демонстрация на възможностите на самолета.", "date": "2017.06.01", "title": "Ето го най-големия самолет в света"}
{"url": "http://www.novinite.bg/articles/144692/Bar-Rafaeli-shtastlivo-bremenna-na-pochivka-v-Tajland", "text": "Бар Рафаели се радва на морска ваканция в Тайланд. Красавицата е облечена в цял бански, който почти скрива порасналото й коремче, а по нищо друго не личи, че манекенката очаква второто си бебче.  31-годишната моделка ще роди след няколко месеца. През март тя оповести, че очаква второто си дете, като пусна кадър в Инстаграм, на който се вижда подутия й корем, пише Lifestyle.bg.Само преди година Рафаели дари съпруга си, бизнесмена Ади Езра с първото им дете - дъщеричката Лив, която се появи през август 2016 година. Бар и Ади съвсем не са си губили времето и бързо са направили братче или сестричка за малката Лив. ", "date": "2017.06.01", "title": "Бар Рафаели щастливо бременна на почивка в Тайланд"}
{"url": "http://www.novinite.bg/articles/144691/Lyubo-Grebeca-ot-Naglite-se-izpravya-pred-sada", "text": "Любомир Димитров, известен като Любо Гребеца, от групата за отвличания \"Наглите\" се изправя пред Софийския градски съд за убийството на двама свои приближени, предаде NOVA. През 2010 г. друг член от групата - Даниел Димитров-Данчо Релето, посочи на криминалистите къде са двата гроба на жертвите в Плана планина.В момента Любо Гребеца излежава 10-годишна присъда за отвличанията на няколко души като част от бандата на \"Наглите\".    ", "date": "2017.06.01", "title": "Любо Гребеца от \"Наглите\" се изправя пред съда"}
{"url": "http://www.novinite.bg/articles/144699/Cacheva-Protestirani-sa-i-resheniyata-za-predsrochno-osvobojdavane-na-dvama-ot-Naglite", "text": "\r\nВ началото на тази седмица бяха постановени съдебни решения, съгласно които се допуска предсрочно освобождаване на лишени от свобода лица от групата на \"Наглите\". По отношение на едното лице администрацията на затвора е дала отрицателно становище. И двете решения не са влезли в сила и са протестирани от прокурора, уточни в \"Денят започва\" министърът на правосъдието Цецка Цачева. Тя обясни, че е дадено положително становище от представителни на администрацията на затвора. Психологическата експертиза обаче обръща внимание, че престъплението, за което лицето изтърпява наказание лишаване от свобода, е с изключително висока степен на обществена опасност. В този документ се съдържа предупреждение за онова, което последва след новината за решението на съда, каза още Цачева, предаде БНТ.\r\n\r\n\r\nФормално буквата на закона е спазена, но закона освен буква има и дух, има и цел, която се преследва с поставяне на присъдите, изтърпяване наказанията. Точно в това  счита, че не са били прецизни представителите на администрацията на затвора.\r\nСпоред нея мерки срещу подобни ситуация са в две посоки. Първо, трябва да бъдем по-прецизни в прилагане буквата на закона, да търсим смисъла, да тълкуваме волята на законодателя, когато е предвидена възможност за предсрочно освобождаване. Не само аритметически да се смята дали съответните дни и години са излежани, а да се търси отговор на въпроса дали се е превъзпитало лицето, би ли съставлявало допълнителна опасност за обществото. Такива факти са налице, тъй като има висящо производство, наказателно производство по квалифицирания състав на убийство по чл. 116, каза Цачева.\r\n\r\nВтората група мерки според Цачева трябва да включват електронно проследяване на предсрочно освободените затворници.\r\n", "date": "2017.06.01", "title": "Цачева: Протестирани са и решенията за предсрочно освобождаване на двама от \"Наглите\""}
{"url": "http://www.novinite.bg/articles/144723/Samo-za-mesec-Pirogov-e-poharchil-polovin-milion-leva-nad-byudjeta-si", "text": "Финансовата криза в болниците стигна и до \"Пирогов”. Само за месец май най-голямата спешна болница у нас е похарчила половин милион лева над бюджета си, предаде NOVA. Причината е, че лимитът на лечебното заведение наскоро е бил намален.В същото време 80 на сто от преминалите \"надлимитни\" пациенти в \"Пирогов\" са спешни. Това означава, че ако се спазват лимитите, болницата е трябвало да спре работа още преди седмица, пресмятат от ръководството.По думите на проф. д-р Николай Габровски, заместник-директор по лечебната дейност, ръководството на болницата е силно загрижено, тъй като направената наскоро промяна на лимита на болницата не отразява реалните нужди на обществото за получаване на спешна медицинска помощ. Неизплащането на тези средства би изправило болницата и пациентите пред сериозно изпитание. Здравният министър Николай Петров заяви, че тепърва ще коментира казуса с д-р Габровски.", "date": "2017.06.01", "title": "Само за месец \"Пирогов\" е похарчил половин милион лева над бюджета си"}
{"url": "http://www.novinite.bg/articles/144733/Do-30-yuni-mojem-da-smenim-lichniya-si-lekar", "text": "От 1 до 30 юни имаме право да сменим личния си лекар. Формулярът за смяна може да се разпечати от интернет страницата на НЗОК . Той е поместен в секцията „Вие питате”, предаде NOVA.Изборът може да се прави лично от здравноосигурения или от негов родител/настойник. Как да го сторим онлайн?Влизаме в  и от собственото си лично електронно здравно досие отваряме меню „Избор на личен лекар“. Документът, подаван по електронен път, трябва да се подпише с електронен подпис от здравноосигурения или от неговия родител/настойник чрез Персонализираната информационна система (ПИС) на Здравната каса. От своя страна новоизбраният общопрактикуващ лекар трябва да попълни своите лични данни и тези на практиката, в която работи. При смяната не е необходимо досегашният лекар да бъде информиран.Следващата възможност за смяна на личен лекар е през декември.", "date": "2017.06.01", "title": "До 30 юни можем да сменим личния си лекар"}
{"url": "http://www.novinite.bg/articles/144688/Yadat-li-balgarite-po-loshi-hrani-ot-zapadnoevropejcite", "text": "По-лоши храни ли ядем от западноевропейците? На този въпрос отговори в ефира на Нова телевизия земеделският министър Румен Порожанов. „Разликите не са масови. Те са в определени продукти по отношение на съдържанието на етикета на идентичен продукт. Например, процентът на какаото в шоколада, който е по-нисък при нас. Също така замяна на захарта с фруктоза. Има установяване и на различен физико-химичен състав на самия продукт от гледна точка на това, което е обявено”, обясни Порожанов.Той направи уточнението, че не става въпрос за вредни за здравето храни.„Иззели сме 31 продукта от три големи вериги у нас, както и от Германия и Австрия. Става въпрос за шоколадови изделия, млечни и месни продукти, безалкохолни напитки и сокове и детски храни. Изследват се в две лаборатории, а анализът ще бъде на три етапа. Първият е сравнителният анализ на информацията на етикетите. Ще се изследват типа и плътността на продуктите, както и физико-химичния им анализ, тоест съдържанието”, поясни земеделският министър.„Трябва да се обединим с останалите страни-членки и да сезираме комисаря за защита на потребителите на ниво ЕС от гледна точка да има еднакви стандарти на продуктите, които се предлагат”, коментира Румен Порожанов. ", "date": "2017.06.01", "title": "Ядат ли българите по-лоши храни от западноевропейците?"}
{"url": "http://www.novinite.bg/articles/144739/Apelativniyat-sad-otkaza-da-osvobodi-predsrochno-Lyubo-Grebeca-ot-Naglite", "text": "\r\nСофийският апелативен съд отказа да пусне предсрочно от а Любомир Димитров – Гребеца, осъден като част от групата за отвличания, станала известна като \"Наглите\", предаде бТВ. Само преди няколко дни първата инстанция - Софийският градски съд, реши обратното.\r\nРешението на Апелативен съд е окончателно и не подлежи на обжалване и протестиране.\r\nПрепис от него ще бъде изпратен на началника на а в София и Софийска градска прокуратура за сведение и изпълнение.\r\n", "date": "2017.06.01", "title": "Апелативният съд отказа да освободи предсрочно Любо Гребеца от \"Наглите\""}
{"url": "http://www.novinite.bg/articles/144732/Reforma-predvijda-nezabavno-izpalnenie-na-prisadite", "text": "Законовата поправка, дала възможност на двама от групата за отвличания \"Наглите\" да поискат предсрочно освобождаване, е приета по препоръка на Европейския съд за правата на човека в Страсбург. Причината - осъдителна присъда на страната ни за лошите условия в затворите у нас. Това съобщи правосъдният министър Цецка Цачева на влизане във Висшия съдебен съвет, предаде NOVA. Заради бегълците от правосъдието в понеделник ще бъде стартирана обществена поръчка за изработване и доставка на електронни гривни, които ще следят предсрочно освободените и задържаните под домашен арест.Стана ясно, че има и внесени поправки в Наказателния кодекс, в които е записано, че присъдите ще трябва да се изпълняват незабавно, защото сегашната процедура отнема седмица и е предпоставка осъдените да се укрият.\"Втората законодателна промяна това ще бъде във всички случаи, когато се стигне до предсрочно освобождаване, да се извършва комулативно и електронно наблюдение на лицето за времето на пробация, която му е наложена след предсрочното освобождаване\", коментира Цачева. Тя обеща да има и други изненадващи проверки по затворите в страната.", "date": "2017.06.01", "title": "Реформа предвижда незабавно изпълнение на присъдите"}
{"url": "http://www.novinite.bg/articles/144702/Kiparski-otbor-iska-bivsh-nacional", "text": "Кипърският гранд Анортозис проявява сериозен интерес към защитника на Верея (Стара Загора) Иван Бандаловски, пише \"Тема Спорт\". От тима от острова на Афродита вече са влезли в контакт с играча, предаде .До този ход се е стигнало, след като стана ясно, че други двама българи, които попадаха в плановете за селекция на Анортозис - Станислав Манолев и Николай Бодуров, са отказали предложението на кипърците.Бандата дойде във Верея през зимата и направи няколко силни мача. Той спомогна много за класирането на тима за бараж за Лига Европа. Той ще се проведе на 4 юни, неделя, а съперник в него почти сигурно ще е Левски, като мачът ще се играе на “Герена” от 20:00 часа.Първоначално Верея трябваше да играе плейоф с Ботев (Пловдив), но “канарчетата” спечелиха купата и този двубой автоматично отпадна. Така заралии нямат официален мач от 20 май, когато победиха Пирин (Благоевград) в ревнша от полуфиналния плейоф за Лига Еворпа.Бандаловски все още не е дал окончателен отговор на Анортозис. Той обаче със сигурност няма да остане във Верея през следващия сезон и вече си търси отбор в чужбина. Договорът на играча изтича след края на настоящата кампания.", "date": "2017.06.01", "title": "Кипърски отбор иска бивш национал"}
{"url": "http://www.novinite.bg/articles/144700/Trenorat-na-Levski-nyama-da-podava-ostavka", "text": "Треньорът на Левски Николай Митов бе категоричен, че няма да дава оставка и остава начело на \"сините\". Жадното разкри това след равенството 2:2 с Черно море на \"Герена\". Двубоят бе бойкотиран от феновете и те оставиха митичния Сектор \"Б\" напълно празен, предаде .„Прави са феновете при такива резултати. Те искат промени, искат нови неща. Имаме да изиграем още един мач и тогава ще излезем с позиция и ще говорим. Хората искат резултати, когато са недоволни и освиркват”, каза Митов.\"Оставка няма да подавам, защото има много неща, които сме говорили и трябва да ги направим. Предпочитам да мине следващия мач и след това ще говорим. Не искам да коментирам преди мача.“Жадното също се оплака и за оплетената ситуация около баража за Лига Европа: „Всякакво решение може да има за мача с Верея. Така че трябва да сме готови и за двете решения. Просто трябваше да се знае много по-рано. Там има много юридически неща. Третият не играе, четвъртият - играе. Може и шестият да иска да играе?\", завърши Жадното.", "date": "2017.06.01", "title": "Треньорът на Левски няма да подава оставка"}
{"url": "http://www.novinite.bg/articles/144704/Nadal-igrae-na-Rolan-Garos-s-chasovnik-kojto-izdarja-na-udar-s-chuk-SNIMKA", "text": "Испанският тенисист Рафаел Надал освен като класен играч и Краля на клея е известен и с това, че играе винаги с часовник на дясната ръка. За това издание на \"Ролан Гарос\" Рафа получи нов аксесоар от известният швейцарски производител \"Ричард Мил\", предаде . на Рафа струва около 670 000 евро (1,31 милиона лева) и е устойчив на удар с чук. Моделът RM 27-03 е изработен специално за Матадора, тъй като е в цветовете на испанския фалг.Изчислено е, че силата, с която Надал удря топката е равна на удар с чук. Ето защо, часовникът е тестван с този инструмент.Ако Рафа успее да спечели \"Ролан Гарос\", то той ще прибере 2,1 млн. евро, което ще стигне за едва три часовника, от тези на Надал.За предишния турнир от Големия шлем - Аустрелиън Оупън, \"Ричард Мил\" изработи също часовник за Надал, който струваше около 1,2 млн. лева.Надал е в третия кръг на \"Ролан Гарос\".", "date": "2017.06.01", "title": "Надал играе на Ролан Гарос с часовник, който издържа на удар с чук (СНИМКА)"}
{"url": "http://www.novinite.bg/articles/144729/Zaradi-smartta-na-momche-sadyat-bivsh-kandidat-deputat", "text": "Софийската прокуратура повдигна обвинения срещу кандидат-депутат за причиняване на смърт по непредпазливост. Заедно с д-р Валентин Павлов пред съда ще бъдат изправени д-р Венета Павлова и д-р Й. Филипова, които са обвинени за нарушаване на медицинските стандарти по анестезиология и интензивно лечение, предаде NOVA. Миналата година 14-годишно дете почина след усложнение от стоматологична операция за отстраняване на киста, извършена от д-р Павлов. Според прокуратурата той направил операцията, като без консултация с анестезиолог поставил пълна упойка. След като състоянието на детето се влошава, д-р Павлов се обажда на \"линейка\", която всъщност е частен автомобил и реално детето не е било придружено до „Пирогов“ с необходимата за това апаратура. Експертизата разкрива, че причина за смъртта е злокачествена хипертермия, която е била провокирана от анестетика и не е била третирана своевременно и качествено.Стоматологът обаче твърди, че причината за смъртта е гентично заболяване, за което не са знаели нито той, нито родителитеПрез март Изпълнителната агенция \"Медицинския одит” излезе с доклад, че анестезията е водена правилно и според изискванията на стандарта.„Не е възможно да се предвиди възникването на малигнена хипертермия”, коментират те. Припомняме, че д-р Павлов беше водач на листатата на Реформаторски блок - \"Глас народен\" в Перник, но доброволно се отказа от имунитета си.Спрямо тримата обвиняеми е взета мярка за неотклонение „подписка“.Предстои насрочване на делото от съда.", "date": "2017.06.01", "title": "Заради смъртта на момче съдят бивш кандидат-депутат"}
{"url": "http://www.novinite.bg/articles/144705/Yuventus-dava-po-350-000-evro-na-igrach-za-boj-nad-Real", "text": "Премия от по 350 000 евро ще получи всеки един от 26-те футболисти на Ювентус при триумф в Шампионската лига, предаде . Президентът на \"бианконерите\" Андреа Аниели е отделил 9 милиона евро, за да стимулира играчите на треньора Масимилиано Алегри, които утре вечер излизат в Кардиф в най-големия си мач за сезона, който може да им донесе исторически требъл, пише Offnews.bg.Ювентус стана шампион на Италия и вдигна Купата на страната. Това е втори финал за \"Старата годпожа\" в последните три години.През 2015 година Ювентус спори за трофея с друг испански гранд - Барселона, но загуби. Тогава Аниели беше обявил премии от по 300 000 евро.Реал е действащ носител на трофея и ще се опита също да направи нещо историческо. Досега нито един клуб не е успявал да защити отличието.Според букмейкърите \"белия балет\" е лек фаворит срещу Ювентус, но щабовете и на двата отбора избягват тази дума в коментарите си преди двубоя.", "date": "2017.06.01", "title": "Ювентус дава по 350 000 евро на играч за бой над Реал"}
{"url": "http://www.novinite.bg/articles/144703/Marica-se-zavrashta-v-profesionalniya-futbol", "text": "„Марица“ ще се завърне в професионалния футбол! Новината официално бе потвърдена от клуба тази сутрин. Ръководството е в очакване на поканата от БФС за участие във Втора лига, предаде .Ето и официалното съобщение:„Уведомяваме всички привърженици на , както и медиите, че поради официалния отказ на първенеца в Трета лига – Югоизточна група, ФК „Загорец“ (Нова Загора), да участва през следващия сезон в състава на Втора професионална лига, сме в очакване на покана до , от страна на , като втори отбор в крайното класиране. При отправена такава, тя ще бъде приета и отборът на  ще се състезава във Втора лига! Във връзка с това, ръководството на клуба полага нужните усилия, за да бъдат изпълнени всички изисквания на , относно стадион  и самата организация в клуба. Мястото на  винаги е било в професионалния футбол и ние сме безкрайно амбицирани да върнем отбора там!“", "date": "2017.06.01", "title": "Марица се завръща в професионалния футбол"}
{"url": "http://www.novinite.bg/articles/144701/Dunav-se-dogovoril-s-oshte-dvama-igrachi-vav-Vtora-liga", "text": "Дунав (Русе) се е договорил с още двама футболисти, подвизаващи се във Втора лига, твърди \"Тема Спорт\". Преди време, \"драконите\" привлякоха Преслав Петров, който бе играч на дубъла на Лудогорец, предаде Sporta.bg.Старши треньорът на БГ Лестър - Веселин Великов е успял да се разбере с още двама играи от втора дивизия, но засега имената им се пазят в тайна. В плановете на русенци е и футболист от Първа лига, както и вратар.Вчера сутринта Великов и трима от футболистите - капитанът Диян Димов, вратарят Станислав Антонов и защитникът Михаил Милчев, гостуваха на ОУ \"Иван Вазов\" в Русе. Инициативата бе на директора на училището Теодора Йорданова си се превърна в истински празник за десетки деца и родители.Снощи футболистите зарадваха целия град с победа над ЦСКА.", "date": "2017.06.01", "title": "Дунав се договорил с още двама играчи във Втора лига"}
{"url": "http://www.novinite.bg/articles/144747/Cveti-Pironkova-otpadna-ot-Rolan-Garos-vapreki-silnata-si-igra", "text": "\r\nНай-добрата ни тенисистка Цветана Пиронкова игра много силно, но загуби от Елина Свитолина с 6:3, 3:6, 2:6 за 1:51 минути във втория кръг на Ролан Гарос. Така Цвети се сбогува с любимия си турнир, но пък отново остави добри впечатления.\r\nSporta.bg проследи двубоя на живо и всичко по-интересно може да видите .\r\nУкраинката е поставена под №5 в турнира и очаквано успя да стигне до победата. Тя е и една от основните фаворитки за трофея тази година. Цвети обаче имаше добри шансове да я победи.\r\nВсе пак Пиронкова прибра 60 000 евро от наградния фонд. Цвети обаче загуби цели 360 точки за ранглистата, след като през миналата година игра 1/4 финал в Париж.\r\nВ следващия кръг Елина ще играе срещу Магда Линет.\r\n", "date": "2017.06.01", "title": "Цвети Пиронкова отпадна от Ролан Гарос въпреки силната си игра"}
{"url": "http://www.novinite.bg/articles/144686/Ogromni-razmeri-Napraviha-basejn-golyam-kolkoto-yazovir-VIDEO", "text": "Басейн с дължина 1 километър - това предлагат в хотелски комплекс в Чили, предаде NOVA. Огромното съоръжение позволява дори каране на платноходки, водни колела, гребни лодки и сърф. Дълбочината на басейна достига 3,5 метра.В него има 250 000 тона морска вода. Тя е филтрирана и пречистена и от хотелския комплекс твърдят, че е по-добра от тази в океана.Покрай басейна има пясъчни плажове и усещането е като на брега. За разлика от океана водата е с приятна температура през цялата година.", "date": "2017.06.01", "title": "Огромни размери! Направиха басейн голям, колкото язовир (ВИДЕО)"}
{"url": "http://www.novinite.bg/articles/144716/Saprichastnost-Ajfelovata-kula-v-mrak-v-pamet-na-jertvite-v-Kabul", "text": "След атентата в Кабул - вълна от съпричастност, информира NOVA. Снощи светлините на Айфеловата кула бяха символично загасени в памет на жертвите.90 души загинаха, а повече от 350 бяха ранени след като камион бомба беше взривен до германското посолство. Отговорност пое \"Ислямска държава\".", "date": "2017.06.01", "title": "Съпричастност: Айфеловата кула в мрак в памет на жертвите в Кабул"}
{"url": "http://www.novinite.bg/articles/144697/13-turski-voenni-zaginaha-pri-katastrofa-na-helikopter", "text": "\r\nТринайсет военни загинаха днес при катастрофа на  в Турция. Машината се е разбила в югоизточната част на страната край границата с Ирак. Според турски официални представители, цитирани от Асошиейтед прес, хеликоптерът се е ударил в далекопровод, предаде БНТ.\r\n\r\n\r\n\r\n\r\n\r\n", "date": "2017.06.01", "title": "13 турски военни загинаха при катастрофа на хеликоптер"}
{"url": "http://www.novinite.bg/articles/144707/Baba-Meca-potegli-na-pateshestvie-ot-Sofiya-do-Bankya", "text": "Парният локомотив \"Баба Меца\" потегли на благотворително пътешествие от Централна гара в София до Банкя, предаде репортер на Агенция „Фокус“. Пътуването е безплатно и е организирано за деца от институции и от столични училища. В Банкя Общината е осигурила програма за пътуващите с Детския влак. Подобни благотворителни пътувания за деца от специализирани домове организирани и преди от БДЖ, но тази година за пръв път в пътешествието се включват ученици от столични училища. На 1 юни всички деца в България пътуват безплатно с БДЖ.Локомотивът Баба Меца е построен през 1931 година в Полша. На него, в продължение на три години, като огняр работи и поетът Никола Вапцаров. Локомотивът е възстановен от машиниста Ангел Алексиев, който заедно с двама помощници го връщат към живот и от 2015 година отново вози влакови композиции. Наречен е Баба Меца заради огромните си размери и изключителната тяга. На 8 април 2017 г. по случай Лазаровден, ретро локомотивът отново се завърна на релсите с атракционно пътуване до Кюстендил.", "date": "2017.06.01", "title": "\"Баба Меца\" потегли на пътешествие от София до Банкя"}
{"url": "http://www.novinite.bg/articles/144685/Patnik-v-samolet-kreshtyal-bomba-i-se-opital-da-vleze-v-pilotskata-kabina", "text": "25-годишен мъж се опита да проникне в пилотската кабина на малайзийски пътнически самолет, предаде NOVA. Инцидентът станал веднага след излитането на полет между Мелбърн до Куала Лумпур.Мъжът държал в ръцете си неустановен предмет, крещял, че това е бомба. Той бил обезвреден от други пътници. Самолетът кацнал аварийно, нападателят задържан от полицията.", "date": "2017.06.01", "title": "Пътник в самолет крещял \"бомба\" и се опитал да влезе в пилотската кабина"}
{"url": "http://www.novinite.bg/articles/144709/Shotlandiya-shantajira-Tereza-Mej-s-referendum", "text": "На британския министър-председател Тереза Мей ще ѝ се наложи да даде съгласие за провеждане на повторен референдум за независимост в Шотландия, ако Шотландската национална партия (ШНП) спечели мнозинството от определените на страната места в британския парламент, коментира руският вестник „Известия“, предаде агенция \"Фокус\".От пресцентъра на ШНП са уверили изданието, че Единбург има сериозна готовност да отстоява своите позиции по Брекзит, както и че референдумът за независимост трябва да бъде проведен, ако договорените условия за раздяла на Брюксел с Лондон не устройват Шотландия.Според мнението на експерти, Единбург продължава да шантажира Лондон за своята независимост, опитвайки се да договори за себе си специални условия в рамките на предстоящите преговори по Брекзит с Европейския съюз.Тереза Мей обаче даде да се разбере, че няма намерение да дава възможност за безкрайно провеждане на референдуми в Шотландия.", "date": "2017.06.01", "title": "Шотландия шантажира Тереза Мей с референдум"}
{"url": "http://www.novinite.bg/articles/144711/Noviyat-makedonski-premier-zapochna-s-chistka-v-pravosadieto", "text": "Управлението на новото македонско правителство започва с чистка в правосъдието. Късно в сряда вечер новият министър-председател Зоран Заев заяви, Главният прокурор на Република Македония следва да бъде предложен и избран от парламента, предаде агенция \"Фокус\". Поради тази причина председателят на Социалдемократическия съюз на Македония (СДСМ) призова Марко Звърлевски да ускори процеса и да депозира оставката си, пише електронното издание „Телеграф“.„Една от причините, поради която съдебната ни система не работи, е главният прокурор. Надявам се, че можем да започнем реформите и го призовавам да си подаде оставката“, подчерта новоизбраният македонски премиер.", "date": "2017.06.01", "title": "Новият македонски премиер започна с чистка в правосъдието"}
{"url": "http://www.novinite.bg/articles/144713/Razsledvat-blizak-sayuznik-na-Emanyuel-Makron", "text": "Прокуратурата на Франция започна разследване на финансовите отношения на ръководителя на успешната президентска кампания на Еманюел Макрон - Ричард Феранд, предава Reuters, пише агенция \"Фокус\".Разследването бе инициирано само 10 дни преди парламентарните избори в страната, на които 39-годишният Макрон се надява неговата нова политическа партия „Република, напред!“ да спечели мнозинство в законодателния орган, за да консолидира властта си след победата във вота за държавен глава. ", "date": "2017.06.01", "title": "Разследват близък съюзник на Еманюел Макрон"}
{"url": "http://www.novinite.bg/articles/144717/Otnovo-se-opitaha-da-preskochat-ogradata-na-Beliya-dom", "text": "Неизвестен се опита да се прекачи през оградата на Белия дом, но бе задържан от охраната, съобщи службата за охрана на президента, предаде NOVA. Служители на „Сикрет сървис“ задържаха човека, който се опитал да се прехвърли през оградата, покачвайки се на стойката за велосипеди, намираща се до оградата на Белия дом. Това се казва в съобщение на ведомството, публикувано в Twitter. За кратко територията в близост до американското президентство бе отцепена от служителите на реда.Това не е първият случай на нарушаване на режима на сигурност на Белия дом. За последен път такъв инцидент имаше на 10 март, когато 26-годишен жител на щата Калифорния успя да преодолее оградата и да стигне до сградата на Белия дом, където в този момент се е намирал президентът на САЩ Доналд Тръмп.Нарушителят е бил задържан едва 16 минути след проникването си в закритата територия. Когато охраната го обискирала, у него било намерено писмо, което той смятал да предаде лично на президента.", "date": "2017.06.01", "title": "Отново се опитаха да прескочат оградата на Белия дом"}
{"url": "http://www.novinite.bg/articles/144731/7-godishno-momche-sazdade-firma-i-natrupa-20-000-dolara", "text": "7-годишно момче създаде собствена компания за рециклиране. Той вече има 20 000 $, които ще спести за колеж, предаде Нова телевизия. Раян започнал своя бизнес, когато бил на 3 годинки.Отидохме в цеха за рециклиране и предадохме 2 малки торбички, споделят родителите ми. На Раян наистина му харесало да прави това. Тогава той отишъл при всички съседи и и ги накарал да започнат да събират бутилки и кенчета за него. И така - от неговия квартал стигнал чак до други.С помощта на семейството си момчето е рециклирало най-малко 200 000 бутилки и кенчета.Самият той казва, че това държи отпадъците далече от океана, а по този начин животните няма да умират. Въпреки че неговият бизнес е местен, Раян иска да вдъхнови всеки да рециклира.", "date": "2017.06.01", "title": "7-годишно момче създаде фирма и натрупа 20 000 долара"}
{"url": "http://www.novinite.bg/articles/144724/Odobriha-po-strogi-pravila-za-prouchvane-na-kandidatite-za-amerikanski-vizi", "text": "Администрацията на американския президент Доналд Тръмп одобри новата анкета, която ще попълват кандидатите за американска виза, предаде NOVA. Тя ще иска псевдонимите в социални мрежи, използвани за последните пет години, и биография за последните 15 години, предаде Ройтерс.Според новите процедури служителите на консулствата могат да поискат номерата на всички предишни паспорти, използваните имена в социалните мрежи, имейли и телефони за последните 5 години, както и биографични сведения за кандидата за виза за последните 15 години, включително адреси, телефони и пътувания. Те могат да искат и допълнителна информация, ако преценят, че това е необходимо \"за потвърждаване на самоличността или за извършване на по-задълбочено проучване за целите на националната сигурност\", добави Държавният департамент на САЩ.Отговарянето на новите въпроси е доброволно, но във формуляра се казва, че ако информацията не бъде предоставена, издаването на виза може да бъде забавено или отказано.Новата анкета ще важи 6 месеца вместо обичайните три години. ", "date": "2017.06.01", "title": "Одобриха по-строги правила за проучване на кандидатите за американски визи"}
{"url": "http://www.novinite.bg/articles/144710/Bivshi-albanski-komandiri-stavat-ministri-v-Skopie-i-Prishtina", "text": "Бивши партизански командири от албанските освободителни армии в Македония и Косово стават министри в Скопие и Прищина, пише сръбското издание на руския \"Спутник\", предаде агенция  \"Фокус\".Според изданието Хазбия Лици, бивш командир на партизанските части в района на Тетово, е определен за вицепремиер по политическите системи, Садулах Дураку, бивш член на командването на АНО (Армия за национално освобождение - б.р.) е новият министър на околната среда, а председател на парламента е бившия партизански командир Талат Джафери.Пред \"Спутник\" скандално известния македонски журналист Миленко Неделковски, (известен както с близостта си с ръководството на ВМРО-ДПМНЕ и Никола Груевски, така и с опита да си припише заслугата за премахването на българската паметна плоча на Каймак-Чалан), заявява, че \"ситуацията е пародийна, след като албанския командир Вентили, който по време на конфликта през 2001 г. спря водата от Липковското езеро и остави Куманово без вода в продължение на два месеца, сега ще бъде министър на екологията.\"Според Миленко Неделковски сега в Македония се намират и други бивши партизански командири, които са дошли или от Косово или от американската база Бондстил.\"Те вече имат повече от осем министерства и държат ключа за новото правителство. всички те са присъствали на утвърждаването на \"Тиранската платформа\" в кабинета на албанския премиер Еди Рама, който е провел това заседание пред картата на Велика Албания, която стига до Ниш, включва голяма част от Македония, Черна Гора и дори част от Гърция, наречена Чемерия. \"- твърди Неделковски.Македонският журналист смята, че всичко, което се случва не е в резултат от прилагането на мирните споразумения от Дейтън или от Охрид, а се извършва по волята на САЩ.", "date": "2017.06.01", "title": "Бивши албански командири стават министри в Скопие и Прищина"}
{"url": "http://www.novinite.bg/articles/144730/Dramatichnoto-socialno-razdelenie-mejdu-bogati-i-bedni-v-Meksiko-VIDEO", "text": "Заснети кадри с дрон показват драматичното социално разделение в Мексико, предаде NOVA. Във видеото се вижда разликата между луксозен голф клуб и град Наукалпан. Дели ги 3-метрова преградна стена.А тя е издигната, за да скрие бедните квартали от членовете на клуба.", "date": "2017.06.01", "title": "Драматичното социално разделение между богати и бедни в Мексико (ВИДЕО)"}
{"url": "http://www.novinite.bg/articles/144735/6-jertvi-pri-napadenie-sreshtu-nigerski-voenni", "text": "Шестима военнослужещи от Нигер са загинали при въоръжено нападение срещу тяхна позиция в близост до границата на държавата с Мали, предава AFP, позовавайки се на източник от местните сили за сигурност, предаде агенция Фокус.„При терористичната атака загинаха шестима души“, заяви източникът, уточнявайки, че нападението край югозападния град Абала е извършено в сряда вечерта от „тежко въоръжени мъже“.", "date": "2017.06.01", "title": "6 жертви при нападение срещу нигерски военни"}
{"url": "http://www.novinite.bg/articles/144712/V-Ispaniya-i-Portugaliya-moje-da-spre-da-vali-dajd", "text": "До края на века в Испания и Португалия може да има големи суши, които да продължат дълги години, пише The Independent, предаде агенция \"Фокус\". Ако най-лошите прогнози се сбъднат, сушите в района могат да продължат до 15 г., през които количеството на дъждовете ще бъде по-малко от половината от обичайното ниво. Изследователи от университета в Нюкасъл са използвали 15 различни климатични модела на водещи научни институции, включително НАСА и института по метеорология „Макс Планк“. Те са открили, че макар моделите да показват различни резултати, „големите бъдещи суши“ са в прогнозите на онези модели, които точно симулират какво се е случвало в миналото. От 1940 г. в Португалия е имало осем големи суши, като най-силната е от 2004г. до 2006 г.  В Испания е имало три значителни суши, като последната беше между 1990 г. и 1995 г. и засегна по-голямата част от страната, а дъждовете намаляха с 30%. Предишно проучване показва, че части от Южна Европа могат да се превърнат в пустиня до 2100 г., тъй като глобалното затопляне променя екосистемата „по един безпрецедентен начин“ за последните 10 хил. години.", "date": "2017.06.01", "title": "В Испания и Португалия може да спре да вали дъжд"}
{"url": "http://www.novinite.bg/articles/144736/Strelyaha-po-bivsh-ministar-na-zdraveopazvaneto-v-Makedoniya", "text": "\r\nНеизвестни стреляха по бившия министър на здравеопазването в  Никола Тодоров, предадоха местни медии. Инцидентът е станал пред самото министерство около 12 ч. днес, предаде бТВ.\r\nПо случая има един арестуван.\r\nСъстоянието на Тодоров не се съобщава, но според очевидци той не е пострадал.\r\nСпоред очевидци мъж, облечен в черно, се приближил до Тодоров с насочен в главата му пистолет. Извършителят казал нещо на бившия министър, след което бил избутан от охранителите на политика.\r\nВ суматохата са произведени три изстрела.\r\nНа място са изпратени много коли на полицията и линейки.\r\n", "date": "2017.06.01", "title": "Стреляха по бивш министър на здравеопазването в Македония"}
{"url": "http://www.novinite.bg/articles/144737/Uvolniha-vodeshta-obezglavila-Tramp-vav-fotosesiya", "text": "\r\nАмериканският телевизионен канал Си Ен Ен прекрати договора си с комедийната актриса и  , след като тя публикува снимка, на якото държи отрязаната глава на , предаде бТВ. Изображението моментално предизвика възмущението както на привържениците, така и на противниците на Тръмп.\r\nОт Си Ен Ен определиха постъпката на Грифин като „отвратителна”. Въпреки действията им, скандалът не заглъхна.\r\nСинът на президентското семейство Барън видял кадрите по телевизията и силно се уплашил, съобщават американски сайтове. 11-годишното момче си помислило, че та наистина е обезглавила баща му.\r\nМелания Тръмп разпространи изявление, в което постави под въпрос вменяемостта на Грифин.\r\n„Имайки предвид някои от зверствата, които се случват в наши дни по света, публикуването на подобна снимка е просто неправилно и те кара да се замислиш в какво психическо състояние се намира човекът, който прави това”, заяви първата дама.\r\nСамият Тръмп коментира, че та „би трябвало да се засрами”, публикувайки подобни изображения. „Децата ми трудно приемат това. Перверзия”, написа държавният глава „Туитър”.\r\nЧасове след скандалната публикация  се извини – „Съжалявам, отидох твърде далеч. Сгреших”, разкая се тя във видеоклип.\r\n", "date": "2017.06.01", "title": "Уволниха водеща, \"обезглавила\" Тръмп във фотосесия"}
{"url": "http://www.novinite.bg/articles/144708/Pusnaha-sirieca-zadarjan-po-podozrenie-za-podgotovkata-na-atentat-v-Berlin", "text": "Подозренията, че задържаният във федералната провинция Бранденбург 17-годишен сириец е подготвял теророристично нападение, не бяха потвърдени. Срещу младежа не бе издадена заповед за арест и в късните часове на четвъртък той отново бе на свобода. Това съобщи говорител на Прокуратурата в Потсдам, пише националният ежедневник Die Welt, пише агенция \"Фокус\".Следователите разследваха дали търсещият убежище сириец, влязъл незаконно на територията на Германия, е планирал извършването на самоубийствен атентат във федералната германска столица Берлин. Съответна информация бе подадена на полицията в Бранденбург от колегите им в Хесен, след като бе установено, че в WhatsApp сириецът е изразил ясно намерение да извърши нападение в рамките на „свещената война“.Германия е в повишена тревога, откакто тунизиецът Анис Амри уби 12 души при атентат с камион срещу коледен базар в Берлин през декември. Отговорност за нападението пое джихадистката групировка \"Ислямска държава\", предаде бТВ.", "date": "2017.06.01", "title": "Пуснаха сириеца, задържан по подозрение за подготовката на атентат в Берлин"}
{"url": "http://www.novinite.bg/articles/144746/Vav-Facebook-ima-naj-mnogo-ezik-na-omrazata", "text": "Фейсбук е социалната мрежа с най-често срещано слово на омразата, показва проучване, представено днес от Европейската комисия. Проучването е обхванало също You Tube, Тwitter и Майкрософт, предаде бТВ.Отчита се, че година след въвеждането на кодекса за отстраняване на подобни изказвания, броят на съобщените случаи, както и на премахнатите постове, расте. Средно в 59 на сто от случаите след получаването на уведомления за недопустими изказвания, съдържащи омраза, социалните мрежи са премахнали съдържанието.За сравнение преди половин година премахнатите постове бяха 28 на сто. Броят на уведомленията, разгледани до 24 часа, се е повишил до 51 на сто. Фейсбук и ЮТюб са започнали да премахват по около 66 на сто от съдържанието, за което са получили сигнал. Фейсбук е единственото дружество, което вече е постигало напълно целта за преглед на по-голямата част от уведомленията в рамките на денонощие. Туитър премахва засега около 38 на сто от постовете, за които има възражения. Най-често възражения се получават за съдържание във Facebook.В ЕС словото на омразата в интернет е свързано най-много с мюсюлманите и имигрантите (близо 18 на сто), на трето място е етническият произход (15.8 на сто), следван от сексуалните предпочитания (12.7 на сто), националния произход (9.1 на сто), антисемитизма и расата (8.7 на сто).Изследването е извършено по сигнали от 25 държави от ЕС, но не е обхванало България. Данните показват, че най-често постове се премахват в Унгария, Литва и Кипър, а най-рядко - в Естония, Ирландия и Португалия.Решението за борба с расизма и ксенофобията определя като престъпление откритото подбуждане към насилие или омраза, насочено срещу група хора или член на група, определена по отношение на раса, цвят на кожата, религия, произход, национална или етническа принадлежност. Изказванията, насаждащи омраза, както е определено в това рамково решение, също се възприемат за престъпление, когато се извършват онлайн, уточнява комисията. ", "date": "2017.06.01", "title": "Във Facebook има най-много език на омразата"}
{"url": "http://www.novinite.bg/articles/144706/Publikuvaha-rezultatite-ot-razsledvaneto-na-katastrofata-na-ruskiya-Tu-154-nad-Cherno-more", "text": "Министерството на отбраната на Руската федерация публикува доклад с резултатите от разследването на катастрофата на Ту-154 над Черно море, при която на 25 декември 2016 г. загинаха 92-ма души, предава РИА Новости, предаде агенция \"Фокус\". Причината за трагичния инцидент може би е свързана с грешни действия от страна на екипажа, става ясно от текста.„Комисията по разследване на авиационното произшествие в района на летището в Сочи, в която влизат експерти от Министерството на отбраната на Русия и представители на Министерството на транспорта на Русия, Междудържавния авиационен комитет, Министерството на промишлеността и търговията на Руската федерация, а също и такива от авиационния концерн „Туполев“, завършиха разследването на катастрофата на самолета Ту-154, която се случи на 25 декември 2016 г.“, се казва в съобщението, разпространено от военното ведомство в Москва.Експертите са анализирали всички обстоятелства, предшествали катастрофата, и са проучили всички технически параметри на полета на Ту-154 от момента на излитането му от Сочи.„Разследването установи, че причина за произшествието може би е нарушение на пространствената ориентация (ситуационната осведоменост) от страна на командващия екипажа на въздухоплавателния съд, довело до погрешни действия“, подчертават от Министерството на отбраната в Москва.Комисията не е открила „нарушения на действащите изисквания във връзка с местата за сядане на пътниците в салона на Ту-154, както и за натоварването и балансирането на товара“.„Не са установени никакви нарушения на правилата за презареждане на въздухоплавателни средства в Сочи летището или въздействие на външни фактори\", се отбелязва още в съобщението.", "date": "2017.06.01", "title": "Публикуваха резултатите от разследването на катастрофата на руския Ту-154 над Черно море"}
{"url": "http://www.novinite.bg/articles/144690/Noviyat-makedonski-premier-e-Zoran-Zaev", "text": "Приключва ли продължилата шест месеца политическа криза в Македония? Парламентът в Скопие одобри правителството, начело с лидера на Социалдемократическия съюз на Македония Зоран Заев, предаде NOVA.С това се слага и край на 11-годишното управление на ВМРО-ДПМНЕ. Партията на Заев беше втора на изборите през декември, но заедно с две от формациите на етническите албанци успя да си осигури 62 места в 120-членния парламент.", "date": "2017.06.01", "title": "Новият македонски премиер е Зоран Заев"}
{"url": "http://www.novinite.bg/articles/144748/Bryuksel-Vinetkite-da-ostanat-v-istoriyata-naj-kasno-do-2026-g", "text": "\r\nВинетните стикери като начин на заплащане за преминаване на камиони, автобуси и леки коли по пътищата отпадат и няма да бъдат въвеждане от 1 януари 2018 година, реши Европейската комисия вчера. В страните, в които се използват винетките, имат краен срок да ги ползват до 2024 година за камиони и автобуси и до 2026 година за леките автомобили.\r\nСпоред решението на еврокомисарите, нова система, различна от тази с винетните стикери, трябва да се въведе от 2022 г. Принципът на новите правила е да се въведе цена за изминато разстояние, а не за време през което превозното средство е на пътя, какъвто е принципът на винетките.\r\nЕвропейската комисия прие пакет от 8 нови правила, като списъкът ще бъде допълван през следващите 12 месеца с други предложения, вкл. и за подобряване на стандартите за отделяне на вредните емисии от превозните средства след 2020 година. За първи път ще бъдат включени и изисквания за емисиите и разходите на тежкотоварни превозни средства.\r\nВ цената за преминаване ще е калкулират и отделяните емисии вредни газове, тъй като само автомобилният транспорт има вина за почти 20% от вредните емисии в ЕС, напомнят от Европейската комисия, предаде Econ.bg.\r\n ", "date": "2017.06.01", "title": "Брюксел: Винетките да останат в историята най-късно до 2026 г."}
{"url": "http://www.novinite.bg/articles/144750/Franciya-moje-da-zabrani-na-deputatite-da-naemat-rodnini", "text": "Френското правителство обяви, че планира въвеждането на забрана за депутатите да осигуряват работа на членове на техните семейства, предава AFP. Това е само една от предвидените мерки, насочени към изчистването на репутацията на политиците в държавата след серия от скандали, предаде агенция \"Фокус\".Министърът на правосъдието Фрасоа Байру заяви, че правителството има за цел да върне доверието в политиците, което беше сериозно разклатено след скандала с предполагаемата фиктивна парламентарна длъжност на съпругата на бившия премиер и кандидат-президент на страната Франсоа Фийон.", "date": "2017.06.01", "title": "Франция може да забрани на депутатите да наемат роднини"}
{"url": "http://www.novinite.bg/articles/144687/Dneven-horoskop-za-1-yuni-2017-g", "text": "\r\nОвен\r\nДнес всички около вас са много потайни. Трябва да гадаете, за да разберете какво се върти в главите им. Но си струва поне да опитате.\r\nТелец\r\nОтношенията ви с хората са най-важното нещо днес. Моментът е подходящ да създадете нови контакти или да заздравите старите. Ще имате успех.\r\nБлизнаци\r\nНе е подходящият момент да искате услуги от приятели и колеги, защото всеки си има собствени проблеми. Нещата постепенно ще се оправят.\r\nАко сте представител на някой от останалите зодиакални знаци, можете да намерите своя  на Jenite.bg\r\n", "date": "2017.06.01", "title": "Дневен хороскоп за 1 юни 2017 г."}
{"url": "http://www.novinite.bg/articles/144683/Topal-i-slanchev-shte-e-Denyat-na-deteto", "text": "Днес ще бъде предимно слънчево. Около и след обяд ще се развива купеста и купесто-дъждовна облачност и на много места ще има краткотрайни валежи с гръмотевици. Ще има условия за градушки. Това каза за Агенция „Фокус“ Христо Христов – дежурен синоптик в Националния институт по метеорология и хидрология (НИМХ) към БАН. Ще духа слаб до умерен северозападен вятър. Максималните температури ще са между 29° и 34°, в София около 29°.Атмосферното налягане е малко по-високо от средното за месец юни и ще се задържи почти без промяна. Над Черноморието, главно в следобедните часове ще се развива купесто-дъждовна облачност. Ще има краткотрайни валежи с гръмотевици. Ще духа слаб запад-северозападен вятър, който след обяд ще се ориентира от югоизток.Максимални температури 23-25°. Температурата на морската вода е 17-19°. Вълнението на морето ще бъде 1-2 бала. В планините около и след обяд ще се развива купеста и купесто-дъждовна облачност и ще има краткотрайни валежи с гръмотевици и временно усилване на вятъра. Ще духа умерен вятър от север-северозапад. Максимална температура на височина 1200 метра ще е около 21°, на 2000 метра – около 14°.", "date": "2017.06.01", "title": "Топъл и слънчев ще е Денят на детето"}
{"url": "http://www.novinite.bg/articles/144689/Novi-pravila-za-majchinstvoto-ot-dnes", "text": "Промени при майчинството от днес. Работещите майки на деца до 1 годинка ще взимат половината от обезщетенията си върху заплатата, предаде NOVA.Условието е да са минали 135 дни от излизането в майчинство. Освен това детето не трябва да е настанено в дом, приемно семейство или някой друг да получава средства за отглеждането му.Право на обезщетение за 15 календарни дни имат и бащите-осиновители на деца до 5-годишна възраст. ", "date": "2017.06.01", "title": "Нови правила за майчинството от днес"}
{"url": "http://www.novinite.bg/articles/144698/Prirodozashtitnici-gnevni-na-sobstvenika-na-kucheshkiya-konclager-iskat-efektivna-prisada", "text": "\r\nПриродозащитници искат ефективна присъда за собственика на „кучешкия концлагер” край  Веселин Лефтеров. Те настояват и за оставки в Българската агенция по храните (БАБХ), които не откликнали на сигналите им за нарушения.\r\nМиналата седмица властите затвориха незаконния развъдник, в който домашни любимци от елитни породи бяха отглеждани в крайна мизерия и продавани нелегално у нас и в чужбина, предаде бТВ.\r\nДнес всички кученца са прибрани в друг приют за животни, в който получават адекватна грижа и за първи път видяха слънце, чист въздух и човешко отношение.\r\nСобственикът на развъдника  първоначално беше задържан, но вече е на свобода. bTV потърси Лефтеров, за да чуе и неговата позиция по случая, но той не пожела да се покаже пред камера.\r\nПриродозащтиниците са събрали 9000 подписа, с които настояват за ефективна присъда.\r\n„Сигнали срещу Лефтеров са подавани от 2012 г. насам, като всяка година има поне по един сигнал до всяка институция. Извършени са няколко проверки, включително със свидетелски показания, но без резултат”, категорична е Светла Димитрова „Анимал Хоуп”.\r\nОт БАБХ обаче твърдят друго. „Имаме само един подаден сигнал от 2013 г. Извършили сме общо 10 проверки, последните 3 от които – ефективни”, твърди Даниел Денев от агенцията.\r\nПо думите му при всяка проверка те са били възпрепятствани да влязат в имота. „Нашите правомощия стигат до вратата. Собственикът трябва да ни допусне, в противен случай нарушаваме закона”, поясни Денев.\r\nПо думите му при една от последните проверки от БАБХ са открили само 6 броя домашни любимци, които не изглеждало да бъдат гледани в мизерни условия. Животните нямали идентификация и Лефтеров получил акт само за това.\r\nСпоред Николай Добрев от „Зоозащита” това доказва, че контролът, упражняван от БАБХ, е неефективен.\r\n„Има едно съмнение, което се поражда у хората, за ефективно свършена работа. При извършени 3 проверки няма как да не бъдат констатирани предварително тези нарушения, които видяхме всички в деня на акцията”, смята той.\r\n", "date": "2017.06.01", "title": "Природозащитници гневни на собственика на „кучешкия концлагер”, искат ефективна присъда"}
{"url": "http://www.novinite.bg/articles/144715/Vazmojno-li-e-da-osvobodyat-li-Naglite-predsrochno", "text": "През последните дни темата за „Наглите” отново стана водеща. Двама от тях,  осъдени за 12 отвличания, може съвсем скоро да се окажат на свобода. Познатите като Ивайло Евтимов-Йожи и Любомир Димитров-Гребеца заявяват, че вече са се поправили. Има подозрения, че с парите, взети от откупи, които така и не са открити, се плащат рушвети, за да излязат по-рано от затвора, предаде NOVA. „Разпоредена е проверка от министър Цецка Цачева и ще даде официално становище по случая. За Ивайло Евтимов администрацията на затвора е дала отрицателно становище за освобождаването му. Съдът обаче казва „да”. По отношение на Любомир Димитров е казано, че не се възразява, но „като се отчете факта на неприключено спрямо лицето производство”. Към настоящия момент той има висящо дело за убийство и то не е приключило”, обясни в „Здравей, България” зам.-правосъдният министър Десислава Ахладова.„Следва да се прецизира работата на администрацията на затвора по тези становища, като един от социалните работници е казал, че има пречки пред освобождаването, тъй като престъплението е с широка обществена опасност”, поясни още зам.-министърът.„Трябва да се предприемат законодателни промени и министър Цачева в момента е възложила да се прецизира работата във връзка с даването на становища по отношение на началника на затвора”, заяви Десислава Ахладова.Според нея прокуратурата трябва да провери съмненията, че с парите от откупи се плащат рушвети, за да излязат по-рано от затвора.", "date": "2017.06.01", "title": "Възможно ли е да освободят ли \"Наглите\" предсрочно"}
{"url": "http://www.novinite.bg/articles/144684/Praznuvame-Denyat-na-deteto", "text": "На 1 юни празнуваме Международния ден на детето. Празникът води началото си от Световната конференция по въпросите на детското здраве, състояла се в Женева през 1925 година, предаде NOVA.На 1 юни същата година генералният консул на Китай събира десетки сираци за да отпразнува фестивал на лодките.Денят на детето е отбелязан за първи път през 1950 г. в 51 страни, сред които и България.От тогава всяка година се отдава почит на децата по цял свят и обикновено на този ден се изнасят речи за детските права. Международният ден на детето си има и флаг.По повод празника откриват 60 безплатни ателиета за деца пред Народния театър в София.Предвидените работилници за 1 юни ще се провеждат в рамките на целия ден от 11.00 до 20.00 часа на територията на Градската градина и в близките музеи и галерии.Детският център на Столична библиотека кани всички, които се чувстват деца, да празнуват заедно. Там са подготвили цветна палитра от събития – интерактивна приказка-игра \"Бел и дъгата\", уъркшоп с писателката Живка Шопова и нейната книга „Букви опашати“ и представяне на книгите „Натисни точката“ и „Много гладната гъсеница“.Парният локомотив „Баба Меца” пък ще вози безплатно всички деца. Първоюнско безплатно приключение за деца започва в 10.45 часа от Първи коловоз на Централна гара - София. Над 150 деца от институции и от столични училища ще отпътуват с Детския влак за Банкя, теглен от любимия на малки и големи парен локомотив. На 1 юни всички деца в страната могат да пътуват безплатно с БДЖ.", "date": "2017.06.01", "title": "Празнуваме Денят на детето"}
{"url": "http://www.novinite.bg/articles/144694/Pavetata-po-Dondukov-v-Sofiya-ostavat", "text": "Паветата по бул. „Дондуков” ще останат, за да се запази историческият облик на града. Това обяви в ефира на бТВ кметът на града Йорданка Фандъкова. Това е и становището на Министерството на културата, уточни тя.За да се запази облика на булеварда, по него няма да има велоалея. Ремонтът ще започне на 4 юни с подмяна на водопровода, булевардът няма да бъде затварян изцяло, а поетапно.Столичната община очаква финансиране от правителството за основен ремонт на бул. „България” във връзка с предстоящото председателство на ЕС.Много булеварди бяха основно ремонтирани, а бул. „България” е като кръпка, коментира Фандъкова.Инвестиционната програма на Столичната община за тази година предвижда довършване на ремонта на бул. „Монтевидео” в кв. „Овча купел”, както и разширението на бул. „Тодор Каблешков”. Ще бъде ремонтиран и мостът „Чавдар”.", "date": "2017.06.01", "title": "Паветата по „Дондуков” в София остават"}
{"url": "http://www.novinite.bg/articles/144695/Horata-ot-Novi-Iskar-gotvyat-protest-sreshtu-sistemnite-krajbi", "text": "\r\nЖителите на  се готвят за  срещу системните  в района, които остават безнаказани, предаде бТВ. По думите на местните жители апашите не се притесняват от нищо, а полицията е безсилна да се справи с проблема.\r\nВ момента полицията се е превърнал в един регистратор на тези престъпления, твърди жител на Нови Искър.\r\nКметът на на район \"\" Даниела Райчева потвърди, че в общината постъпват много сигнали за кражби.\r\nТя е разговаряла за проблема с кмет на София Йорданка Фандъкова, след коте са осигурени още два патрула в района за нощни дежурства.\r\n", "date": "2017.06.01", "title": "Хората от Нови Искър готвят протест срещу системните кражби"}
{"url": "http://www.novinite.bg/articles/144721/Letnite-opashki-po-grackata-granica-zapochnaha", "text": "Започнаха летните опашки по гръцката граница. На пункта \"Маказа\" се образува над 3 километра колона от леки автомобили на път за южната ни съседка, предаде NOVA. Основният поток от пътуващи са румънци. Чакането отнема между един и три часа.От „Гранична полиция” са взели мерки за по-бързото преминаване. Едно от трасетата на вход към България се използва за изход и така общо три гишета обслужват пътуващите на юг.Подобни мерки ще се взимат и в обратната посока в края на уикенда, когато се очаква по-голям поток от Гърция към България.", "date": "2017.06.01", "title": "Летните опашки по гръцката граница започнаха"}
{"url": "http://www.novinite.bg/articles/144734/Evrostat-Nad-polovinata-deca-u-nas-sa-izvanbrachni", "text": "Едва 5% от българските домакинства са многодетни, тоест, имат три или повече деца. Това разкриват данни на Евростат и на Националния статистически институт, предаде NOVA. Семействата с едно дете у нас са около 800 000, а с две деца - около 400 000. Толкова са и самотните родители. Един милион обаче са едночленните домакинства.    Тревожни са и демографските данни за раждаемостта. Докато през 1920 г. у нас са се родили близо 200 000 деца, то след близо век, през миналата година, техният брой е три пъти по-малко - около 65 000.    Друга тревожна тенденция е увеличеният брой на извънбрачни деца - през миналата година те са били около 58% от всички раждания.", "date": "2017.06.01", "title": "Евростат: Над половината деца у нас са извънбрачни"}
{"url": "http://www.novinite.bg/articles/144726/Na-parvi-yuni-roditeli-protestiraha-sreshtu-rabotata-na-instituciite", "text": "На първи юни родители, недоволни от работата на институциите, се събраха на протест пред Министерския съвет. Те бяха подготвили и метафорични грамоти-срамоти за чиновниците, предаде NOVA. Според протестиращите институциите често отнемат неправомерно децата от родителите и така съсипват детството им.Освен това недоволните искат, когато двама души се разделят, споделеното родителство да бъде възможно.По-късно част от протестиращите отидоха и в Народното събрание, за да споделят проблемите си пред комисия. ", "date": "2017.06.01", "title": "На първи юни родители протестираха срещу работата на институциите"}
{"url": "http://www.novinite.bg/articles/144738/Mashtabni-proverki-zaradi-zachestilite-narusheniya-v-gorite", "text": "\r\nМащабни  за контрол по опазване на горите и движението на дървесината у нас се провеждат в страната, съобщиха от пресслужбата на Министерство на земеделието, храните и горите, предаде бТВ. Проверките са по две направления – от 2 дни се извършват както комплексни , така и чрез поставянето на временни контролни горски пунктове пред големите ползватели на дървесина.\r\nПри тях на входа на голямо преработвателно предприятие са задържани два камиона с технологична дървесина без задължителните проследяващи GPS-и.\r\nЗаради неподчинение на разпоредбите на горските служители от единия шофьор се е наложила намесата и на полиция. Инцидентът става през нощта на 30 срещу 31 май.\r\nСлед проверката се оказва, че самата дървесина е с документация и законен произход.\r\nКамионите обаче са извършили над 100 курса без задължителните GPS-и, за което са съставени актове и констативни протоколи.\r\nПри комплексните  са инспектирани 45 обекта за добив на дървесина –  сечища, 74 обекта за преработка на дървесина и 10 превозни средства.\r\nСъставени са 10 акта и са дадени разпореждания за още 11 акта за установяване на административни нарушения. За отстраняване на пропуски са издадени и 30 констативни протокола с конкретни предписания.\r\nНай-честите констатирани  при те освен превоз без задължителните GPS-и и проследяващи устройства на камионите, са още неработещи или ненасочени в правилна посока камери за видеонаблюдение, както и че не са вкарани билетите за постъпилата дървесина.\r\nВ те участват над 120 служители от Държавните горски стопанства, Регионалните дирекции по горите и Изпълнителната агенция по горите. На 10-те временни контролни горски пункта са съставени 6 акта и 13 констативни протокола при проверката на 278 превозни средства. Най-много  са констатирани в ско.\r\n", "date": "2017.06.01", "title": "Мащабни проверки заради зачестилите нарушения в горите"}
{"url": "http://www.novinite.bg/articles/144722/Gaf-s-obshtestvena-porachka", "text": "Гаф с обществена поръчка. Оказа се, че 300 нови патрулки, които наскоро бяха закупени от МВР, не могат да снимат. Отблясък в стъклата на автомобилите пречи на камерите в тях да запечатат ясно образа на нарушителя, предаде NOVA. Министърът на вътрешните работи Валентин Радев се зае да издири виновниците за грешката. Веднага беше намерено и решение на проблема - да се извадят камерите на триножник, за да могат да улавят нарушенията. Това стана ясно на съвещанието на МВР в четвъртък, посветено на пътната безопасност.  На него така и не бяха чути конкретни идеи за спиране на войната на пътя. Казано беше, че до 2020-а година жертвите на катастрофи трябва да намалеят. В същото време държавата обеща драстични мерки срещу нарушителите на пътя.При пътни инциденти през миналата година у нас са загинали 36 деца. От началото на 2017-а те вече са 4. С 20% са намалели пияните шофьори. ", "date": "2017.06.01", "title": "Гаф с обществена поръчка"}
{"url": "http://www.novinite.bg/articles/144744/Za-chisto-more-15-prechistvatelni-stancii-shte-obrabotvat-otpadnite-vodi", "text": "Близо 15 пречиствателни станции по крайбрежието ще обработват отпадните води. Това заявиха министрите на околната среда и водите Нено Димов и министъра на туризма Николина Ангелкова, информира NOVA. Двамата инспектираха готовността на пречиствателните станции по морето преди пика на сезона. По думите им те са достатъчни, за да се гарантира чистотата на морската вода това лято. През есента предстои разширяването на поне две станции по Южното Черноморие. От двете ведомства увериха, че проверките ще продължат през целия сезон. ", "date": "2017.06.01", "title": "За чисто море! 15 пречиствателни станции ще обработват отпадните води"}
{"url": "http://www.novinite.bg/articles/144749/Nova-myarka-Vzemat-knijkata-i-za-neplatena-globa", "text": "\r\nШофьорите, които имат неплатена дори и една глоба, ще губят книжките си. Това е част от нов пакет мерки, които МВР ще въведе с цел намаляване на катастрофите и т.нар. война по пътищата. Идеята е щом някой водач има влязла в сила глоба, но не я е платил, от  да му взимат свидетелството за управление. Според думите на главния секретар на МВР главен комисар Младен Маринов пред БНТ на някои места в страната пътните полицаи вече дори са въвели тази практика, предаде .\r\nВ районите на страната, където мярката вече работи, практиката е водачът с неплатената глоба да остава веднага без книжка, щом бъде спрян от патрул и се окаже, че кара с акт. Паралелно с това предстои към тази мярка да заработи и друга – обвързване на административните услуги с плащането на глобите. При това положение провинил се водач в с влязло в сила постановление за парична санкция няма да може да получава каквато и да била услуга от държавните и общински институции, ако не е платил навреме.\r\nМаринов отбеляза и че МВР предприема конкретни действия срещу инцидентите в районите около училищата. Идеята е там да има бъдат поставени полицейски автомобили като превенция. Така от МВР се надяват шофьорите в районите на училищата да бъдат по-внимателни и инцидентите да намалеят.\r\nОт началото на тази година войната по пътищата у нас е отнела живота на 219 души. В същото време над 2500 коли са останали без номера. При близо половината от тях – повече от 1000, причината за драстичната санкция е била, че автомобилите са били управлявани от неправоспособни водачи.\r\n", "date": "2017.06.01", "title": "Нова мярка: Вземат книжката и за неплатена глоба"}
{"url": "http://www.novinite.bg/articles/144743/Po-stapkite-na-Hristo-Botev", "text": "Походниците, които извървяха пътя на Ботевата чета от Козлодуй до Околчица бяха посрещнати днес във врачанското село Косталево по традиция с хляб и сол, предаде NOVA. Последните километри те извървяха по трасе, маркирано с пана, на които са написани цитати от стихове на Христо Ботев.Към похода се присъединиха още 100 деца от селото.Тази година по стъпките на Ботевата чета минаха над 800 души от цялата страна.", "date": "2017.06.01", "title": "По стъпките на Христо Ботев"}
{"url": "http://www.novinite.bg/articles/144741/Fandakova-Vsichki-tryabva-da-polojim-usiliya-sreshtu-mrasniya-vazduh", "text": "В борбата с мръсния въздух в София всички трябва да положим усилия. Това обяви кметът на града Йорданка Фандъкова, информира бТВ. Тя припомни, че на месец в София се регистрират 14 хил. автомобила. Освен това много хора продължават да се отопляват на твърдо гориво.Фандъкова отчете, че през последните години качеството на въздуха в София непрекъснато се подобрява.Общината прилага редица мерки в тази посока, но проблемът е многопластов, коментира още кметът.", "date": "2017.06.01", "title": "Фандъкова: Всички трябва да положим усилия срещу мръсния въздух"}
{"url": "http://www.novinite.bg/articles/144725/4-glasa-spasiha-Dimitar-Glavchev-ot-ostavka", "text": "Депутатите отхвърлиха исканата оставка на председателя на Народното събрание Димитър Главчев, предаде NOVA. От общо 232 гласували 114 бяха \"за\" приемане на оставката, а 118 - \"против\". Изненадата от днес е, че като че ли има нова опозиция в лицето на ВОЛЯ на Веселин Марешки. Партията, която беше заявила подкрепа за правителството, днес гласува за отстраняването на Главчев. БСП поиска оставката на Димитър Главчев, защото нарушавал грубо правилника на парламента и бил \"проводник на езика на омразата\". Това заяви председателят на левицата Корнелия Нинова в сряда. \"Всички тези несгоди биха си ги спестили, ако Нинова беше приела председателския пост. Тази хипотеза смятаме, че е пропусната засега. Не знам какви са основанията\", коментира от своя страна Димитър Главчев.", "date": "2017.06.01", "title": "4 гласа спасиха Димитър Главчев от оставка"}
{"url": "http://www.novinite.bg/articles/144693/Sabirajte-bagaja-za-moreto-Vremeto-prez-yuni-shte-e-podhodyashto-za-plaj", "text": "При тези температури, които очакваме през юни – 30-35 градуса и при дните с доста слънце, времето ще е подходящо за ходене на плаж. Това каза Красимир Стоев, дежурен синоптик от Националния институт по метеорология и хидрология (НИМХ) към Българската академия на науките (БАН), в интервю за Агенция „Фокус“.„Все пак през юни и температурата и на морската вода ще се повиши, към днешна дата тя е 17-18 градуса. Така че ще има подходящи дни за плаж през юни“, посочи Стоев. Според него не се очакват температурни рекорди през юни. „Температурите, които очаквам, 30-35 градуса, са далеч от екстремните за юни“, коментира той. По думите му месецът ще започне с топло време и с максимални температури между 28 и 33 градуса. Според него най-топло се очаква да бъде към средата на месеца, когато температурите ще достигнат 35 градуса. „През последните години се наблюдава тенденция към повишение на средната глобална температура. Не мисля, че само човешкият фактор е определящ за тази тенденция. Това е държавна политика, която не мога да коментирам аз“, коментира Стоев.", "date": "2017.06.01", "title": "Събирайте багажа за морето! Времето през юни ще е подходящо за плаж"}
{"url": "http://www.novinite.bg/articles/144740/Tejka-trudova-zlopoluka-na-benzinostanciya-dvama-postradaha", "text": "\r\nДвама души пострадаха тежко при  в провадийското село Блъсково, предаде бТВ. При ремонтни дейности в  работник е паднал в празна цистерна за съхранение на гориво. След инцидента на помощ на я се притекъл неговият началник.\r\nДвамата мъже вдишали от изпаренията в цистерната и са откарани са в болница.\r\nПървите впечатления на спасителите, пристигнали на мястото на трудовата злополука, са били, че двамата мъже са починали, но пристигналият медицински екип на спешната помощ е установил прижизнени функции.\r\nДвамата  са транспортирани във Военноморската болница във Варна.\r\nВ момента се извършва оглед на местопроизшествието.\r\nОкръжната прокуратура във Варна ръководи досъдебно производство по случая.\r\n", "date": "2017.06.01", "title": "Тежка трудова злополука на бензиностанция, двама пострадаха"}
{"url": "http://www.novinite.bg/articles/144727/Jordan-Conev-V-stenogramata-ne-se-govori-za-KTB", "text": "\"Когато публикуват стенограмата от банковите разговори при президента Плевнелиев от юни 2014-а, ще се види, че много хора имат амнезия. Вътре въобще не се говори за КТБ\", заяви Йордан Цонев от ДПС, предаде NOVA. В петък изтече срокът, който президентът Румен Радев даде на участниците в консултациите да кажат дали искат стенограмите да бъдат огласени.Той поясни, че по време на разговорите е имало две сюжетни линии: \"Борисов искаше оставки от правителството, за да го завърже като виновно за банковата криза. Той искаше оставката на Петър Чобанов (тогавашния министър на финансите - бел.ред.). В същото време Плевнелиев и Лютви Местан (тогава - председател на ДПС) опитваха да има резолюция за датата на оставката на правителството и за предсрочни избори\". Припомняме, че по това време на власт беше служебното правителство на Пламен Орешарски. Цонев уточни, че е участвал в две срещи за банковата система в страната - на 29 юни и на 14 юли 2014-а година. Първата е тази, чиято стенограма искат да бъде огласена. Тя била по повод \"организирана криминална атака\" срещу няколко банки, целяща да разклати системата, каза той. \"Банките казаха, че искат ликвидна подкрепа, за да отворят в понеделник. Но БНБ не може да финансира търговските банки заради валутния борд. Това трябва да го направи правителството. Затова кабинетът в лицето на Чобанов подготви вземането на краткосрочен заем, с който да финансира банките\", разказа Цонев, като допълни, че Делян Пеевски не е участвал в тези разговори.Депутатът от ДСП повтори, че Пеевски не е имал кредити в КТБ. ", "date": "2017.06.01", "title": "Йордан Цонев: В стенограмата не се говори за КТБ"}
{"url": "http://www.novinite.bg/articles/144742/GERB-Nyamame-vrazka-mejdu-prieti-zakonovi-promeni-i-predstrochnoto-osvobojdavane-na-dvama-ot-Naglite", "text": "\r\nОт  отрекоха да има връзка между приети законодателни промени и предсрочното освобождаване на двама от , предаде бТВ. \r\nПриетите от парламента изменения не променят предпоставките за настъпване или ненастъпване на предсрочното освобождаване, обясни на брифинг в парламента председателят на правната комисия Данаил Кирилов. Той посочи, че става въпрос за промени в Закона за изтърпяване на наказанието и задържане под страна, внесени от правителството, чиято цел е била да се приложат в максимална степен изискванията към България на Европейския съд за правата на човека, на ЕС и ПАСЕ.\r\nОсновната промяна беше, че премахнахме формата \"комисия\", която да дава анонимно, колективно становище по въпроса настъпили ли са предпоставките за евентуална промяна в режима на изтърпяване на наказанието лишаване от свобода.\r\nВместо формата \"комисия\" персонализирахме отговорността, обясни Кирилов и посочи, че вече директорът и заместник-директорът на затвора, психологът и социалният работник дават лично становище и го подписват. Той отбеляза, че решението за  винаги се е взимало от съда. В тази връзка дадохме допълнителни възможности по отношение на контрола на тези актове от страна на прокуратурата и на съда, добави Кирилов. \r\nКолегата му Димитър Лазаров обясни, че изтърпяващият наказание лишаване от свобода вече може сам да сезира съда, а не да се обърне с молба за  към комисията. По думите му промените са направени с цел прозрачност, защото предишният режим е водел до внушения, че за някои молбите се придвижват, за други - не. Но българският съд е този, който взема решението дали да уважи молбата, дали да събере още доказателства по отношение на лицето, което моли, коментира още Лазаров. Той посочи, че в конкретния случай някои от становищата за  са били отрицателни.\r\nБившият вътрешен министър и настоящ председател на ПГ на  Цветан Цветанов попита дали съдията, произнесъл се за предсрочното освобождаване от затвора на двама от , е изискал допълнителна информация от институциите за престъпленията на групата. Дори само от вестниците да беше се поинтересувал, щеше да събере достатъчно информация, коментира Цветанов.\r\nСпоред него това, което сега може да се направи, е да се търси възможност между първо и второ четене на промените в Наказателно-процесуалния кодекс осъдени за тежки престъпления, когато бъдат предсрочно освободени, да бъдат на реален контрол с електронна гривна до изтичане на изпитателния срок.\r\nЦветанов посочи, че ако бъде потвърдено решението на Софийския градски съд за освобождаване на двамата от , институциите ще трябва да хвърлят допълнителен финансов ресурс, за да осъществяват оперативен контрол над тези лица.\r\n", "date": "2017.06.01", "title": "ГЕРБ: Нямаме връзка между приети законови промени и предстрочното освобождаване на двама от \"Наглите\""}
{"url": "http://www.novinite.bg/articles/144714/Severen-potok-2-Poveche-gaz-za-Evropa-za-smetka-okolnata-sreda", "text": "Проблемите около изграждането на газопровода „Северен поток 2“, чрез който да бъде доставян природен газ от Русия за Европа през Балтийско море, отдавна са легендарни. Сега вътрешни документи от руските правителствени кръгове, които са на разположение на редакцията на австрийския вестник Der Standard, показват как страната ще се справи с възникналите проблеми при строителството на газопровода, предаде агенция \"Фокус\".Със „Северен поток 2“ от края на 2019 г. теоретично би трябвало да се удвои размерът на доставките на природен газ от Далечния север на Русия да Грайфсвалд в Германия, достигайки 110 милиарда кубически метра годишно. За финансирането на 1200-километровия газопровод, чиято цена възлиза на малко под десет милиарда евро, е ангажиран австрийският концерн „ОМВ“. Финансовата тежест все пак ще бъде поделена между „Юнипер“, „Шел“ и „Енжи“.За да не излязат разходите извън контрол, би следвало да бъде избран възможно най-краткият маршрут за пренос на горивото, който обаче минава през природен резерват на Кургалския полуостров и поради тази причина бе наложено той да бъде променен. Документи показват обаче, че „Газпром“ ще се придържа към планираното трасе, дори и ако в сегашната ситуация това да изглежда незаконно. Но положението може да бъде променено – чрез изменения на руските закони за околната среда или чрез преразглеждане на границите на природния резерват.", "date": "2017.06.01", "title": "„Северен поток 2“: Повече газ за Европа, за сметка околната среда"}
{"url": "http://www.novinite.bg/articles/144728/Jandarmeristi-tarsyat-kontrabandni-stoki-v-romskata-mahala-v-Haskovo", "text": "Жандармерия в ромската махала в Хасково. Търсят се контрабандни стоки, предаде NOVA. Полицейската акция започна малко след 10.00 часа. Тя беше обявена от областната дирекция на полицията като превантивна срещу разпространението на контрабанда и наркотици.В нея участват десетки униформени от „Охранителна полиция”, а на входовете на квартала има КПП-та от жандармеристи, които проверяват преминаващите автомобили.На този етап все още не е открито нищо незаконно в проверените търговски обекти. За сметка на това обаче жители на квартала коментираха, че за акцията вече се е знаело, защото полицаите са се забавили повече от час преди да започнат проверките.Има съставени няколко фиша и акта по Закона за движение по пътищата. Акцията ще продължи през целия ден. Очаква се по-късно от полицията да обобщят резултатите. Те обещаха, че подобни акции ще се провеждат ежеседмично.", "date": "2017.06.01", "title": "Жандармеристи търсят контрабандни стоки в ромската махала в Хасково"}
{"url": "http://www.novinite.bg/articles/144718/GERB-zastava-zad-Dimitar-Glavchev", "text": "\r\n ще застане зад председателя на Народното събрание  и ще му осигури подкрепата за следващите 4 години. Това потвърди депутатът от  Десислава Атанасова. Тя посъветва опозицията да бъде по-прагматична и да не организира подобни сценки с исканата оставка на председателя на парламента, информира БНТ.\r\nДепутатът Стоян Мирчев заяви, че \"БСП за България\" се надява да смени днес Главчев и от другата седмица парламентът да започне да работи нормално.По думите му в Народното събрание не е влязъл нито един закон, който да подобри битието на българина. Рейтингът на парламента отива към кота нула след трите мандата на кабинета Борисов, каза още Мирчев.Поисканата от БСП оставка на председателя на Народното събрание Димитър Главчев трябва да бъде гласувана на заседанието в деня след нейното внасяне, това предвижда правилника за работата на парламента.Вчера от БСП обявиха, че са събрали достатъчно подписи за оставката на Главчев. Според социалистите той позволява използването на език на омразата в пленарната зала, превишава правомощията си и не изпълнява задълженията си. На свой ред Димитър Главчев отговори, че от работата на парламентарните комисии зависи законопроектите да влязат в пленарната зала. Той обяви, че не се притеснява за поста си. Колегите му от ГЕРБ го подкрепиха. Спорът в пленарната зала се пренесе и в студиото на \"Денят започва\".", "date": "2017.06.01", "title": "ГЕРБ застава зад Димитър Главчев"}
{"url": "http://www.novinite.bg/articles/144720/Ministrite-Petkova-i-Krumova-otkrivat-konferenciya-za-problemite-sas-smetkite", "text": "\r\nСпециална  ще се проведе следващата седмица в София. Тя ще бъде посветена на проблемите на хората с плащането на сметката, както и на негативите, които трупат компаниите заради некоректни платци. На нея ще бъдат представени всички страни, свързани с проблема, като присъствието на държавата ще бъде сериозно. Конференцията  ще присъстват министърът на енергетиката , заместник-министърът на регионалното развитие и благоустройството Малина Крумова, омбудсманът Мая Манолова, председателят на Комисията за енергийно и водно регулиране (КЕВР) доц. Иван Иванов, председателят на Комисията за защита на потребителите Димитър Маргаритов и др.\r\nОсвен това добре представена ще бъде и страната на бизнеса. Ще има представители на ЕРП-тата, на търговците на електроенергия, на мобилните оператори, на ВиК-дружествата, на топлофикациите, на газоразпределителните дружества. Сред лекторите ще бъдат също и хора от банковата сфера, потребителските организации, университетски преподаватели, студенти.\r\nКонференцията \"Превенция на проблемните плащания в ютилити сектора\" ще се проведе на 6 юни в зала \"Витоша\" на Интер Експо Център от 13:00 ч. Организатор е \"Новините Груп\". Партньори на събитието са Си Ем Ес \"Камерън Маккена\", \"Топлофикация София\" и \"Финанс Про Колект\".\r\n", "date": "2017.06.01", "title": "Министрите Петкова и Крумова откриват конференция за проблемите със сметките"}
{"url": "http://www.novinite.bg/articles/144719/Vraca-se-gotvi-za-denya-na-Botev", "text": "\r\nВъв  започват честванията по случай деня на Ботев и на загиналите за свободата и независимостта на България, който отбелязваме на 2-ри юни, предаде БНТ.\r\n\r\nТази вечер на централния площад в града ще има тържествена заря-проверка, на която ще присъства и президентът Румен Радев. В навечерието на 2-ри юни илюминации ще има и в родния град на поета-революционер - Калофер, а също и в Казанлък и Кърджали. Утре на връх \"Околчица\" ще се проведе традиционното всенародно поклонение пред подвига на Ботевата чета.\r\n", "date": "2017.06.01", "title": "Враца се готви за деня на Ботев"}
{"url": "http://www.novinite.bg/articles/144745/Tragvat-nagore-lihvite-po-kreditite", "text": "Лихвите на кредитите у нас тръгват нагоре. В момента те са между 3,5 и 4%. Повишаването ще става плавно, а прогнозите са, че увеличението ще е с около 0,2 -0,3%, предаде бТВ.„Когато се каже увеличение, в съзнанието веднага започват да битуват покачвания от процент – два. Не, в никакъв случай няма, поне аз не очаквам да има агресивни покачвания. Говорим за процес на много плавни и малки корекции”, каза Асен Ягодин член на УС на Пощенска банка.„Тогава, когато този процес на увеличаване завърши, лихвите ще останат поносими. Защото, ако теглите един 15-годишен кредит, за вас не е важно да знаете само лихвите днес, а лихвите в следващите 15 години”, добави Кристофор Павлов – главен икономист на „Булбанк”.", "date": "2017.06.01", "title": "Тръгват нагоре лихвите по кредитите"}
