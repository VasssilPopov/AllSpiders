{"url": "https://www.novinite.bg/articles/182116/Pri-100-obraboteni-protokoli-Fandakova-padna-pod-50-", "text": "В София за Йорданка Фандъкова, местна коалиция ГЕРБ (СДС), са гласували 209 542 избиратели или 49.98%. За Мая Манолова са гласували 189 176 избиратели или 45.13%. С „Не подкрепям никого” са гласували 20 493 избиратели или 4.89%. Това са данни при обработени 100 % СИК протоколи в OИК.В Пловдив при 100% обработени протоколи Здравко Димитров получава 57.32 на сто от гласовете, а Славчо Атанасов – 38.10%.Във Варна, при обработени 100% от протоколите, Иван Портних води с 60.79%, а Костадин Костадинов получава 35.99%.В Шумен, при обработени 100% от протоколите, за кметския стол се пребори Любомир Христов от ГЕРБ с 48.57%, а опонентът му Венцислав Венков от БСП получи 48.27%Във Видин при обработени 100% СИК протоколи в OИК, Цветан Ценков получава 59.72 на сто, а Огнян Ценков – 39.49%.В Добрич Йордан Йорданов получава 66.54%, а Надежда Петкова е втора с резултат 31.97% при обработени 100% СИК протоколи в OИК.В Ловеч при обработени 100% СИК протоколи в OИК Корнелия Маринова води с 48.45%, а след нея остана Радина Банкова с 46.45%.В Благоевград при обработени 100% СИК протоколи в OИК Румен Томов води с 56.61%. След него в надпреварата е Атанас Камбитов е с 40.98%.В Пазарджик Тодор Попов е с резултат 56.11%, а след него е Благо Солов с 41.05% при обработени 100% СИК протоколи в OИК.Станислав Владимиров води към 23.00 часа резултата в Перник. Той получава 50.27%. Втори в битката при обработени 100% от протоколите остана Вяра Церовска с 47.68%.В Перник при обработени 100% протоколи печели Станислав Владимиров с 50.27%. Втора е Вяра Церовска с 47.68%.В Плевен Георг Спартански получава 50.60% при обработени 100% СИК протоколи в OИК. След него е Мирослав Петров с 47.24%.В Разград, при обработени 100% СИК протоколи в OИК, битката за кметското място печели Денчо Бояджиев с 54.32%, а втори е Валентин Василев с 42.48%.В Русе, при обработени 100% СИК протоколи в OИК, Пенчо Милков получава 60.53%. След него е Диана Иванова с 36.63%.Юлиян Найденов получава 52.12% при обработени 100% СИК протоколи в OИК в Силистра. Втори е Момчил Неков с 45.63%.В Сливен за кмет е избран Стефан Радев с 64.75% от гласовете, сочат данните от 100% обработени протоколи. След него е Кольо Милев с 32.71%.Николай Мелемов е победителят от надпреварата в Смолян. При обработени 100% СИК протоколи в OИК той получава 56.73%. След него е Стефан Сабрутев с 40.52%.В Търговище, при обработени 100% СИК протоколи в OИК, Дарин Димитров води резултата с 69.41%. След него е Хамди Илиязов с 29.27%.При обработени 100% от протоколите в Ямбол кметската битка печели Валентин Ревански с резултат от 61.92%. След него е Катя Георгиева с резултат 35.27%, пише БГНЕС. ", "date": "2019.11.04", "title": "При 100 % обработени протоколи: Фандъкова падна под 50 %"}
{"url": "https://www.novinite.bg/articles/182134/Bojko-Ziko-i-Goranov-pokaneni-na-interesno-mnogohilyadno-sabitie-v-Plovdiv", "text": "Клуб на привържениците на Ботев Пловдив и фракциите от агитката на канарчетата,  обединени под  името „Bultras“ публикуваха едновременно съобщение, с което призовават за масово събиране на Колежа.Причината е, че според членовете на двете организации 2 месеца след рестарта на строителството на стадиона те не виждат достатъчно свършена работа. Интересно е, че те призовават всички присъствали преди повече от 2 месеца на церемонията по рестарта да присъстват и на въпросното събиране, което ще се състои преди мача с Левски на 10.11.2019 г. в 11:00 ч.Ето го и пълния текст на съобщението:", "date": "2019.11.04", "title": "Бойко, Зико и Горанов поканени на интересно многохилядно събитие в Пловдив"}
{"url": "https://www.novinite.bg/articles/182125/Noviyat-kmet-na-Plovdiv-s-parva-izyava-Nyama-da-ima-metla-v-obshtinata-no-vseki-raboti-sas-svoi-hora", "text": "Новоизбраният кмет на Пловдив Здравко Димитров даде първа пресконференция, след излизането на официалните резултати от балотажа. Зико обяви, че през следващата седмица ще представи екипа си.„Ще се приемат ясни правила, които трябва да се спазват,“ каза той и допълни, че е нормално всеки да работи с хора, на които може да разчита. В същото време Димитров гарантира, че „метла“ в общинската администрация няма да има.Сегашният кмет на Община Пловдив също присъства на пресконференцията. Иван Тотев каза , че ще освободи заместниците си на 11 ноември, за когато е насрочено и първото заседание на новия местен парламент.На журналистически въпрос „дали ще има заместници от други партии в новия кметски екип“, Здравко Димитров коментира, че това е въпрос на разговори и заяви, че „ГЕРБ в уредени мачове не играе“.Първата кметска задача, която Зико си поставя, е трафикът в града.", "date": "2019.11.04", "title": "Новият кмет на Пловдив с първа изява: Няма да има \"метла\" в общината, но всеки работи със свои хора"}
{"url": "https://www.novinite.bg/articles/182129/Turciya-za-sefte-izstrelya-raketa-ot-svoj-korab", "text": "Турция за първи път успешно изстреля своя местна противокорабна ракета ATMAКA от кораб, произведен на местна почва, съобщава турското Председателство на отбранителната индустрия (SSB).“За първи път изстреляхме местна ракета от местен кораб. Разработена и произведена от „Рокетсан“, първата ни национална морска крилата ракета ATMAКA беше успешно изстреляна от „TCG Kınalıada”, заяви председателството, цитирано от БГНЕС.„TCG Kınalıada“ – четвъртата построена в страната корвета (малък боен кораб – бел.прев.) – бе пусната в експлоатация през септември.Очаква се ATMAКA да премине във въоръжението на турските военни догодина.Отбелязана като ракета с далечна, ниска и висока целева чувствителност, ATMAКA е готова за обслужване на модерни военноморски платформи. Очаква се това да доведе до нова ера в областта на ракетите море-море.Противокорабната ракета, чиято разработка стартира през 2009 г., приключи изпитанията през ноември 2018 г. Миналата година беше подписана сделка за масовото й производство между SSB и „Рокетсан“. ", "date": "2019.11.04", "title": "Турция за сефте изстреля ракета от свой кораб"}
{"url": "https://www.novinite.bg/articles/182123/Tochno-godina-do-izborite-v-SASht-Anketite-sochat-palen-paritet", "text": "Америка в неделя стартира едногодишното отброяване до деня на изборите 2020 г., като президентът Доналд Тръмп заложи на “гневен” републикански скок, който може да му осигури втори мандат.Изграждането на политически сблъсък – драматично подхранван от разследването на Камарата на представителите срещу Тръмп – изглежда на практика гарантира поредната година на остро разделение в една държава, изморена от такава драма.Анкетите сочат, че страната не може да бъде по-разделена.Най-новата прогноза на политолозите на Университета във Вирджиния сочи за изравнени позиции преди вота през 2020 година, като всяка партия води в щатите общо 248 гласа на избирателните кол, 22 по-малко от 270-те, необходими за избора.Разделението е отразено в Камарата, където гласуването в четвъртък за формализиране на разследването за импийчмънт премина почти изцяло по партийни линии – по-партизански от всяко от трите предишни гласувания за импийчмънт в историята на САЩ.Доколкото това разследване продължава, Тръмп се нахвърля с все по-гневни, лични и груби изрази, като се стреми да навреди на политическите си врагове, същевременно стимулирайки яростно лоялна база.В реч в петък в Тупело, Мисисипи, той нарече демократичните лидери „психически насилници“, заклейми разследването на импийчмънта като „измислица“ и заяви, че бившият вицепрезидент Джо Байдън, някога водещ сред кандидатите на Демократическата партия, , става „по-муден и по-муден“.Тръмп отново пусна в Туитър предупреждение от евангелски пастор, че импийчментът му може да “предизвика гражданска война в тази нация”.На фона на целия гняв, най-добрите кандидати от демократите се бориха за присъствие в светлината на прожекторите, докато сред някои от партията нараства тревожността, че вече трябва да се появи ясен и силен опонент със съвременен призив към избирателите.Фокусирането на Тръмп върху Байдън – и твърденията, за които няма доказателства, че той и синът му по някакъв начин са били опетнени от корупция в Украйна – затрудняват бившия вицепрезидент.Позицията му на водещ сред демократите се плъзна надолу до чутвърта позиция сред гласоподавателите в Айова, сочи проучване на „Ню Йорк таймс“, публикувано в петък.Това проучване постави сенатора Елизабет Уорън начело с 22%, следвана от сенатора Бърни Сандърс с 19 процента, издигайки Пийт Бутиджидж, кмет на Саут Бенд, Индиана, на 18 процента, една точка пред далеч по-добре познатия Байдън.Но много демократи се опасяват, че Уорън и Сандърс са твърде либерални, за да спечелят в национален вот и че Бутиджидж – който се бори да разшири влиянието си си извън ядрото на белите, либерални избиратели – може да не бъде избираем.Това означава и по-малко внимание върху основните въпроси на демократите, включително здравеопазването, контрола на оръжията и имиграционната реформа.„Считам, че в краткосрочен план импийчмънтът ще доминира във Вашингтон и информирането за политически новини“ и „ще навреди на кандидатите, които се опитват да отидат на по-високо ниво“, заяви Крис Артертън, професор по политически науки в Университета Джордж Вашингтон.Разследването за импийчмънт в в контролираната от демократите Камара на представителите се съсредоточава върху Тръмп, свързал военната помощ за Украйна с искането Киев да разследва Байдънови в опит да получи политически вредяща на конкурента му информация.Комисиите на Камарата на представителите прослушаха река от свидетели, изразяващи безпокойство от начина, по който Тръмп е действал по отношение на Украйна.Но във войнствената си изява в Мисисипи Тръмп настоя, че разговорите за импийчмънт подхранват увеличаване подкрепата за републиканците, която ще го тласне към преизбиране през следващата година.“Казвам ви, републиканците са наистина силни”, каза той, като подчерта появата на “ядосано мнозинство”.Проучванията на общественото мнение показват все по-голяма подкрепа сред демократите и някои независими за импийчмънт, но наскоро проучване показва, че Тръмп има рейтинг на одобрение от42,8%. Байдън, явен фаворит при демократите, когато обяви кандидатурата си, междувременно тръгна надолу – както се вижда от последните му трудности при набирането на средства.Засега анализаторите продължават да прогнозират, че дори Тръмп да загуби вота за импийчмънт в Камарата, сенатът, доминиран от републиканците, ще го пощади.Артертън заяви, че вярва, че демократите от Камарата, водени от председателя Нанси Пелоси, са решени да се справят с импийчмента бързо, за да могат демократичните кандидати да се съсредоточат върху изборите.“До февруари, когато президентската кампания наистина стартира … Вярвам, че кампания 2020 ще доминира новините”, каза той.Междувременно кандидатите като сенаторът Ейми Клобучар и Бутиджидж „няма да получат отразяване в новините, каквото иначе биха могли да получат“.", "date": "2019.11.04", "title": "Точно година до изборите в САЩ! Анкетите сочат пълен паритет"}
{"url": "https://www.novinite.bg/articles/182121/Palna-reviziya-v-obshtina-Sozopol-sled-kato-BSP-chrez-Yanakiev-butna-GERB-ot-vlast", "text": "Община Созопол уж е богата община, а от Министерството на финансите твърдят, че не сме в добро финансово състояние, каза новоизбраният кмет на Созопол - Тихомир Янакиев. Той бутна от власт ГЕРБ, които в последните 3 мандата бяха неизменни победители.Първото нещо, което ще направя като кмет, е финансов одит на Община Созопол. Това каза пред бТВ Янакиев, който бе кандидат на БСП.66% от гласоподавателите подкрепиха вчера на балотажа кандидата на столетницата.„Още преди вота виждахме настроението на хората и знаехме, че ще постигнем такъв резултат. Те искаха промяна и то тотална, която да се случи сега. В този контекст може да се каже, че има и протестен вот“, каза още новоизбраният градоначалник.", "date": "2019.11.04", "title": "Пълна ревизия в община Созопол, след като БСП чрез Янакиев бутна ГЕРБ от власт"}
{"url": "https://www.novinite.bg/articles/182128/Dermendjiev-obyavi-nacionalite-ima-kup-iznenadvashti-imena", "text": "Селекционерът на България Георги Дерменджиев определи финалния списък от футболисти, на които ще разчита в предстоящите двубои с Парагвай и с Чехия. Към вече обявените осем играчи, състезаващи се зад граница, треньорският щаб добави 16 представителя на родната Първа лига. Абсолютни дебютанти са Виктор Попов, Димитър Илиев и Георги Георгиев.Вратари: Николай Михайлов (Левски), Пламен Илиев (Лудогорец), Георги Георгиев (Славия)Защитници: Страхил Попов (Касъмпаша), Васил Божиков (Слован Братислава), Божидар Чорбаджийски (ФКСБ), Антон Недялков (Лудогорец), Георги Терзиев (Лудогорец), Кристиан Димитров (Ботев Пд), Иван Горанов (Левски), Виктор Попов (Черно море);Полузащитници и нападатели: Ивелин Попов (Ростов), Кирил Десподов (Щурм), Георги Костадинов (Арсенал Тула), Божидар Краев (Жил Висенте), Симеон Славчев (Карабах), Кристиян Малинов (ЦСКА), Александър Цветков (Берое), Галин Иванов (Славия), Марселиньо (Лудогорец), Вандерсон (Лудогорец), Тодор Неделев (Ботев Пд), Димитър Илиев (Локомотив Пд), Исмаил Иса (Черно море)Националите се събират на лагер в Национална футболна база \"Бояна\" в понеделник, 11 ноември, като медийните активности на селекционера и футболистите ще бъдат оповестени допълнително.", "date": "2019.11.04", "title": "Дерменджиев обяви националите, има куп изненадващи имена"}
{"url": "https://www.novinite.bg/articles/182122/Kubrat-Pulev-zalitnal-po-Monika-Valerieva-pod-nosa-na-Andrea", "text": "Красавицата Моника Валериева е имала кратка афера с Кубрат Пулев, докато той все още беше годеник на най-добрата ѝ приятелка Андреа, съобщи \"Уикенд\", твърдейки, че горещата клюка е от техни познати.Именно Кобрата е причината за скандала между двете дами преди няколко години. Манекенката имала дързък флирт с боксьора под носа на чалга певицата, а в същото време се правела, че ѝ е близка приятелка. Двете бяха неразделни в продължение на 9 години, въпреки това Моника смело флиртувала с Пулев.След като разбрала за симпатията, Андреа простила на Кубрат, но не и на Моника. Двете развалиха дружбата си, а случайно или не, след края на връзката на боксьора и фолк певицата отново станаха неразделни. Сега Андреа и Валериева пътуват по света заедно, което поражда и някои непристойни слухове относно заниманията им, пише още изданието.", "date": "2019.11.04", "title": "Кубрат Пулев залитнал по Моника Валериева под носа на Андреа"}
{"url": "https://www.novinite.bg/articles/182124/Slavi-Trifonov-se-zavrashta-dovechera-dade-savet-na-zritelite", "text": "Слави Трифонов се завръща на екран довечера. Той използва случая, за да предупреди зрителите как да действат, ако не намират новата телевизия 7/8 на своите приемници.\"Реалният старт на „7/8 ТВ“ е тази вечер от 19 ч.При повечето оператори може да откриете телевизията на 78-и канал. Ако не откривате „7/8 ТВ“ във вашата телевизионна листа, рестартирайте приемниците си или сканирайте наново каналите.Ако пак не откривате „7/8 ТВ“, може да я потърсите на другите канали.Например:Абонатите на А1 може да откриете „7/8 ТВ“ на канал 68, 79 или 232.На blizoo – на канал 232.Абонатите на bulsatcom може да намерите „7/8 ТВ“ на канал 178 или на канал 321.При по-малките оператори телевизията също може да е на канал, различен от номер 78.Ако все още не откривате „7/8 ТВ“ - обърнете се към вашия кабелен или сателитен оператор. „7/8 ТВ“ не е платена телевизия, тя е безплатна и е подарък за зрителите\", обяснява на страницата си във Фейса Дългия.", "date": "2019.11.04", "title": "Слави Трифонов се завръща довечера, даде съвет на зрителите"}
{"url": "https://www.novinite.bg/articles/182131/Stachka-v-Lufthanza-blokira-poletite-ot-i-do-Germaniya", "text": "Пътниците с водещия германски превозвач Lufthansa ще бъдат изправени пред срив тази седмица, след като профсъюзът на кабинния екипаж на компанията свика втора стачка след две седмици, предаде \"АФП\".Германския съюз призова екипажа на Lufthansa да започне стачка от вторник до петък за по-добри условия на труд и по-добро заплащане.Това ще се отрази на всички полети на Lufthansa, които тръгват от летищата в Германия, заяви заместник-председателят на съюза на кабинните екипажи на НЛО, Даниел Флор.Той обвини \"продължаващия отказ\" на Lufthansa да преговаря.", "date": "2019.11.04", "title": "Стачка в Луфтханза блокира полетите от и до Германия"}
{"url": "https://www.novinite.bg/articles/182127/KNSB-Minimalnata-pensiya-da-stane-250-leva-ot-1-yuli", "text": "В становището си по проекта на бюджет на ДОО Конфедерацията прави сериозни предложения за повишаване адекватността на пенсионните плащания. Синдикатът е категоричен, че при официална линия на бедност за 2020 г. от 363 лева (изчислена по SILC - метод на определянето й в ЕС), е задължително да се направи една първа, макар и предпазлива крачка - минималната пенсия за стаж и възраст да догонва и в рамките на няколко години да надхвърли плавно линията на бедност,за да се гарантира достойно съществуване на получателите на такава пенсия.В тази връзка, предложението на КНСБ е от 1 юли 2020 г. тази минимална пенсия да се увеличи от 219,43 лв. на кръгло 250 лв., или с 14 на сто. По този начин 850 хиляди пенсионери ще получат това увеличение и ще почувстват, че този път към тях правителството, парламентът и обществото проявяват съпричастие и загриженост.Допълнителният разход за тази мярка не е пренебрежим – около 80 млн. лв., но е напълно постижим. А социалният и дори политически ефект ще бъдат много по-стойностни. Повишаването на покупателната способност на тази огромна група българи със сигурност ще бъде много разумна инвестиция не само в тяхното жизнено равнище, но и за икономиката на страната.", "date": "2019.11.04", "title": "КНСБ: Минималната пенсия да стане 250 лева от 1 юли"}
{"url": "https://www.novinite.bg/articles/182126/CR7-v-opasna-blizost-s-Nikol-Shercinger", "text": "Екс гаджето на нашия Григор Димитров - Никол Шерцингер, се оказа в опасна близост с мега звездата Кристиано Роналдо. Най-следваният в социалните мрежи човек на планетата дори прегърна певицата и двамата се щракнаха за спомен.Това се случи по време на церемонията на MTV за годишните награди на музикалната телевизия. За отбелязване е, че наблизо дебнеше жената на CR7 - Джорджина, която едва ли е допуснала смуглата красавица да се навърта дълго време около мъжа й.", "date": "2019.11.04", "title": "CR7 в опасна близост с Никол Шерцингер"}
{"url": "https://www.novinite.bg/articles/182115/Horata-na-Manolova-shte-iskat-kasirane-na-vota", "text": "„След приключване на преброяването ще искаме касиране на изборите за кмет на София.“ Това заяви председателят на Инициативния комитет, издигнал Мая Манолова като граждански кандидат за кмет на София, Никола Вапцаров.„Пожелах да има открити и честни избори, така както досега ние водехме кампанията. За съжаление обаче, ГЕРБ, в лицето на председателя на ОИК Полина Витанова, реши отново да всее съмнения в честността на изборния процес“, обясни Вапцаров.По думите му той е пожелал да влезе в зала „Арена Армеец“, където в момента се броят гласовете от втория тур на изборите в София. Никола Вапцаров е поискал да влезе като председател на Инициативния комитет и като представляващ, който упълномощава всички останали представители.„Беше ми отказан категорично достъп, като госпожа Витанова заяви, че съм представляващ, а не представител и трябва да упълномощя себе си“, обясни председателят на Инициативния комитет на Манолова.„Това, съчетано с десетките сигнали за купуване на гласове и манипулиран вот, както и драстичната разлика на екзит половете с данните на паралелното преброяване, ни дава основание да смятаме, че ГЕРБ манипулират изборния процес“, допълни той и заяви, че това е причината да искат касиране на изборите след приключване на преброяването. ", "date": "2019.11.04", "title": "Хората на Манолова ще искат касиране на вота"}
{"url": "https://www.novinite.bg/articles/182114/Parvi-rezultati-ot-CIK", "text": "Централната избирателна комисия (ЦИК) обяви резултатите от днешния балотаж в областните градове на страната. В някои от тях резултатите са окончателни, тъй като вече са били обработени 100% от протоколите от избирателните секции. В други отчитането им и изчисляването на гласовете все още продължава. Данните са валидни към 00:00 ч.Благоевград: Атанас Камбитов – 40.00%, Румен Томов – 57.58%, Не подкрепям никого – 2.42%, при 73.24% обработени протоколи.Варна: Иван Портних - 63.28%, Костадин Костадинов – 33.59%, Не подкрепям никого – 3.13%, при 22.30% обработени протоколи.Видин: Огнян Ценков – 38.40%, Цветан Ценков – 59.39%, Не подкрепям никого – 2.21%, при 79.41% обработени протоколи.Добрич: Йордан Йорданов – 66.57%, Надежда Петкова – 31.95%, Не подкрепям никого 1,49%, при 99.22% обработени протоколи.Ловеч: Корнелия Маринова – 48.45%, Радина Банкова – 46.45%, Не подкрепям никого – 5.10%, при 100% обработени протоколи.Пазарджик: Тодор Попов – 56.11%, Благо Солов – 41.05%, Не подкрепям никого – 2.84% при 100% обработени протоколи.Перник: Вяра Церовска – 45.44%, Станислав Владимиров – 52.59%, Не подкрепям никого – 1.97%, при 57.29% обработени протоколи.Плевен: Мирослав Петров – 44.35%, Георг Спартански – 53.60%, Не подкрепям никого – 2.05%, при 75.96% обработени протоколи.Пловдив: Здравко Димитров – 55.62%, Славчо Атанасов – 40.08%, Не подкрепям никого – 4.30%, при 49.26% обработени протоколи.Разград: Валентин Василев – 42.48%, Денчо Бояджиев – 54.32%, Не подкрепям никого – 3.20%, при 100% обработени протоколи.Русе: Диана Иванова – 37.36%, Пенчо Милков – 59.80%, Не подкрепям никого – 2.84%, при 40.18% обработени протоколи.Силистра: Юлиян Найденов – 52.12%, Момчил Неков – 45.63%, Не подкрепям никого – 2.25%, при 100% обработени протоколи.Сливен: Стефан Радев – 64.04%, Кольо Милев – 33.43%, Не подкрепям никого – 2.52%, при 75.25% обработени протоколи.Смолян: Николай Мелемов – 56.73%, Стефан Сабрутев – 40.52%, Не подкрепям никого – 2.75%, при 100% обработени протоколи.София: Йорданка Фандъкова – 49.18%, Мая Манолова – 45.85%, Не подкрепям никого – 4.97%, при 23.18% обработени протоколи.Търговище: Дарин Димитров – 62.67%, Хамди Илиязов – 35.99%, Не подкрепям никого – 1.34%, при 61.82% обработени протоколи.Шумен: Любомир Христов – 48.57%, Венцислав Венков – 48.27%, Не подкрепям никого – 3.15%, при 100% обработени протоколи.Ямбол: Валентин Ревански – 61.92%, Катя Георгиева – 35.27%, Не подкрепям никого – 2.81%, при 100% обработени протоколи.", "date": "2019.11.04", "title": "Първи резултати от ЦИК"}
{"url": "https://www.novinite.bg/articles/182118/Sociolozi-Manolova-stava-chast-ot-otbora-na-Slavi", "text": "Мая Манолова и Слави Трифонов може да са в един отбор за следващите парламентарни избори. Това намекнаха социолози.„Много неща може да се случат до вота за парламент. Манолова може да създаде нов политически проект или да влезе в коалиция със Слави Трифонов“, заяви Евелина Славкова в „Здравей, България“ по Нова телевизия, след като водещият Виктор Николаев попита дали Дългия и независимият кандидат за кмет, подкрепен от БСП, ще са конкуренти на изборите.„През 2015-та картата на България бе абсолютна синя. Сега се появяват по нея червени петна“, добави тя.„Дясномислещите хора гласуваха най-вече за Мая Манолова. Не излязоха обаче в такава степен, че да обърнат резултата. Разликата между нея и Йорданка Фандъкова е много малка – 20 000 гласа“, каза пък социологът Първан Симеонов.", "date": "2019.11.04", "title": "Социолози: Манолова става част от отбора на Слави"}
{"url": "https://www.novinite.bg/articles/182113/Vsichki-protokoli-v-Sofiya-shte-badat-obraboteni-predi-izgrev-slance", "text": "Изборният процес върви нормално и към 23:00 часа почти няма сгрешени протоколи. Това заяви на брифинг председателят на ОИК-София Полина Витанова, цитирана от БГНЕС.Към този час са обработени 360 от 1611 секции. Очакванията са до рано сутринта да бъдат обработени всички протоколи.Пред столичната зала “Арена Армеец” няма струпване на пристигащи автобуси. Предаващите документите единствено се оплакаха, че липсва организация от страна на бусчетата, които ги извозват по районите. Хората са очаквали да ги извозват веднага, а не да чакат пред залата и да търсят съответното превозно средство, което спирало на едно място, а после се оказвало на друго.Постъпил е сигнал за купуване на гласове във „Филиповци“, а секция в „Красно село“ е спирал тока заради повреда на ЧЕЗ, осигурени са фенерчетата, съобщи Витанова. Пред журналистите представителят на Инициативния комитет на Мая Манолова заяви, че ще иска да наблюдава как протича приемането на протоколите от страна на Общинската избирателна комисия. От щаба на Манолова са получили редица сигнали за изборни нарушения.  ", "date": "2019.11.04", "title": "Всички протоколи в София ще бъдат обработени преди изгрев слънце"}
{"url": "https://www.novinite.bg/articles/182119/Badjanakat-na-Grigor-triumfira-s-shesta-titla-v-F1-disha-vav-vrata-na-Shumaher", "text": "Баджанакът на нашия Григор Димитров - Люис Хамилтън, остава световен шампион във Формула 1. Британецът триумфира с шестата си титла от най-популярната високоскоростна надпревара в света.Мулатът не спечели състезанието за Голямата награда на САЩ, но второто място след съотборника му Валтери Ботас бе напълно достатъчно за триумф. Той става факт два кръга преди края на световния шампионат.Люис Хамилтън е единственият пилот през целия шампионат до този момент, който печели точки във всеки един старт.Състезанието вчера бе спечелено от Ботас, който успя да изпревари Хамилтън само няколко обиколки преди края. От своя страна пък британецът успя да удържи на атаките в заключителните моменти от страна на Макс Верстапен.Със спечелената шеста титла Хамилтън изпреварва легендата в спорта Хуан Мануел Фанджо, който има пет световни трофея и се доближава на само една титла от Михаел Шумахер.", "date": "2019.11.04", "title": "Баджанакът на Григор триумфира с шеста титла в F1, диша във врата на Шумахер"}
{"url": "https://www.novinite.bg/articles/182132/Slavi-Trifonov-otiva-v-sada-utre-v-1100-chasa-vijte-s-kakva-cel", "text": "Утре в 11:00 ч. “Няма такава държава“ ще внесе документите за регистрация в Софийски градски съд, дадоха да се разбере от новата формация. Политическата сила на Слави Трифонов проведе учредително събрание на 5 октомври. По закон партиите подават молба за регистрация в СГС до три месеца след учредяването си.Необходимите документи са: учредителна декларация, протокол от учредителното събрание, устав на партията, списък, съдържащ трите имена, ЕГН, постоянен адрес и саморъчен подпис на не по-малко от 500 членове.Учредители на партията, граждани с избирателни права съгласно българското законодателство, декларации за индивидуално членство, нотариално заверени образци от подписите на представляващите политическата партия, списък, съдържащ трите имена, ЕГН и постоянен адрес на не по-малко от 2500 членове. Нотариално заверена декларация от ръководството на политическата партия за автентичността на документите, удостоверение за уникалност на името.Анонсът, че са готови да внесат всичко това в утрешния ден, означава, че от \"Няма такава държава“ са събрали 2500 членове за по-малко от месец, въпреки че уставът им постановява сериозна цедка на най-високо ниво в партията.Остава да се разбере дали съдът няма да се заяде с партията заради нейното име, което според някои общественици е недопустимо з аполитическа формация.", "date": "2019.11.04", "title": "Слави Трифонов отива в съда утре в 11.00 часа, вижте с каква цел"}
{"url": "https://www.novinite.bg/articles/182133/Stotici-nemski-banki-zovat-za-sazdavaneto-na-digitalno-evro", "text": "Немските банки, обединени в асоциация, наброяваща повече от 200 частни банки в страната, включително Deutsche Bank, Credit Suisse и Commerzbank, поиска да бъде създадено цифрово евро, съобщава The Block. Миналата седмица групата публикува позицията си в документ, в който очертава необходимостта от създаване на криптобазирано евро, работещо на общоевропейска платформа за разплащания. Този последен призив за дигитално евро идва в момент, когато Китай подготвя пускането на дигитална версия на юана, пише \"Бизнесинсайдър\".В документа се твърди, че цифровото евро има предимства пред съществуващите платежни системи. Криптовалутите, твърди асоциацията, цитирайки доклад на G7 за т.нар стейбълкойн (цифрови валути ,базирани на основни валути), могат да подобрят удобството на клиентите, разходите и скоростта на транзакциите. Нещо повече, тези иновации могат да отключат нови икономически възможности. Например, интелигентните договори, свързани с цифрови валути, могат да позволят автоматична размяна на договорни задължения. Асоциацията твърди, че цифровите валути, независимо дали са базирани на акаунт или на DLT (distributed ledger technology), ще бъдат решаващи компоненти на стремежа за дигитална трансформация, предава economic.bgВ позицията се твърди, че най-добрият път за превръщането на цифровото евро в реалност е усилието за сътрудничество между банки и правителства. Цитирайки плановете на Facebook да пусне собствена частна криптовалута, документът твърди, че е от жизненоважно значение за банковата индустрия да работи с централните банки за създаването на криптобазирана платежна система. Такъв подход може да помогне за решаване на съществуващите проблеми, като същевременно запази ползите от изградената инфраструктура за разплащания и е от изключително значение за гарантирането, че властта над паричнта политика да бъде в суверенните държави.Позицията на асоциацията за създаване на дигитално евро е поредната в полза на поддържани от държавите криптовалути. И се очаква тази тенденция да се засили през 2020 г., коментира изданието.Плановете на Facebook да лансира Libra бяха ключови в катализирането на усилията на китайските власти да внедрят собствената си вътрешна криптовалута алтернатива. И според документа на Асоциацията на германските банки, Libra предизвиква дебат в други юрисдикции за необходимостта от разработване на подкрепени от правителството криптоалтернативи на съществуващите валути.", "date": "2019.11.04", "title": "Стотици немски банки зоват за създаването на дигитално евро"}
{"url": "https://www.novinite.bg/articles/182130/Obvineniyat-v-shpionaj-Nikolaj-Malinov-poluchi-orden-ot-Putin", "text": "Руският президент Владимир Путин награди с орден \"Дружба\" председателя на българското движение \"Русофили\" Николай Малинов, информира РИА Новости.Наградата бе връчена в Деня на народното единство на Русия. Отличени бяха 16 руски и чуждестранни граждани сред които Николай Малинов.Заедно с него са отличени и почетният професор на Талинския университет Рейн Мюлерсон, почетният консул на Руската федерация в провинция Себу Аклан и Бохол (Филипините) Арми Лопес Гарсия, председателят на съвета на директорите на Африканската външнотърговска банка (Нигерия) Бенедикт Окечукву Орама, кметът на град Монпелие (Франция) Филип Сорел, генералния директор на Енел (Италия) Франческо Стараче.Припомняме, по-рано през деня главният прокурор Сотир Цацаров поиска Инспекторатът на ВСС да разгледа разрешението на Малинов да пътува извън България, което му е дадено от съдия.Припомняме, навръх 9 септември 2019 г. електронното издание на в. \"Дума\" съобщи, че бившият главен редактор Юрий Борисов е арестуван по обвинение за шпионаж. Той бе изведен от дома си с белезници. По-късно стана ясно, че Борисов само е разпитван като свидетел. Вечерта от прокуратурата съобщиха, че все още няма обвинения по разследването.На следващия ден председателят на Сдружение \"Русофили\" Николай Малинов бе обвинен за дейност в полза на чужда държава.На 12 септември прокуратурата пусна доказателства за дейността на Николай Малинов. Според тях е предвиждано изграждане на икономическа мощ като от януари до март 2015 имало договорка да бъдат прехвърлени активите на \"Виваком\", Дунарит - Русе и \"Авионамс\" - Пловдив (бивш ТЕРЕМ \"Георги Бенковски\"), както и на TV7 и на ББТ.", "date": "2019.11.04", "title": "Обвиненият в шпионаж Николай Малинов получи орден от Путин"}
{"url": "https://www.novinite.bg/articles/182117/Brutalno-Vav-Vraca-izhvarliha-namushkan-s-noj-ot-dvijeshta-se-kola", "text": "Късно снощи пред сградата на пожарната във Враца е бил изхвърлен от движеща се кола човек, който останал да лежи на асфалта, съобщава BulNews.Случайни свидетели на необичайната случка веднага подали сигнал на тел. 112 и на мястото пристигнали линейка и патрул на полицията. Още на място спешните медици установили, че става въпрос за млад мъж в тежко състояние, който преди това е бил наръган.Пострадалият незабавно бил транспортиран към болницата, където в момента водят борба за живота му. На този етап няма повече информация за самоличността на мъжа, както и каква е причината за тежкия криминален инцидент.В болницата веднага са пристигнали директорът на полицията във Враца Янко Янколов, както и шефът на районното управление Илиян Георгиев. Пред спешното гъмжи от служебни коли на МВР, което е знак, че вътре вече работят и криминалисти.Издадена е заповед изходите на града да бъдат блокирани, а в районното се преглеждат записите от камерите, които следят трафика.", "date": "2019.11.04", "title": "Брутално: Във Враца изхвърлиха намушкан с нож от движеща се кола"}
{"url": "https://www.novinite.bg/articles/182120/Finansoviyat-ministar-veshtae-truden-mandat-pred-Fandakova", "text": "Пред Фандъкова и нейния екип следва нелек мандат с шарени районни кметове, шарен общински съвет. Начинът на правене на политика става все по-фино изкуство. Това коментира след изборите финансовият министър Владислав Горанов пред бТВ, предаде БГНЕС.Година и половина изключително много внушения се направиха колко лоши неща се случват в София. Концентрирането върху само един определен аспект може да се превърне в манипулация. Факт е че, в София успяха либералните анархисти, така ще наричам тези, които се смятат за десни, а могат да гласуват за Манолова, уточни Горанов. София щеше да й е тясна на Манолова ако беше спечелила, нейните амбиции са много по-големи от големия град, тя мислеше от тук да превземе държавата, каза Горанов. Ако добавим нейната енергия в енергийната система на страната, трябва да спрем АЕЦ \"Козлодуй”, това не го казвам като нещо лошо, допълни Горанов.\"София се променя доста успешно в последните години. Година и половина се правеха много внушения за това колко лоши неща се случват в столицата. Натрупването и акцентирането върху само определен акпект върху случващото се, може умело да бъде превърнат в манипулация. Факт е, че в София успяха либералните анархисти – така наричам тези, които до вчера се смятаха за десни, а могат за гласуват за Мая Манолова, която дори не е и лява. Всъщност, то не е ясно и какъв политически субект представлява – най-вероятно съвсем скоро ще разберем. Тя е една изключително, болезнено амбициозна жена, и предполагам, че тя ще продължи напред в опита си да реализира идеите си. София щеше да й е тясна, и може би е добре, че не стана кмет, защото нейните амбиции са много по-големи от стличния град. Тя си мислеше оттук да превзема държавата. Добре е, че ще има допълнително време да се подготви за бъдещите си политически намерения\", коментира още Горанов.\"Ако добавим енергията на Мая Манолова в енергийната система на страната, трябва да спрем АЕЦ \"Козлодуй\". Проблемът е къде се насочва тази енергия и дали си честен с избирателите. Защото голяма част от говоренето в политиката е свързано с изричането на манипулации и лъжи, и не бива да се притесняваме да връщаме назад 2009-та година, 2013-та година, и всичките й метаморфози и трансформации\", допълни министърът на финансите.На въпрос дали хората, гласували за нея, са изразили протестен вот срещу Фандъкова, Горанов коментира, че вероятно има и такъв вот, и затова пред Фандъкова и нейния екип следва доста труден мандат с шарени районни кметове, след като ГЕРБ загуби голяма част от районите в София; шарен ще е и общинският съвет. Според Горанов начинът за правене на политика вече става много по-фин, и трябва да се разчита по-малко на лозунги, а все повече на прецизност и добре свършена работа.\"Свърши се доста и се положиха много усилия да се внуши, че всичко свършено, не е добро. Фактор в нелошото представяне на Мая Манолова е желанието за самоцелна промяна, когато има натрупване на политическо напежение. Добрата новина тук е, че столичани запазиха самообладание и не се подведоха\", уточни Горанов и допълни, че \"социален експеримент\" нарича издигането за кмет на човек, който \"никога в живота си не е управлявал нищо, а сега иска да управлява най-големия град в България; един човек, който не е проявил сериозна ценностна система в политиката, и да го сложиш да управлява най-големия град с най-голямата икономика в България\".Относно резултатите на ГЕРБ в страната, които сочат, че партията загуби Благоевград, Русе, и Добрич, Горнов коментира, че ГЕРБ е загубила \"там, където не победихме\". Оценката за Русе и Благоевград е различна – за Благоевград с годините досегашният кмет Атанас Камбитов е натрупал напрежение, очевидно не можеш да купиш хората с материалните придобивки – санирани блокове и пътища, допълни финансовият министър. На въпрос дали преди издигането на Камбитов, както и за Георги Икономов – загубилият изборите кмет на Банско от ГЕРБ, Горанов съобщи, че партията внимателно е анализирала ситуацията, както е взела под внимание и мнението на местните структури, че \"по-малкото движение в партията е по-разумното нещо\".В Русе е единствената чиста победа на левицата, защото кандидатът на БСП там беше техен, след като на повечето места кандидатите, спечелили срещу ГЕРБ, бяха независими, но подкрепени от левицата, допълни Горанов.Ролята на Цветан Цветанов се преекспонира, той вършеше изключително ефективна работа и беше много енергичен партиен функционер, но тази интрига не стои, уточни Горанов.Анализът е, е че Даниел Панов – кметът на Търново, е успял да убеди своит съграждани, че трябва да продължи да управлява. Въпреки че партията помогна на Атанас Камбитов в Благоевград, напрежението там е огромно и партийната подкрепа не помогна, съобщи още Горанов.", "date": "2019.11.04", "title": "Финансовият министър вещае труден мандат пред Фандъкова"}
