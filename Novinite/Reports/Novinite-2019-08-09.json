{"url": "https://www.novinite.bg/articles/178993/Papa-Francisk-izrazi-opaseniyata-si-sreshtu-nacionalizma-v-Evropa", "text": ", публикувано само ден, след като крайнодесният вътрешен министър на Италия се опита да затегне хватката си върху правителството, съобщи АФП, цитирана от БГНЕС., чийто призив по време на митинги е „Италианците първо“,  и призова за провеждането на предсрочни избори. Той се опита да създаде , който даВ интервюто, публикувано във вестник „Стампа“ папата предупреди, че „. Той сравни надигащият се национализъм в Европа с 30-те години на миналия век, когато нацисткият лидер Адолф Хитлер пое властта в Германия.\"Загрижен съм, защото чуваме изказвания, които приличат на тези на Хитлер през 1934 г.\" Първо ние ... Ние ...Ние. Това са плашещи мисли\", каза папата.. „Суверенитетът трябва да бъде защитаван, но отношенията с останалите.", "date": "2019.08.09", "title": "Папа Франциск изрази опасенията си срещу национализма в Европа"}
{"url": "https://www.novinite.bg/articles/178982/Prokuraturata-opovesti-novite-dokazatelstva-za-iztochvaneto-na-NAP", "text": "\r\nПрокуратурата оповести новите доказателства по делото за хакерската атака срещу НАП. Те бяха представени по време на гледането на мярката за неотклонение на собственика на \"ТАД Груп\" Иван Тодоров вчера. Днес документите вече са публични.\r\n\r\n\r\n\r\n\r\n\r\n\r\n \r\n", "date": "2019.08.09", "title": "Прокуратурата оповести новите доказателства за източването на НАП"}
{"url": "https://www.novinite.bg/articles/178984/Ekstradirat-balgarin-zapodozryan-za-sauchastie-v-ubijstvo-v-Garciya", "text": "Окръжният съд в Хасково реши окончателно българин, заподозрян в съучастие в убийство в Гърция, да бъде предаден на властите в южната ни съседка. За Милен Райчев има издадена европейска заповед за арест от прокуратурата в Атина. 34-годишният хасковлия е издирван за покушението срещу бизнесмена Янис Маркис. Той беше застрелян в колата си на 31 октомври миналата година.През април гръцката полиция задържа и брата на Милен - Серафим.", "date": "2019.08.09", "title": "Екстрадират българин, заподозрян за съучастие в убийство в Гърция"}
{"url": "https://www.novinite.bg/articles/178985/Vse-poveche-makedonci-poluchavat-balgarski-pasporti", "text": "Общо 2566 души са получили българско гражданство през първите шест месеца на 2019 г., сочат данни на Комисията за българско гражданство в кабинета на президента на Република България.Миналата година обаче гражданство на България, държава-членка на ЕС, са получи 3 619 граждани на Република Македония, пише македонското електронно издание ”Мета”, цитирано от „Фокус“.Осемдесет и осем са били лишени от българските си паспорти. Общо на 1390 на души е отказано българско гражданство по препоръка на министъра на правосъдието, докато допълнителни 245 молби са отхвърлени с решението на вицепрезидента, който ръководи гражданската комисия.Българско гражданство чрез натурализация е отнето в пет случая с мотива, че тези, които са кандидатствали, са скрили информация, която ги дисквалифицира. Тя касае наказателните присъди на жалбоподателите или връзките им с престъпността.В доклада се казва, че през 2018 г. общо 8 362 души са получили българско гражданство въз основа на български произход или чрез натурализация.От тях мнозинството - 3 619, идва от Република Северна Македония, а след това - 1422 г. от Украйна. Следващите най-големи групи са молдовци и израелци, общо няколкостотин души, следвани от сърби, албанци и турци.Измежду тези, които са получили българско гражданство през 2018 г., има австрийци, руснаци, испанци, виетнамци, сирийци, ливанци, грузинци, италианци, канадци и трима китайци.По един гражданин на Унгария, Монголия, Куба, Уругвай, Пакистан и Холандия е придобил българско гражданство миналата година.През 2018 г. са отхвърлени исканията на 1245 души, най-често заради подправени документи в процедурите по натурализация, използване на чужда самоличност или защото са лишени от правото си на постоянно пребиваване в страната.", "date": "2019.08.09", "title": "Все повече македонци получават български паспорти"}
{"url": "https://www.novinite.bg/articles/178986/KEVR-prisaedinyava-klienti-kam-razpredelitelnite-elektricheski-mreji", "text": "Комисията за енергийно и водно регулиране /КЕВР/ ще приеме на 19 септември промените в Наредба 6 на ведомството, съобщи днес председателят на Комисията Иван Иванов след обществено обсъждане на проект за промяна, предава БТА.Наредба 6 е за реда и условията за присъединяване на производители и клиенти на електрическа енергия към преносната или към разпределителните електрически мрежи.С изменението и допълнението са въведени процедури за служебно съгласуване и предоставяне на информация от експлоатационните дружества в хода на процедура по присъединяване на обект на клиент към съответната мрежа.Освен това с изменението е отпаднало изискването за представяне на сключени с експлоатационните дружества предварителни договори за присъединяване към мрежите на техническата инфраструктура, като необходимо условие за съгласуване и одобряване на инвестиционния проект, посочват от КЕВР като мотиви за промени в наредбата.Необходимост от изменения в Наредба 6 произтичат и от необходимостта за намаляване на административната тежест, която е предвидена в Решение 411 на Министерския съвет от 2016 г. за приемане на План за действие с мерки, адресиращи основните проблемни области, възпрепятстващи нарастването на инвестициите, допълват експертите на комисията.", "date": "2019.08.09", "title": "КЕВР присъединява клиенти към разпределителните електрически мрежи"}
{"url": "https://www.novinite.bg/articles/178987/Dete-e-s-komocio-sled-kato-propadna-v-neobezopasena-shahta-v-Omurtag", "text": "9-годишно дете е с комоцио след падане в необезопасена шахта дълбока около 1,6 м в Омуртаг, съобщиха от ОДМВР-Търговище.  В четвъртък около 04.00 часа в РУ-Омуртаг е получен сигнал за това, че ден по-рано около 21.00 часа в двора към салон за тържества в Омуртаг при детска игра 9-годишно момче е паднало в необезопасена бетонна шахта с дълбочина около 1,6 м.  В резултат то е прието за наблюдение в МБАЛ-Търговище с данни за комоцио и три счупени предни зъба, без опасност за живота му. По случая е образувано досъдебно производство по чл. 133 от Наказателния кодекс по описа на РУ-Омуртаг.", "date": "2019.08.09", "title": "Дете е с комоцио след като пропадна в необезопасена шахта в Омуртаг"}
{"url": "https://www.novinite.bg/articles/178988/Zavarshi-remontat-na-platnoto-za-Varna-na-viadukta-pri-37-mi-km-na-AM-Hemus", "text": "Завършиха ремонтните работи на платното за Варна на виадукта при 37- ми километър на АМ „Хемус“. Движението е възстановено и шофьорите могат да преминават без ограничение по съоръжението. Без да се възпрепятства трафикът продължават работата по долното строене. Екипът от инженери, технически персонал и строителни работници на „Автомагистрали“ ЕАД работи изключително мобилизирано, за да завършат ремонтните дейности на връхната конструкция колкото се може по-бързо.Възстановени са всички стоманобетонови греди, подменени са лагерите и дилатационните фуги. Мостовото съоръжение е с нова асфалтова настилка, хидроизолация, маркировка и мантинели. На АМ „Хемус“ продължават ремонтно-възставителните работи на виадуктите - при 19-ти км, 35-ти, 36-ти, както и на тръбата за София на тунел „Витиня“. На мостовите съоръжения, които не са обновявани от построяването им през 80-те години, се извършва ремонт на пътната част и стълбовете. Предвидено е полагане на нова асфалтова настилка, нова хидроизолация, както и съвременни системи за пътна безопасност. Стълбовете и фундаментите на виадуктите се усилват с нови бетонови кожуси, подобрява се противоземетръсната устойчивост. На виадуктите „Потоп“ /19-ти км/ и „Коренишки дол“ /36-ти км/ предстои изграждането на нова хидроизолация, нов асфалт и осигурителни системи за безопасност.На съоръженията при 51-ви км, както и при 37-ми км, продължава работата по долното строене, без това да затруднява трафикът. Агенция „Пътна инфраструктура“ апелира шофьорите да карат разумно и със съобразена скорост, да спазват правилата и да не използват аварийните ленти за по-бързо преминаване. За улеснение на пътуващите в петък и събота в отсечките с ремонт на автомагистралата има две ленти за пътуващите за Варна и една за София, а в неделя и понеделник съответно две за София и една за Варна. В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно.", "date": "2019.08.09", "title": "Завърши ремонтът на платното за Варна на виадукта  при 37-ми км на АМ „Хемус“"}
{"url": "https://www.novinite.bg/articles/178969/Obshtina-Plovdiv-shte-naznachava-lichni-asistenti-ot-parvi-septemvri", "text": "\r\nОт първи септември Община Пловдив започва да назначава социални асистенти. Според последните промени в закона за хората в неравностойно положение, право на асистент имат българи с над 90% намалена трудоспособност с право на придружител и децата с увреждания, на които ТЕЛК е определила над 50%.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.08.09", "title": "Община Пловдив ще назначава лични асистенти от първи септември"}
{"url": "https://www.novinite.bg/articles/178989/Vavejdat-se-dopalnitelni-merki-za-prevenciya-na-patniya-travmatizam-v-Oblast-Varna", "text": "Засилен контрол на скоростта и шофиране под въздействието на алкохол, подобряване на видеонаблюдението за контрол на трафика в градски условия и промени в организацията на движението на пътища в областта. Това са част от мерките набелязани по време на извънредното заседание на Областната комисия за безопасност на движението по пътищата във Варна. Съвещанието бе свикано от Държавна агенция „Безопасност на движението по пътищата“ (ДАБДП) поради ръста на жертвите от пътни инциденти в региона през първите 6 месеца на годината. „В Област Варна се регистрира почти двойно увеличение на загиналите при пътнотранспортни произшествия в сравнение със същия период на 2018 г.“, съобщи Малина Крумова, председател на ДАБДП по време на заседанието. За първото полугодие на 2018 г. те са били 14, докато за същия период на 2019 г. жертвите на пътни инциденти са 24.Увеличава се и броят на пътнотранспортните произшествия и ранените при тях. „Много притеснителна е тенденцията, затова трябва да предприемем мерки сега и веднага“, подчерта тя и допълни, че спешното заседание е организирано съвместно с областния управител на Варна Стоян Пасев, кмета на Община Варна Иван Портних и ОДМВР Варна. По време на заседанието бе анализирана ситуацията и бяха набелязани краткосрочни и средносрочни мерки за намаляване на пътния травматизъм. Пътна полиция ще съсредоточи усилия в две основни направления – контрол на скоростта и шофиране след употреба за алкохол.За тези 6 месеца органите на реда са регистрирали над 23 хил. нарушения, а близо половината от тях (над 10 хил.) са били за превишена скорост. Проблем остава и употребата на алкохол – от началото на годината са заловени 86 водача да шофират с над позволеното съдържание на алкохол в кръвта. ОДМВР Варна вече е създала организация за засилване на контрола на пътя и със създаване на смесени екипи между пътни и специализирани полицаи. Мярка, която вече дава резултати и която ще бъде продължена поне до края на активния летен сезон. „Друга негативна тенденция е големият брой инциденти в населените места.Това е проблем, по който ще продължим да работим с общините. Тук се надявам, че тази проактивност, която има Варна ще бъде продължена и от другите общини в региона“, каза Малина Крумова. До 3 месеца Варна ще има функционираща система за видеонаблюдение и контрол на пътния трафик, съобщи кметът Иван Портних. По думите му това е система изградена преди години, за която е имало спорове за собствеността с частната компания-изпълнител. Сега всички проблеми са преодолени и вече се прави техническо обследване, за да може във възможно най-кратки срокове тя да бъде интегрирана в цялостната система на видеонаблюдение на града. Очаква се тя не само да изиграе превантивна роля по отношение на движението по пътищата в града, но и при разследване на престъпления, тъй като има възможност да разпознава регистрационни номера на превозни средства и лица на хора. „Видео наблюдението може да даде много ценна информация за организацията на трафика, проблемите, най-честите нарушения и причините за инциденти в населеното място. Трябва да се научим, че ролята на камерите не е само контролна – те трябва и могат да бъдат използвани за превенция, но добитата информация трябва да бъде системно преглеждана и анализирана“, допълни Малина Крумова. Спешна промяна в организацията на движението на няколко конфликтни точки в региона ще предприеме Областното пътно управление на АПИ. Шумна маркировка ще бъде положена на пътищата Варна - Добрич (при 9 км) и Варна - Оброчище (на 7 км). Кръгово движение ще бъде изградено и на т.нар. Долна Трака, а до неговото обособяване на място постоянно патрулира полицейски екип, за да не се допускат инциденти. В ход е подмяна на маркировка, пътна сигнализация и изчистване на растителност до пътните платна в областта. Малина Крумова подчерта, че са обсъдени и набор от средносрочни мерки, за които е нужно да се проведе и допълнително обсъждане. Община Варна продължава да свиква всяка седмица общинската комисия по безопасност на движението като ще продължат работа за подобряване на сигнализацията на пешеходните пътеки. През първите 6 месеца на годината в Област Варна са станали 330 пътни инциденти. При тях са загинали 24 души и са ранени 437 души. Голям брой инциденти са се случили в градски условия – 230, а загиналите пешеходци са 5-ма. Сред най-вероятните причини за възникването на инцидентите МВР определя несъобразената скорост и отнемането на предимство, като следствие на тези нарушения са възникнали 52% от всички тежки ПТП.", "date": "2019.08.09", "title": "Въвеждат се допълнителни мерки за превенция на пътния травматизъм в Област Варна"}
{"url": "https://www.novinite.bg/articles/178990/Vremenno-se-zakriva-avtobusna-spirka-na-stolichniya-bul-Cherni-vrah", "text": "Временно се закрива автобусна спирка на бул. \"Черни връх\" в столицата за автобусни линии 72 и 76, това съобщиха от пресцентъра на Столична община.Мярката ще бъде в сила от 10 август до 15 август. Автобусите от линии 72 и 76 ще спират на бул. \"Евлоги и Христо Георгиеви\" на автобусна спирка с код 0401 \"бул. \"Черни връх\".Промяната в движението се налага във връзка с ремонта на бул.\"България\" между бул.\"Черни връх\" и бул.\"Акад.Иван Гешов\".", "date": "2019.08.09", "title": "Временно се закрива автобусна спирка на столичния бул. \"Черни връх\""}
{"url": "https://www.novinite.bg/articles/178923/Dneven-horoskop-za-petak", "text": "Днес трябва да смесите нещата малко. Имате подходящата енергия, за да направите открития и да постигнете велики неща. Доведете приятел или го изведете навън.Забавленията могат да изчакат малко. Имате задължения за деня, които трябва да изпълните. След като се справите с всички тях, ще ви остане време за парти с приятели.Не се оставяйте да ви обземе страх. Опитайте да не гледате на нещата по този мрачен начин, въпреки че знаете, че близките ви са там, за да ви помогнат да го преодолеете. Вижте повече на: ", "date": "2019.08.09", "title": "Дневен хороскоп за петък"}
{"url": "https://www.novinite.bg/articles/178972/Uchitelyat-na-Arya-Stark-ot-Igra-na-Tronove-shte-bade-gost-na-Aniventure-Comic-Con-2019", "text": "Ненадминатият фехтовач, първият меч на Браавос и авторът на вече култовата реплика “What do we say to the God of Death?” в най-нашумялата продукция на HBO „Игра на Тронове“, идва на Aniventure Comic Con! Към фестивала на 14 и 15 септември се присъединява и косплей звезда от Италия, обединилa до прецизност изкуството и грима в едно. Комикс зоната в Интер Експо Център също увеличава площта си с участието на популярните български интернет герои Just Spas, Tony Pateto и Neda Malcheva.Феновете на популярния сериал „Игра на тронове“ ще посрещнат Syrio Forel - майсторът на фехтовката, обучил Аря Старк как умело да върти меча в стила на Браавос, така нареченият Water Dance. Във филма Нед Старк го представя като „учителя на Аря по танци“, но всъщност го наема, за да тренира с дъщеря му без да подозира, че тя ще се превърне в грациозен убиец. Почти десетилетие по- късно, нейното острие ще бъде единственото, пронизало Краля на нощта. На 15 септември, по време на Aniventure Cоmic Con, Syrio Forel ще има собствен 60- минутен Sword Fighting Workshop: The Water Dance в LARP зоната на фестивала, като местата за него са ограничени до само 20. Специалните билети за това изживяване тръгват в продажба от 07.08.2019 в 10:00 часа. Всички желаещи могат да вземат автограф или да се снимат с актьора в специалната Meet&Greet зона и в двата дни на фестивала. Syrio ще се включи и в панел на главната сцена, където всеки желаещ ще може да му зададе въпрос. Освен актьора, София ще посрещне и поредната косплей звезда на Aniventure Comic Con. Manuel D’Andrea е от Италия и като типичен италианец е увлечен по модата и я превръща в начин на живот.Получава куп признания в сферата на изобразителното изкуство, графичните изкуства, шивачеството, декорацията и постпродукцията. През 2011 г. открива умението си да създава костюми и изработва първия си косплей – Едуард Ножиците. През 2012 г. печели италианския шампионат по косплей, което го отвежда в Япония, както и Eurocosplay, който го изстрелва на лондонската сцена. Освен талантлив дизайнер, Manuel е и изкусен гримьор. Превъплъщенията му през годините будят непрекъснато удивление в социалните мрежи. Сред най-добрите трансформации са Лейди Гага в American Horror Story, Еди Редмейн в „Момичето от Дания“, Лудият шапкар от „Алиса в страната на чудесата“. Manuel D’Andrea ще бъде част от журито на най-голямото косплей ревю по време на Aniventure Comic Con, заедно с Narga and Aoki Cosplay и Enji Night.Организаторите анонсираха и някои от най-популярните уеб комикс художници у нас, които ще имат собствен щанд по време на фестивала. Любимият кисел заек Just Spas и неговият другар Tony Pateto имат специални изненади за почитателите си. Редом с тях застава и любимата героиня на всички български мами – Neda Malcheva. Всички, които желаят да се срещнат с тях, могат да го направят и в двата дни на Aniventure Comic Con в зала 4, където ще имат и собствени панели на сцената на Coca-Cola. Сред звездите, обявени до момента, са актьорите Natalia Tena („Хари Потър“/ „Игра на Тронове“), Devon Murray („Хари Потър“), Sam Jones („Флаш Гордън“); комикс художници, работили за Marvel и DC Comics Scott Hanna, Jim Calafiore, Tom Raney и Will Simpson – известен със скиците си за „Игра на Тронове“, както и създаването на някои от най-впечатляващите създания в сериала, като драконите, вълците и триоката врана.Неизменна част от събитието ще бъдат K-Pop шоуто, Cosplay конкурсите, Гейминг залата която ще приюти финалите на най-новата лига за електронни спортове A1 Gaming League, както и имената на популярни български влогъри и актьори. Билети на цени от 25 до 40 лв. във верига бензиностанции OMV, билетен център НДК и на Eventim.bg Деца до 7 години влизат безплатно, ако са придружени от родител, а за деца от 8 до 12 години (включително) цените на редовните билети са с 50% отстъпка. За повече информация:   и  ", "date": "2019.08.09", "title": "Учителят на Аря Старк от „Игра на Тронове“ ще бъде гост на  Aniventure Comic Con 2019!"}
{"url": "https://www.novinite.bg/articles/178968/Parvi-sluchaj-na-Zapadnonilska-treska-v-Balgariya", "text": "Първи случай на Западнонилска треска в България за тази година. Заболяла е 60-годишна жена от Монтана, която е с възпаление на мозъка. Информацията потвърди пред БНТ проф. д-р Тодор Кантарджиев, директор на Националния център по заразни и паразитни болести.", "date": "2019.08.09", "title": "Първи случай на Западнонилска треска в България"}
{"url": "https://www.novinite.bg/articles/178962/Apelativniyat-specsad-ostavi-v-aresta-sobstvenika-na-TAD-Grup", "text": "Апелативният специализиран наказателен съд не уважи искането на прокуратурата за разглеждане при закрити врати на мярката за неотклонение на обвиняемия Иван Тодоров. Пред въззивната инстанция Апелативната специализирана прокуратура представи нови доказателства - протоколи от разпити на свидетели, експертни справки, както и други документи, имащи пряко отношение към предмета на доказване. След като съобрази събрания доказателствен материал съдът прецени, че са налице предпоставки и наложи на Тодоров най-тежката мярка за неотклонение „задържане под стража“.Прокуратурата му повдигна обвинение за подбудителство към кибертероризъм и поиска той да остане в ареста за постоянно. Защитата му тогава обаче настоя, че няма опасност той да се укрие. Така Тодоров беше пуснат на свобода срещу 100 000 лв. гаранция.", "date": "2019.08.09", "title": "Апелативният спецсъд остави в ареста собственика на „ТАД Груп“"}
{"url": "https://www.novinite.bg/articles/178981/Zaradi-tol-sistemata-Spirat-dvijenieto-v-dvete-posoki-v-uchastaci-ot-AM-Evropa", "text": "Утре - 10 август, от 23 ч. до 24 ч. за монтаж на тол рамка ще бъде ограничен трафикът в отсечка от АМ „Европа“, при отбивката за Чепинци, пътувайки от Ботевград към Кулата. За да не се затруднява трафикът през деня, късно вечерта, ще се монтира рамка, на изграждащата се електронна система за събиране на такси за ползване на републиканската пътна мрежа на база изминато разстояние за превозни средства над 3,5 тона (тол). Превозните средства ще се пренасочват по стария околовръстен път - II- 18.Необходимо е шофьорите да карат внимателно, със съобразена скорост и да спазват стриктно пътната сигнализация. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ.", "date": "2019.08.09", "title": "Заради тол системата: Спират движението в двете посоки в участъци  от АМ „Европа“."}
{"url": "https://www.novinite.bg/articles/178942/Osinovenite-balgarcheta-v-SASht-sa-v-dobro-zdravoslovno-sastoyanie", "text": "Oсиновените българчета в САЩ са в добро здравословно състояние, направено им е пълно медицинско изследване. Това заяви на брифинг Милена Първанова, директор на дирекция “Международна правна закрила на детето и международните осиновявания”, предаде \"Фокус\".\"Съгласно информацията от Външното министерство днес децата са настанени на безопасно място и са под закрила на шерифски офис на окръг Шанън, щата Мисури”, добави Първанова. “По смисъла на конвенцията за международно осиновяване в държавата на осиновителите трябва да се предприемат всички необходими мерки за закрила на деца, за които е констатиран риск”, обясни директорът на дирекция “Международна правна закрила на детето и международните осиновявания”. “Министерство на правосъдието изпрати писмо до генералния консул на САЩ в България като представител на държавния департамент на САЩ, който е централен орган по конвенцията за международно осиновяване за предоставяне на пълна и подробна информация за положението на децата и мерките, които са предприети за тяхната закрила”, посочи още Първанова.\"До настоящия момент Министерството на правосъдието не е получавало информация за случаи на малтретирани деца от осиновителите при условията на международно осиновяване”, добави Милена Първанова.", "date": "2019.08.09", "title": "Осиновените българчета в САЩ са в добро здравословно състояние"}
{"url": "https://www.novinite.bg/articles/178980/72-chasa-zad-reshetki-za-dvama-razprostranyavali-konop", "text": "Окръжна прокуратура – Бургас повдигна обвинение и задържа до 72 часа Мартин Д., Йордан М. и Веселин К., затова че като съизвършители противозаконно държали с цел разпространение три чувала високорисково наркотично вещество (коноп) и 289 стръка растения коноп, съобщиха от пресцентъра на прокуратурата.На 07.08.2019 г. под надзора на Окръжна прокуратура – Бургас, ОД на МВР-Бургас е започнала разследване по досъдебно производство, в хода на което прокурор при Окръжна прокуратура – Бургас е повдигнал обвинение срещу Мартин Д., Йордан М. и Веселин К., затова че на 07.08.2019 г. при условията на продължавано престъпление в имот на адрес: с. Ведрово, общ. Сунгурларе, обл. Бургас, ул. „Иван Милчинов“ в съучастие като съизвършители, без надлежно разрешително съгласно чл. 73, ал. 1 и ал. 2 и чл. 30 и чл. 31 от Закона за контрол върху наркотичните вещества ипрекурсорите (ЗКНВП) и чл. 1 и сл. от Наредба за условията и реда за разрешаване на дейностите по чл. 73, ал. 1 от ЗКНВП, държали с цел разпространение високорисково наркотично вещество по смисъла на чл. 3, ал. 1, т. 1 и ал. 2, вр. Списък 1 Растения и вещества с висока степен на риска за обществено здраве поради вредния ефект от злоупотреба с тях, забранени за приложение в хуманната и ветеринарна медицина от Наредбата за реда за класифициране на растенията и веществата като наркотични (НРКРБН), а именно КАНАБИС, както следва: В дворно място, находящо се към имота на горепосочения адрес, държали 289 броя стръка растения „Коноп“ (канабис) и в къща на същия адрес, държали 2 броя бели на цвят полиетиленови чували, единият съдържащ суха зелена тревна маса листа и глави от конопени растения, а вторият сухи зелени стебла с остатъци от зелена суха тревна маса от конопени растения, както и 1 брой черен полиетиленов чувал, пълен с глави суха зелена тревна маса КАНАБИС – престъпление по чл. 354а, ал. 1, вр. чл. 26, вр. чл. 20, ал. 2 НК, вр. чл. 3, ал. 1, т. 1 и ал. 2, вр. Приложение № 1, чл. 73, ал. 1 и чл. 30 от ЗКНВП и чл. 1 и сл. от Наредбата за условията и реда за разрешаване на дейностите по чл.73, ал. 1 от ЗКНВП, вр. чл. 30 от ЗКНВП.Тежкото умишлено престъпление е разкрито в резултат на отличната работа на служители при ОД на МВР-Бургас. Предстои Окръжна прокуратура – Бургас, днес – 09.08.2019 г., да внесе всъд искане за определяне на постоянна мярка за неотклонение „Задържане под стража“ спрямо обвиняемите.", "date": "2019.08.09", "title": "72 часа зад решетки за двама, разпространявали коноп"}
{"url": "https://www.novinite.bg/articles/178975/Do-kraya-na-denya-se-ochakva-da-vazstanovyat-feribotnata-vrazka-s-o-v-Samotraki", "text": "Гръцките власти очакват до края деня да бъде възстановена фериботната връзка между остров Самотраки и Александруполис, където в четвъртък местни жители и туристи останаха блокирани. Сред останалите без превоз до сушата имаше и много българи.Чакащите фериботната връзка са малко на брой, тъй като гръцките власти осигуриха кораби за транспорт.Проблемът обаче е с трансфера на автомобилите. Възможността е собствениците им да ги оставят в Александруполис и след това колите да бъдат транспортирани до Самотраки. Не са малко и туристите, които вече отмениха резервациите на острова.Днес трафикът в Гърция е много натоварен, властите призовават да се шофира внимателно, а полицията е на крак.", "date": "2019.08.09", "title": "До края на деня се очаква да възстановят фериботната връзка с о-в Самотраки"}
{"url": "https://www.novinite.bg/articles/178977/RIOSV-Plovdiv-ustanovi-narushenie-v-predpriyatie-za-proizvodstvo-na-pochistvashti-preparati", "text": "Гражданин алармира, че от комин на територията на дружество, занимаващо се с производство на почистващи и перилни препарати в Пловдив от няколко часа излиза дим, придружен с много силна и тежка миризма.При извършената проверка и направения обход на работната площадка на дружеството екоинспекторите установяват изгаряне на отпадъци от производството - изрезки от домакински гъби в направен отвор в 30-метров комин.От РИОСВ – Пловдив са разпоредили незабавно да бъде преустановено изгарянето на отпадъците и това да не се допуска повторно.Предстои предприемането на административно-наказателни мерки за нерегламентирано изгаряне на неопасни отпадъци и налагане на имуществена санкция на дружеството. Съгласно Закона на управление на отпадъците тя е в размер от 1400 до 4000 лева.", "date": "2019.08.09", "title": "РИОСВ – Пловдив установи нарушение в предприятие за производство на почистващи препарати"}
{"url": "https://www.novinite.bg/articles/178954/Velikobritaniya-shte-vavejda-nova-cedka-za-imigranti", "text": "Британският премиер Борис Джонсън обяви инициатива за промени в имиграционните правила на Обединеното кралство, целящи то да може са привлича \"най-умните и най-добрите\" след Брекзит, предаде БНР, позовавайки се на Франс прес.Промените ще включват премахване на ограниченията за броя на допусканите във Великобритания чужденци с т.нар. \"визи за изключителни таланти\", както и увеличаване броя на научните институти и университети, които ще могат да привличат елитни учени и обещаващи таланти от целия свят.В кампанията си преди да бъде избран за лидер на Консервативната партия миналия месец Борис Джонсън заяви, че ще въведе имиграционна система като австралийската, в която кандидатите за постоянно пребиваване и работа се класират по точкова система в зависимост от образованието и уменията им.", "date": "2019.08.09", "title": "Великобритания ще въвежда нова „цедка“ за имигранти"}
{"url": "https://www.novinite.bg/articles/178955/VVS-na-Velikobritaniya-sa-prihvanali-ruski-samoleti", "text": "Изтребители на Кралските военновъздушни сили на Великобритания са били вдигани два пъти в четвъртък, за да наблюдават руски самолети, приближаващи се до въздушното пространство на Обединеното кралство, заяви британското министерство на отбраната.\"Изтребител \"Тайфун\" е излетял от базата Лосимут, а друг самолет Voyager от Брайз Нортън, за да наблюдава два руски Ту-95, приближаващи се към въздушното пространство на Обединеното кралство. Междувременно изтребители \"Тайфун\" от балтийската мисия на НАТО също са излетели от авиобаза Амари, за да прихванат руски бомбардировач Ту-142 и два изтребителя Су-30 Flanker, летящи близо до въздушното пространство на Естония\", се казва в съобщение на министерството, предава БГНЕС.Според изявлението, изтребителите са излетели от база в Обединеното кралство, ескортирали руския самолет и са се уверили, че той не е преминал във въздушното пространство на страната. Министерството отбелязва, че операцията по прихващане и наблюдение се провежда в международното въздушно пространство в съответствие със стандартите за безопасност.Що се отнася до самолетите \"Тайфун\", разположени в Естония, те прихванали руския бомбардировач, който се движел близо до естонското въздушно пространство. Докато руският самолет се придвижвал близо до въздушното пространство на НАТО, придружаващата мисия била продължена от финландски и шведски самолети. Впоследствие обаче самолетите на Обединеното кралство били помолени да прихванат отново руския бомбардировач, който по това време бил придружаван от два руски самолета Су-30 Flanker. ", "date": "2019.08.09", "title": "ВВС на Великобритания са прихванали руски самолети"}
{"url": "https://www.novinite.bg/articles/178966/Politicheska-kriza-v-Italiya", "text": "\r\nПолитическа криза в Италия - вицепремиерът и министър на вътрешните работи Матео Салвини заяви, че напуска управляващата коалиция и призова за предсрочни избори. Партията \"Лига\" е коалиционен партньор на премиера Джузепе Конте. Все още не е ясно дали правителството ще остане на власт.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n", "date": "2019.08.09", "title": "Политическа криза в Италия"}
{"url": "https://www.novinite.bg/articles/178974/Maj-e-v-bolnica-sled-poboj-ot-jena", "text": "Мъж е в болница след побой от 40-годишна жена, съобщиха от полицията.Жената е задържана за срок до 24 часа в районното управление, след събрани доказателства, че на 4 август е нанесла удари на свой 58-годишен познат, в резултат на което мъжът е настанен в болница. По първоначални данни, повод за действията й е станало скарване между двамата заради неуредени лични взаимоотношения и под въздействие на употребен алкохол.Работата по изясняване на обстоятелствата около случая продължава под наблюдение на Районна прокуратура-Асеновград.", "date": "2019.08.09", "title": "Мъж е в болница след побой от жена"}
{"url": "https://www.novinite.bg/articles/178970/Desetki-prekaraha-noshtta-navan-sled-zemetreseniyata-v-Turciya", "text": "Турци, чиито жилища са понесли щети при вчерашното земетресение от 6 по Рихтер в Денизли, прекараха нощта навън, страхувайки се от възможни нови трусове, съобщава турската частна телевизия НТВ. Много граждани отидоха в организираните за тях от властите палатки, а други останаха на открито, преместиха се при свои близки или се настаниха в собствени палатки. \"Покривът ни се срути. По къщата има пукнатини, през които може да мине котка\", обяснява местен жител. \"Невъзможно е да се влиза в къщите. Страхуваме се, че ако има вторични трусове, ще бъдем затрупани под развалините\", добавя той. Властите са организирали места за събиране на гражданите при извънредни ситуации, където хората могат да се настанят при нужда. Екипи на Дирекцията за управление при бедствия и извънредни ситуации и спасители доброволци раздават храна на местните жители, съобщава СиЕнЕн-Тюрк.  За осем часа в Егейския район на Турция станаха 114 труса с магнитуд между 1,1 и 6 по Рихтер. След първото земетресение вчера в залива на Кушадасъ в 11.39 ч. с магнитуд 4,8 по Рихтер последва поредица трусове в окръзите Измир, Денизли, Мугла и Маниса. Най-силният бе в Бозкурт, окръг Денизли, с магнитуд 6 по Рихтер в 14.25 ч. Над 80 граждани са потърсили лекарска помощ в болници, като 78 от тях са вече изписани, а трима остават хоспитализирани, каза министърът на вътрешните работи Сюлейман Сойлу. Леки щети от земетресението е понесла и контролната кула на летището в град Чардак, окръг Денизли, посочи още министърът.", "date": "2019.08.09", "title": "Десетки прекараха нощта навън след земетресенията в Турция"}
{"url": "https://www.novinite.bg/articles/178978/Dopalnitelni-merki-za-biosigurnost-v-Shumensko-sreshtu-AChS", "text": "\r\nДопълнителни мерки срещу африканската чума по свинете се предприемат в Шуменско, след като в община Върбица беше потвърден първият за областта случай на заразата, информира БНТ.\r\n\r\n\r\n\r\n\r\n\r\n\r\n", "date": "2019.08.09", "title": "Допълнителни мерки за биосигурност в Шуменско срещу АЧС"}
{"url": "https://www.novinite.bg/articles/178983/Vuchich-Sarbiya-nyama-da-vliza-v-NATO", "text": "Сърбия няма намерение да влиза в НАТО или в други военни съюзи и затова се грижи за сигурността си, заяви пред журналисти сръбският президент Александър Вучич, цитиран от ТАСС.\"Сърбия ще остане военно неутрална. Именно затова се грижим за безопасността си и през последните години сме постигнали голям прогрес, защото искаме да бъдем свободни, сами да избираме бъдещето си и да не зависим от никого\", каза Вучич, отговаряйки на въпроси на журналисти по време на посещение на строежа на железопътен виадукт на река Дунав, който се изгражда от руска компания.Руският посланик Александър Боцан-Харченко, който придружаваше Вучич, каза, че Русия уважава позицията на Сърбия за НАТО и за военния неутралитет, която, по неговите думи, допринася за стабилността, развитието и сътрудничеството в региона.Белград непрекъснато говори за военен неутралитет, но преговаря за допълнителни доставки на въоръжение от Русия, включително на танкове, бронетранспортьори, бойни и транспортни хеликоптери и системи за противовъздушна отбрана, отбелязва АП.Сърбия няма намерение да влиза в НАТО или в други военни съюзи и затова се грижи за сигурността си, заяви пред журналисти сръбският президент Александър Вучич, цитиран от ТАСС.\"Сърбия ще остане военно неутрална. Именно затова се грижим за безопасността си и през последните години сме постигнали голям прогрес, защото искаме да бъдем свободни, сами да избираме бъдещето си и да не зависим от никого\", каза Вучич, отговаряйки на въпроси на журналисти по време на посещение на строежа на железопътен виадукт на река Дунав, който се изгражда от руска компания.Руският посланик Александър Боцан-Харченко, който придружаваше Вучич, каза, че Русия уважава позицията на Сърбия за НАТО и за военния неутралитет, която, по неговите думи, допринася застабилността, развитието и сътрудничеството в региона.Белград непрекъснато говори за военен неутралитет, но преговаря за допълнителни доставки на въоръжение от Русия, включително на танкове, бронетранспортьори, бойни и транспортни хеликоптери и системи за противовъздушна отбрана, отбелязва АП.", "date": "2019.08.09", "title": "Вучич: Сърбия няма да влиза в НАТО"}
{"url": "https://www.novinite.bg/articles/178976/Advokatskiyat-savet-v-Plovdiv-izleze-sas-stanovishte-sreshtu-poziciyata-na-Ivan-Geshev-za-razdelenieto-na-vlastite", "text": "Адвокатският съвет в Пловдив разпространи становище, в което изразява категорично несъгласие с изразените позиции в телевизионно интервю от Иван Гешев относно разделението на властите, съобщи БНР.Според колегията напълно неприемливо е кандидатът за главен прокурор да има разбирания за същността на адвокатската професия и за фигурата и положението на адвоката, различни от залегналите в Конституцията.В становището си припомнят също, че \"основният стремеж, залегнал в доктрината за разделение на властите, е да се предпази обществото от тирания и да се защити свободата като се изключи възможността един човек или орган да обедини всички власти в ръцете си\".Пловдивските адвокати апелират Висшият съдебен съвет, при обсъждането на кандидатурата на Иван Гешев за главен прокурор, да вземе предвид коментарите му във въпросното интервю.", "date": "2019.08.09", "title": "Адвокатският съвет в Пловдив излезе със становище срещу позицията на Иван Гешев за разделението на властите"}
{"url": "https://www.novinite.bg/articles/178979/Sofiya-s-gotovnost-za-izgrajdaneto-na-Zeleno-okolovrastno", "text": "Финализираме разговорите с министъра на транспорта и имаме готовност да започнем първия етап от изграждането на зелена линия по старата ЖП линия, съобщи столичният кмет Йорданка Фандъкова във Facebook.Идеята за \"Зелено околовръстно\" в София е на архитектите Светослав Александров и Християна Василева. То ще свързва всички паркове в столицата и ще е дълго 32 км. За целта изоставени ЖП линии ще бъдат превърнати в зелени връзки между всички паркове в София.Първият етап ще включва изграждането на линеен парк, с места за почивка, спорт и велоалея - от гара \"Пионер\" под бул. „Цариградско шосе“ зад „Арена Армеец“ през съществуващата естакада на бул. „Шипченски проход“ до Висшето транспортно училищe.„Разглеждаме и предложението за развитие на зеленото трасе – линеен парк с велоалея – и по бул. „Т. Каблешков“ – по река Владайска – до стадион „Септември“, където да се използва ж.п. трасето по бул. „Вардар“, допълни Фандъкова.\"Зелената линия\" ще свързва хората от всички квартали – и в покрайнините, и в центъра.„Идеята ни е неизползваемите индустриални линии да бъдат запазени първо като резервно трасе за ТЕЦ, да могат да се използват, но да може да се кара велосипед, да има възможност за разходка пеша и по тези релси си. Мислехме, че може да има нещо като атракция - човек да си наеме велосипед, който да е закачен на релсите”, споделя Християна Василева пред bTV.", "date": "2019.08.09", "title": "София с готовност за изграждането на \"Зелено околовръстно\""}
{"url": "https://www.novinite.bg/articles/178952/Zasilen-policejski-kontrol-na-patya-Burgas-Carevo", "text": "\r\nЗасилен контрол днес и през почивните дни по пътя Бургас - Царево. Пътните полицаи ще следят за превишена скорост и за рисково управление на автомобилите. От бургаската полиция предупреждават, че нарушителите ще бъдат проверявани и санкционирани на място.\r\n\r\n\r\n\r\n\r\n\r\n", "date": "2019.08.09", "title": "Засилен полицейски контрол на пътя Бургас - Царево"}
{"url": "https://www.novinite.bg/articles/178971/Jena-dade-nad-3000-lv-na-alo-izmamnici", "text": "Жена даде над 3000 лв. на ало измамници, съобщиха от полицията.Тя е била подведена да даде сума пари и злато на престъпниците. За да я убедят, те са използвали популярната схема за подпомагане на полицията при залавяне на телефонни измамници.Накарали я да постави всичките си пари и ценности в една чанта и да отиде първо пред магазин, след което я инструктирали да ги остави зад павилион в квартал „Дружба“.Така жената се разделила с 1547 лв. и няколко златни накита, на обща стойност за около 1 900 лв.", "date": "2019.08.09", "title": "Жена даде над 3000 лв. на ало измамници"}
{"url": "https://www.novinite.bg/articles/178941/Stolichna-obshtina-dava-4-mln-lv-za-novo-videonablyudenie", "text": "Столичната община ще инвестира 4 млн. лв. за развитие на системата за видеонаблюдение на територията на града, съобщи кметът на София Йорданка Фандъкова на семинар в Правец, цитирана от „24 часа“.Системата за видеонаблюдение на Столичната община през тази година ще обхване нови 103 обекта.Опитът показва, че престъпността намалява с между 30 и 40 на сто в районите с видеонаблюдение.По думите на кмета през последните години общината е разработила такава система за видеонаблюдение, която се е доказала като средство за превенция и възможност за разкриване на престъпления. Работи се в тясна координация със СДВР и МВР.Фандъкова поясни, че в системата за видеонаблюдение са включени над 390 обекта, сред които 240 училища и детски градини, 19 дома за социални услуги, камери има в 21 от най-посещаваните паркове и обществени места. От скоро действа изнесен център на бул. \"България\", който има задача да наблюдава подлезите на булеварда, чийто ремонт ще продължи през пролетта.Фандъкова обяви, че предстои през тази година да се направи видеонаблюдение в подлеза при НДК, в много училища, детски градини, в парка на Военната академия.Ще се разшири видеонаблюдението в Борисовата градина, по подлезите на бул. \"Цариградско шосе\", по бул. \"Пенчо Славейков\", на входно-изходните булеварди в ж.к. \"Люлин\" и на натоварените кръстовища в \"Слатина\" и Подуяне\".През 2015 г. ще бъдат изградени локални системи за видеонаблюдение в районите \"Банкя\" и \"Студентски\", които ще се наблюдават от полицейски звена.", "date": "2019.08.09", "title": "Столична община дава 4 млн. лв. за ново видеонаблюдение"}
{"url": "https://www.novinite.bg/articles/178961/20-godini-ot-idvaneto-na-Vladimir-Putin-na-vlast", "text": "\r\nДнес се навършват 20 години от идването на Владимир Путин на власт. Той е шеф на руското разузнаване, когато през 1999 г. тогавашният президент Борис Елцин го назначава за премиер. През следващите две десетилетия Путин е последователно президент и министър-председател.\r\n\r\n\r\n\r\n\r\n\r\n\r\n \r\n", "date": "2019.08.09", "title": "20 години от идването на Владимир Путин на власт"}
{"url": "https://www.novinite.bg/articles/178973/Momicheto-koeto-nyakoga-poznavashe-Trejsi-Garvis-Grejvs", "text": "Аника Роуз е странно момиче. Съчетава розова пола с червена блуза и мрази да носи обувки. Поведението на другите я обърква, затова предпочита да живее сред реда и дисциплината на книгите или пък в тихата вглъбеност на шаха. Аника не знае как да се държи с хората, но за сметка на това общува чудесно с животните. С тях всичко е простичко, няма нужда от социални преструвки, които толкова не ѝ се отдават. Аника обаче има едно голямо предимство: красива е. Невероятно красива! Когато я среща за пръв път, Джонатан не очаква интелигентността ѝ да е по-голяма дори от красотата и позорно губи първата им партия шах.Скоро разбира, че Аника е различна от всички момичета, които някога е познавал. Той се възхищава на способността ѝ да бъде вярна на себе си, независимо от последствията. Ето защо приема предизвикателството, което връзката с това странно момиче носи. Всеки от тях изкарва наяве най-доброто у другия. Когато са заедно, всичко изглежда възможно, докато неочаквани събития не разделят пътищата им.Десет години по-късно се срещат отново. Привличането и силните чувства в миг пламват отново, но страховете и тревогите от миналото все още стоят помежду им. Има ли втори шанс в любовта и каква е цената на изкуплението? Една книга за различните. За онези необикновени хора, които ако получат шанс, ще ви разкрият цяла нова вселена. Но най-хубавото е невидимо за очите, то се вижда само със сърцето.Трейси Гарвис Грейвс е успешен автор на съвременна художествена литература. Дебютният ѝ роман „На острова“, прекарва цели 9 седмици в списъка с бестселъри на „Ню Йорк Таймс“ и е преведен на 31 езика, като в момента се работи по екранизирането му. Новата ѝ книга „Момичето, което някога познаваше“ се определя от критиците като „нежна и вечна любовна история“. 256 с., 16 лв., ISBN: 978-619-01-0478-0ОткъсАникаЧикаго, август 2001От всички места на света го срещам точно в „Доминикс“. Ровя в хладилната витрина и търсяягодите, с които си приготвям сутрешното смути, когато някъде иззад дясното ми рамо сечува мъжки глас:– Аника?Звучи колебливо.С ъгълчето на окото си улавям лицето му. Минаха десет години от последната ни среща имакар често да ми е трудно да разпознавам хората, ако ги видя в различна среда, няма нуждада се питам дали това е той, или не. Знам, че е той. Тялото ми вибрира подобно на тътена надалечен влак и съм благодарна на студения въздух от фризера, защото изведнъж отвътре мезалива гореща вълна. Иска ми се да хукна, да забравя за ягодите и да намеря най-близкияизход. Но в главата ми отекват думите на Тина и аз ги повтарям като мантра: Не бягай, поемиотговорност, бъди себе си.Едва поемам въздух, без да успея да напълня дробовете си, и се обръщам към него:– Здравей, Джонатан.– Наистина си ти – отвръща ми.– Да – усмихвам му се.Косата ми, която едно време стигаше до кръста и обикновено имаше нужда от сресване, сегае лъскава и права, с дължина малко под раменете. Тънкият панталон и подходящата блуза садалеч от студентския ми гардероб от поли и рокли поне с два размера по-големи. Вероятнотова е причината за колебанието му.На трийсет и две, за мен той си е същият: тъмна коса, сини очи и с широки рамене на плувец.Не се усмихва, но все пак веждите му не са сключени и смръщени. И макар да съм подобриламного способността си да разчитам израженията на хората, както и другите невербалнизнаци, не мога да установя дали той се чувства гневен или наранен. А има пълното право дабъде и двете.Правим крачка напред и се прегръщаме, защото дори и аз знам, че след цялото това време – ивсичко, което сме преживели – прегръдката се предполага. Веднага щом ръцете му меобгръщат, се чувствам в безопасност и се отпускам. Нищо не се е променило. Мирисът нахлор, който преди лъхаше от кожата му, сега е заменен от аромат с дъх на гора и слава богу,не е прекалено тежък и натрапчив.Нямам идея защо се намира в Чикаго. Едва ли не преди мастилото да изсъхне върхудипломата му, една престижна фирма за финансови услуги изстреля Джонатан от Илинойс вНю Йорк и това, което някога беше планирано местене за двама, се превърна в соловоначинание.Отлепяме се един от друг и аз започвам да се боря с думите.– Мислех, че живееш... По работа ли си тук?– Преместих се в чикагския офис преди около пет години – отвръща той.Изумена съм, че през цялото това време съм се движила из града, който сега наричам свойдом, без да знам, че съществува вероятността да го срещна случайно на улицата. Колко липъти сме били на миля или две разстояние един от друг и не сме го знаели? Колко ли пътисме вървели един зад друг или един пред друг на някой оживен тротоар или пък сме вечерялив един и същи ресторант?– Някой трябваше да поеме грижите за майка ми – продължава той.Бях срещала майка му веднъж и веднага я харесах – все едно беше моята собствена майка.Ясно се виждаше откъде идва тая доброта у Джонатан.– Моля да я поздравиш от мен.– Умря преди две години. Деменция. Лекарят каза, че вероятно от години е страдала от това.– Наричаше ме Катрин и не можеше да си намери ключовете – казвам, защото чудесно си госпомням и сега то придобива нов смисъл.Той потвърждава думите ми с кимване.– В центъра ли работиш?Затварям вратата на хладилния шкаф, смутена, че през цялото време съм го държала отворен.– Да, в библиотеката „Харолд Уошингтън“.Отговорът ми предизвиква първата усмивка на лицето му.– Браво на теб!Тук разговорът засича и спира неловко. В нашето общуване винаги Джонатан е бил този,който е понасял тежестта, но този път не спасява положението и тишината е оглушителна.– Страхотно е, че се видяхме – изтърсвам аз накрая.Гласът ми звучи по-пискливо от обичайното. Кръвта нахлува в лицето ми и сега ми се ще дабях оставила вратата на фризера отворена.– Да, страхотно е.И той се обръща да си върви. Тогава в коленете ме удря такава вълна на копнеж, че едва неподгъвам крака, събирам кураж и отронвам:– Джонатан?Веждите му са леко повдигнати, когато се завърта обратно.– Да?– Би ли искал някой път да се видим?Стягам се, докато спомените нахлуват. Казвам си, че не е редно да му причинявам това, чедостатъчно вече съм го наранила.Той се поколебава, после казва:– Разбира се, Аника.Вади от вътрешния джоб на сакото си химикалка, пресяга се за пазарския списък, койтодържа в ръката си, и набързо записва телефонния си номер върху обратната страна.– Ще ти се обадя. Скоро – обещавам аз.Той кимва и изражението му отново е неразгадаемо. Вероятно си мисли, че няма да изпълняобещанието си. И пак би имал право да се съмнява.Но аз ще му се обадя. Ще му се извиня. Ще го попитам можем ли да започнем отново. „Начисто“, ще му кажа.Толкова голямо е желанието ми да заменя спомените от момичето, което той някогапознаваше, с жената, в която се превърнах сега.", "date": "2019.08.09", "title": "„Момичето, което някога познаваше“, Трейси Гарвис Грейвс"}
{"url": "https://www.novinite.bg/articles/178932/Vapreki-svalyaneto-na-cenite-morskite-kurorti-shte-priklyuchat-sezona-na-zaguba", "text": "Сезонът по Южното Черноморие закъсня тази година, но август със сигурност ще компенсира част от по-слабите месеци до момента. Хотелиери твърдят, че заетостта на базата в Слънчев бряг сега е достигнала 95-100%.Намалените цени на туристическите пакети са една от причините за ръста на туристи, който се наблюдава.Защо се стигна до този парадокс – собственици на хотели масово да свалят цените през август, когато е най-силният месец на сезона, обясни председателят на сдружението “Клуб на хотелиера“ Диана Колчева:“Една голяма част от колегите дадоха намаления. Това се наложи, защото сезонът закъсня, а и изоставането беше около 30 %. Давайки намаления, компенсирахме част от загубите, но в крайна сметка колегите споделят, че ще завършат сезона с минус 10 – 15 %“.Председателят на Регионалната туристическа камара Иван Иванов:“Моите изчисления показват, че само в едното направление – пристигнали, а не и заминали, ще имаме около 220-250 хил. по-малко чуждестранни граждани. Няма да реализираме между 220 и 250 млн. евро…“.Според него намаляването на цените на хотелите е “фатална грешка“:“Това е фатална грешка - на 15-и юли да намалиш цената на пакета с 15, 20, 25-30%. Фаталната грешка се крие в следващото договаряне на сезон 2020 г. Ще можем ли да договорим цените на 2019, ще можем ли да покрием инфлацията от 3 до 5%?!“.Според Иванов “преди всичко паниката, че хотелът е празен“ е принудила хотелиерите да намалят цените.Даниела Стоева, председател на Асоциацията на българските туроператори, коментира пред БНР дали е грешка намаляването на цените на хотелите:“Аз също считам, че намаляването на цените особено на такъв етап не е решение на въпроса и на проблема. Трябва по-задълбочено да търсим причините и откъде идва този спад. Основното нещо, което е проблем, е, че ние нямаме ясно дефиниран туристически продукт на общия ни туризъм. Продуктът ни е смесен – има локации, в които има семеен вид туризъм, има парти туризъм. Всеки от тези видове туризъм има своята клиентела и своето място на нашето Черноморие, но трябва да има по-добра дефинираност на продукта. Именно затова търсенето на морския туристически продукт изключително силно се влияе от международната пазарна конюнктура, което в момента не е в наша полза“.", "date": "2019.08.09", "title": "Въпреки свалянето на цените морските курорти ще приключат сезона на загуба"}
{"url": "https://www.novinite.bg/articles/178958/Prodaljava-blokadata-na-patya-Sliven-Yambol-pri-selo-Krushare", "text": "Продължава блокадата на пътя Сливен – Ямбол при село Крушаре от недоволни срещу мерките на правителството за овладяване на африканска чума по свинете (АЧС).Нощта е преминала сравнително спокойно, без напрежение между протестиращи и полиция. Опасност за блокадата е създала преминаваща кола на висока скорост около 23 часа, снощи.„Чакаме реакция на правителството“, обяви тази сутрин организаторът на протеста Валентина Василева във връзка с поставените от протестиращите искания като условия за вдигане на блокадата.Вчера в късния следобед те проведоха среща с областния управител Чавдар Божурски, на която поискаха да бъде удължен срокът за регистрация на дворните прасета и изплащане на обезщетения на стопаните, които вече са си ликвидирали животните, при равни условия с промишлените ферми.Исканията са адресирани до премиера Борисов, а Божурски обяви, че вече е запознал земеделския министър Десислава Танева с тях.В интервю за БНТ министърът на земеделието и храните Десислава Танева обяви, че ще има кадрови и организационни промени в Агенцията за безопасност на храните, но не може да бъдат направени сега, в пика на заразата.И днес пътуващите за Ямбол от Сливен трябва да преминават по обходния път Камен – Жельо войвода – Кабиле.", "date": "2019.08.09", "title": "Продължава блокадата на пътя Сливен – Ямбол при село Крушаре"}
{"url": "https://www.novinite.bg/articles/178922/Toplo-i-slanchevo-v-posledniya-raboten-den", "text": "През нощта ще бъде предимно ясно и почти тихо. Утре ще е предимно слънчево, след обяд ще има временни увеличения на облачността, но само на изолирани места в западната половина от страната ще превали краткотрайно. Ще духа до умерен северозападен, в Източна България - югоизточен вятър. Горещо време с максимални температури между 32 и 37 градуса, сочи прогнозата на Националния институт по метеорология и хидрология (НИМХ).Над Черноморието ще бъде слънчево, привечер ще има временни увеличения на облачността, но ще е почти без валежи. Ще духа слаб до умерен вятър от изток-югоизток. Максималните температури на въздуха ще са между 26-29 градуса, близки до температурата на морската вода. Вълнението на морето ще бъде 1-2 бала. Над планините ще бъде слънчево, около и след обяд ще има временни увеличения на облачността и на места в масивите от Западна България ще превали. Ще духа умерен северозападен вятър. Максимална температура на височина 1200 метра около 26 градуса, на 2000 метра - около 18 градуса.", "date": "2019.08.09", "title": "Топло и слънчево в последния работен ден"}
{"url": "https://www.novinite.bg/articles/178956/Konsulat-ni-v-Chikago-shte-opita-da-se-sreshtne-s-podlojenite-na-domashno-nasilie-balgarcheta", "text": "Вече месец властите в щата Мисури се грижат за две осиновени преди 8 години българчета, над които е упражнявано домашно насилие от американските им родители. Генералният ни консул в Чикаго Иван Анчев заяви пред по bTV, че е подал заявка за среща с тях, но поясни, че те са вече американски граждани и са под юрисдикцията на местното законодателство.Той поясни, че е разбрал за случая от медиите, а децата са в добри ръце при социалните служби, където за тях се грижат добре. Анчев заяви и че са добре предвид преживяното.След сигнал от съседи, родителите са арестувани. Случаят става известен в началото на юли. Едно от осиновените момичета е било във видимо лошо състояние и разказало пред съседи, че не е хранено от дълго време.Според международните изисквания, в първите 2 години след осиновяването, България е получавала необходимия доклад от американските социални служби за състоянието на близначките.Според експертите децата са силно травмирани и ще им трябва време и доста работа с психолози и психотерапевти. Те са категорични обаче, че не бива да се слага клеймо на осиновяването, а да се промени законодателството ни.Понеже осиновяването дава възможности, които иначе децата няма да получат. Разбира се, то е труден процес. Но имаме случаи на деца, които след над 10 години в приемни семейства в чужбина вече са открили талантите си в плувните спортове и като клавиристи в оркестри в Испания, обясни Нели Гатева Председател на Сдружение за посредничество при международно осиновяване.Психологът Величка Дошева поясни, че получените травми на близначките са свързани най-вероятно с повторно отхвърляне, което се случва и на биологичните деца.Но те сега са в тийнейджърска възраст и ще трябва много работа с експерти, за да си върнат увереността като личности и за доверие към другите хора, заяви още тя.Специалистите обясниха, че вероятно всичко се е случило поради някакви промени в семейството, смяна на местожителството или загуба на работа.Те са се преместили от голям в малък град, децата пък са били в домашна среда на обучение, затова е било трудно околните да забележат промени в техния външен вид и поведение.", "date": "2019.08.09", "title": "Консулът ни в Чикаго ще опита да се срещне с подложените на домашно насилие българчета"}
{"url": "https://www.novinite.bg/articles/178960/Prah-ot-Severna-Afrika-zamarsi-vazduha-v-Plovdiv", "text": ". Повишението на праха в атмосферата е регистрирано от станцията на Изпълнителната агенция по околна среда в Димитровград, съобщи Нова телевизия.По данни на Университета в Атина .Над страната ни концентрацията му е по-голяма в западните части. Очаква се през почивните дни да достигне до 20 микрограма на куб. м.Преносът на прах от Северна Африка е обичайно явление при топлите вълни, които нахлуват от юг. В следващите дни такава топла въздушна маса ще се движи от запад на изток над Южна Европа.", "date": "2019.08.09", "title": "Прах от Северна Африка замърси въздуха в Пловдив"}
{"url": "https://www.novinite.bg/articles/178953/Policiyata-zatvori-akvaparka-v-Primorsko", "text": "\r\nПолицията затвори аквапарка в Приморско след вчерашния трагичен инцидент, в който 18-годишно момче загина при спускане по водна пързалка. Ще бъде извършен повторен оглед на съоръжението, информира БНР.\r\n\r\n\r\n\r\n\r\n\r\n\r\n\r\n", "date": "2019.08.09", "title": "Полицията затвори аквапарка в Приморско"}
{"url": "https://www.novinite.bg/articles/178950/Inspektori-shte-tarsyat-neumartveni-praseta-v-stopanstva-tip-zaden-dvor-v-Plevensko", "text": "Започват проверки за неумъртвени прасета в Плевенско. Стопаните, отглеждащи домашни свине имаха срок до петък да ги умъртвят доброволно. Заповедта се отнася за 20-километровата зона около промишлените свинекомплекси в областта.Инспекторите ще обиколят първо селищата, разположени в непосредствена близост до фермите. Кметовете на тези населени места трябва да имат готови списъци със стопаните, които отглеждат прасета.Междувременно стопани от Ямболско се заканиха да излязат на протест и в петък вечерта след като в четвъртък не постигнаха съгласие в преговорите с експертите от областната агенция по безопасност на храните.   ", "date": "2019.08.09", "title": "Инспектори ще търсят неумъртвени прасета в стопанства тип \"заден двор\" в Плевенско"}
{"url": "https://www.novinite.bg/articles/178963/Piyan-shofor-obarna-TIR-na-patya-Ruse-Byala", "text": "\r\nПиян украински шофьор се обърна с тежкотоварен камион на пътя Русе-Бяла. Движението в района е затруднено, защото по пътя са разпилени топове плат, с които бил натоварен камионът.\r\n\r\n\r\n\r\n\r\n\r\n", "date": "2019.08.09", "title": "Пиян шофьор обърна ТИР на пътя Русе-Бяла"}
{"url": "https://www.novinite.bg/articles/178991/Oshte-dve-prokuraturi-podkrepiha-Geshev-za-obvinitel--1", "text": "Поредни две позиции в подкрепа на кандидатурата на Иван Гешев за главен прокурор. Те са от името на Окръжните прокуратури в Добрич и Смолян.\r\nКъм становището на прокурорите от Добрич се присъединяват колегите им от районните прокуратури в целия съдебен район, както и следователите и служителите на съдебната власт. \"Считаме, че издигнатата кандидатура на Иван Гешев е правилният избор като прокурор от кариерата, който познава системата отвътре и за който може да се твърди, че ще се ползва с доверието на колегите си. При своя избор не следва да се поддавате на политически или друг външен натиск, а правилно да приложите разпоредбите на Конституцията и Закона за съдебната власт\", пише в становището на ОП-Добрич.\r\nПрокурорите от Смолян пишат до Пленума на Висшия съдебен съвет (ВСС), че Иван Гешев има \"решителността, знанията и възможностите\" да заеме поста на главен прокурор. \r\n\"С работата си до момента е показал, че има намерението и може да защити имиджа на прокуратурата, позиционирането й в съдебната власт и продължаване на провеждането на реформата в прокуратурата, започнато от Сотир Цацаров. Неговото издигане за кандидат за главен прокурор е в съответствие и с вижданията на голямата част от колегите в страната, че главният прокурор трябва да е от професионалните редици на прокуратурата\", посочват още държавните обвинители от Родопите, които апелират да се \"игнорират опитите за влияние и всякакви политически внушения и инсинуации\", които съпровождат процедурата.\r\nВ понеделник предстои важен етап от процедурата по избор на следващия главен прокурор. Номинираният Иван Гешев трябва да представи писмената си концепция за развитието и управлението на държавното обвинение през следващите седем години.\r\n", "date": "2019.08.09", "title": "Още две прокуратури подкрепиха Гешев за обвинител № 1"}
{"url": "https://www.novinite.bg/articles/178992/Sadat-othvarli-jalbata-na-stopanite-ot-Bolyarovo-na-parva-instanciya", "text": "Административният съд в Сливен отхвърли на първа инстанция жалбата на собственика на фермата в Болярово като неоснователна. Това стана с решение №156 от 7 август 2019 г. Делото беше образувано по жалба на Христо Христов срещу заповед на директора на ОДБХ-Ямбол.Представители на Христов във фермата са Ана Петрова и Тодор Христов. ОДБХ-Ямбол издаде заповед за заличаване регистрацията на животновъдния обект и обезсилване удостоверението за регистрация заради извършени груби нарушения на изискванията на Закона за ветеринарномедицинската дейност (чл. 132, ал. 1, т. 18) от страна на неговия собственик/ползвател. Мерките бяха наложени, след като стопаните в Болярово възпрепятстваха достъпа до фермата от контролните органи на БАБХ в условия на изострена епизоотична обстановка миналата година. По този начин Ана Петрова и Тодор Христов попречиха на изпълнението на ветеринарномедицинските мерки за профилактика, ограничаване и ликвидиране на болестта при обявено вторично огнище на Чума по дребните преживни животни. По смисъла на закона тези действия са грубо нарушение, тъй като поставят в риск живота и здравето както на животните, така и на хората, и водят до икономически загуби.Въпреки че Чумата по дребните преживни животни у нас беше овладяна, България продължава да има статут на страна, инфектирана с болестта, заради действията на стопаните в Болярово и отказа им огнището на заразата в града да бъде унищожено. По тази причина България не може да влезе в процедура, която трае 6 месеца, за обявяването й на страна, свободна от Чума по дребните преживни животни, съответно и да се освободят търговските отношения. Решението на Административния съд в Сливен може да бъде обжалвано в 14-дневен срок пред Върховния административен съд.", "date": "2019.08.09", "title": "Съдът отхвърли жалбата на стопаните от Болярово на първа инстанция"}
{"url": "https://www.novinite.bg/articles/178994/ODBH-Kardjali-obvini-mestnite-lovci-che-ne-otstrelvat-dostatachno-divi-praseta", "text": "Директорът на Областната дирекция по безопасност на храните в Кърджали обвини местните ловци, че не си вършат работата за намаляване популацията на диви прасета в района.За последната седмица е отстреляно само едно животно, каза пред техни представители доктор Георги Грозев.„Истината е, че вие не си вършите работата, както трябва, вие не отстрелвате достатъчно прасета, трябва да намалите популацията, разбирате ли. Вие сте хората, които трябва да  поемете тази отговорност. Чумата ще дойде, разбирате ли го? Разнасят го хората, разнасят го животните, разнася го вятъра. Колко диви прасета убихте – едно! Това не е ли срамно?!“. ", "date": "2019.08.09", "title": "ОДБХ - Кърджали обвини местните ловци, че не отстрелват достатъчно диви прасета"}
{"url": "https://www.novinite.bg/articles/178957/Galinka-Pavlova-Problemat-s-nedostiga-na-djipita-shte-se-zadalbochava", "text": "„В България има недостиг на общопрактикуващи лекари. Този проблем ще се задълбочава. Един от основните недостатъци на системата ни е, че новозавършил лекар няма право да разкрие практика на джипи. Затова и няма желаещи да учат обща медицина“. За това предупреди пред БНР Галинка Павлова, управител на ДКЦ във Варна и бивш заместник-председател на Българския лекарски съюз.По думите ѝ през 2000 година в страната ни са работили около 5300 джипита по договор с НЗОК, а днес техният брой е намалял с около 20% и те са 4200.„До този дефицит доведе липсата на правилна политика, която да стимулира специалността „Обща медицина“... Има нормативни дефицити, организационни диспропорции, които доведоха до недостатъчност на общопрактикуващи лекари“, допълни Павлова.Повече от 10 години хиляди жители на столичния квартал „Горна баня“ са без медицински център или поликлиника. Тежката бюрокрация по смяна на практиките на личните лекари е причина нито един лекар от съседен квартал да не пожелае да се премести в „Горна баня“, каза в предаването „Преди всички“ Дарина Лучанска от Инициативния комитет „Горна баня“.По думите на Лучанска майки с малки деца, възрастни хора с хронични заболявания сменят по три транспорта, за да стигнат до лекар или болница в „Овча купел“ или в централните райони на столицата. От Инициативния комитет са говорили с личните си лекари, но заради бюрократичните процедури, те не желаят да сменят работните си места. Помощ не идва и от съсловните организации на лекарите.Според Министерството на здравеопазването недостиг на лични лекари има в цялата страна.", "date": "2019.08.09", "title": "Галинка Павлова: Проблемът с недостига на джипита ще се задълбочава"}
{"url": "https://www.novinite.bg/articles/178951/Taneva-Shte-ima-kadrovi-promeni-v-BABH-no-sled-ovladyavane-na-krizata-s-chumata", "text": ". Това заяви министърът на земеделието, храните и горите Десислава Танева по повод проверката, назначена от главния прокурор в Агенцията по безопасност на храните, съобщи БНТ., като те са основно в Северна България. Шест от тях са в промишеми свинекомплекси. Повечето нови случаи на вируса от последните дни са при дивата свиня, те са общо 33, обясни министър Танева.. 12 години африканската чума не е изкоренена от стопанствата в Европа, категорична е Танева., подчерта министър Танева.Догодина всичко ще може да се репопулира в условията на мерки за биосигурност, допълни министърът., посочи земеделският министър.Относно недоволството на животновъди срещу началника на Агенцията по безопасност на храните д-р Дамян Илиев и назначената проверка от главния прокурор Сотир Цацаров, Танева заяви, че .", "date": "2019.08.09", "title": "Танева: Ще има кадрови промени в БАБХ, но след овладяване на кризата с чумата"}
{"url": "https://www.novinite.bg/articles/178959/Parvi-polojitelni-probi-za-chuma-po-svinete-v-Smolyanska-oblast", "text": "Две положителни проби за чума по свинете са установени при изследване на материал от мъртви глигани, намерени край доспатското село Змеица, съобщават от Областната дирекция по безопасност на храните в Смолян, цитирани от БТА. Общинската епизоотична комисия в Доспат ще заседава в петък, за да се обсъдят мерките, които ще бъдат наложени заради наличието на заразата. Това са първите случаи на АЧС в Смолянска област. Очаква се в следващите дни да се получат резултатите и от останалите 9 проби от мъртви глигани, открити в горски местности в областта.Пробите са от трупове на две диви свине, престояли от дълго време в местност между селата Змеица и Борино. Изследването е направено на база биологичен материал от тръбните кости. Веднага, след като са намерени, мъртвите животни са загробени, а мястото е било дезинфектирано, според информация от община Доспат.", "date": "2019.08.09", "title": "Първи положителни проби за чума по свинете в Смолянска област"}
{"url": "https://www.novinite.bg/articles/178965/Izvanredni-merki-zaradi-zachestilite-katastrofi-po-moreto", "text": "Заради зачестилите пътни инциденти по Черноморието Държавната агенция \"Безопаснст на движението по пътищата\" свиква днес извънредно заседание във Варна. Целта на срещата е всички отговорни институции да представят мерки за намаляване на катастрофите.", "date": "2019.08.09", "title": "Извънредни мерки заради зачестилите катастрофи по морето"}
{"url": "https://www.novinite.bg/articles/178929/Biser-Petkov-shte-napravi-rabotno-poseshtenie-v-grad-Smolyan", "text": "Министърът на труда и социалната политика Бисер Петков ще направи работно посещение в град Смолян на 9 август. Програмата ще започне със среща с кмета на община Смолян Николай Мелемов. По-късно министър Петков ще посети Център за настаняване от семеен тип за деца без увреждания и Общностен център. От 11,30 ч. той ще се запознае с дейността на Държавното предприятие „Българо-германски център за професионално обучение“ клон Смолян, който се намира на ул. „Искра“ 8. Посещението е открито за представителите на медиите. Около 12,20 часа министър Петков ще даде брифинг в сградата на центъра.", "date": "2019.08.09", "title": "Бисер Петков ще направи работно посещение в град Смолян"}
{"url": "https://www.novinite.bg/articles/178964/NSI-Vse-poveche-balgari-v-gradovete-obmislyat-da-si-kupyat-vila", "text": "Общата оценка на потребителите за развитието на икономическата ситуация в страната през последните дванадесет месеца бележи известно подобрение - увеличение на балансовия показател с 2.6 пункта. Същевременно и прогнозите им за следващите дванадесет месеца са по-благоприятни в сравнение с предходното наблюдение.Преобладаващата част от потребителите считат, че през последните дванадесет месеца има леко покачване на потребителските цени, като инфлационните им очаквания се запазват и за следващите дванадесет месеца.През юли по-голямата част от потребителите продължават да оценяват икономическата ситуация в страната като неблагоприятна за спестяване, въпреки че техният относителен дял намалява в сравнение с три месеца по-рано. Последната анкета, обаче, регистрира малко по-позитивна нагласа в намеренията на градското население по отношение на извършването на разходи за покупка на предмети за дълготрайна употреба и за „покупка или построяване на жилище (вила)“ през следващите дванадесет месеца.Обект на изследването са лицата на 16 и повече години, методът на подбор - случаен, гнездови и пропорционален на населението по райони, в т.ч. селско/градско население (154 гнезда с по 8 лица в гнездо). Методът на анкетиране е интервю - лице в лице. Анкетата съдържа стандартизирани въпроси, свързани с финансовото състояние на домакинствата, общата икономическа ситуация в страната, инфлацията, безработицата, спестяванията, намеренията за извършване на основни разходи за предмети с дълготрайна употреба и покупка на жилище или кола. Предлаганите варианти на отговор създават възможност за степенуването им от оптимистични през неутрални към песимистични. Балансът на мненията се получава като разлика между относителните дялове на положителните и относителните дялове на негативните мнения със следната особеност: на силно положителното и силно негативното мнение се дава коефициент 1, а на по-умерено положителните и по-умерено негативните мнения - коефициент 0.5.", "date": "2019.08.09", "title": "НСИ: Все повече българи в градовете обмислят да си купят вила"}
{"url": "https://www.novinite.bg/articles/178967/Tesnolinejkata-Septemvri-Dobrinishte-nyama-da-se-zakriva", "text": "Национална компания „ БДЖ“ работи в посока за развитие и популяризиране на уникалната по рода си теснопътна линия Септември-Добринище и в никакъв случай не е имало намерения теснолинейката да бъде закрита.\r\nТова уведомиха от БДЖ във връзка с появили се опасения в общественото пространство за закриване на линията. Моментните затруднения в обслужването на влаковете по трасето през последните дни са предизвикани от възникнали аварийни необходимости за ремонти по локомотивите.\r\nТяговият подвижен състав, който в момента обслужва теснолинейката, е морално остарял, произведен през 1965 г. и 1988 г., и резервните части за тях са изключително дефицитни, което затруднява процеса по тяхната поддръжка.Текущият договор за доставка на резервни части се изпълнява от румънска фирма, като за последната получена доставка е извършена рекламация на частите.\r\nПо тази причина се забавя процеса по извършване на ремонти на три локомотива.За осигуряване на услугата в дългосрочен план е извършено проучване и са установени контакти с производители на такъв тип локомотиви за технологична помощ в Германия, както и за нов подвижен състав за теснопътната линия Септември-Добринище.\r\nОбмисля се и вариант за закупуване на шинобуси и на специализирани мотриси. Преди дни от компанията информираха, че 4 от общо 8 влака по теснолинейката по линията няма да бъдат в движение. Пътническите влакове № 16105 заминаващ по разписание 12:25ч. и № 16108 по направление Добринище – Септември, заминаващ по разписание 17:50ч се отменят по технически причини.\r\nПътниците ще бъдат превозени с автобуси. Според запознати най-голям е проблемът за жителите на района около гара Цветино, които нямат друг превоз. До селата им няма асфалт, няма пътна мрежа. Ежедневно с влака оттам до Велинград слизат десетки хора, за да посещават болницата, пазара, магазини, институции, банки, за да идат на работа и др. Когато няма влак, автобусите не пътуват до гара Цветино заради риска от счупване по тежкия терен.\r\n", "date": "2019.08.09", "title": "Теснолинейката Септември-Добринище няма да се закрива"}
