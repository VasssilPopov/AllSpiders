{"url": "https://www.novinite.bg/articles/181756/Dneven-horoskop-za-sabota", "text": "Добрата новина е, че днес ще изглеждате фантастично, но лошата е, че вероятно няма да се чувствате така. Опитайте да обърнете повече внимание на себе си днес. Починете си и се поглезете.Днес е добре да запазите повечето неща за себе си. Ще прекарате деня, заобиколени от много хора, но не им споделяйте прекалено много лични неща. Просто днешният ден не е подходящ за това.Днес ще бъдете изпълнени с енергия. Ще наблюдавате размяна на роли днес. Децата ще се държат зряло, докато възрасните ще се държат като деца. Това обръщане на ролите ще бъде забавно до известна степен.Представителите на останалите зодии могат да намерят дневния си хороскоп ", "date": "2019.10.26", "title": "Дневен хороскоп за събота"}
{"url": "https://www.novinite.bg/articles/181764/Stotici-hilyadi-kalifornijci-ostavat-bez-tok", "text": "В Калифорния 850 000 потребители в 36 окръга ще останат без ток за повече от 48 часа. Това съобщи местната енергийна компания, предаде БНТ.Безпрецедентната мярка се налага заради очаквани бурни ветрове. Поривите могат да повредят електропроводи и да разпалят още повече бушуващите в Калифорния пожари. От сряда повече от 1 300 пожарникари, десетки пожарни коли и специализирани самолети се опитват да овладеят пламъците. До момента заповеди за задължителна евакуация са получили 50 000 души. В района на Лос Анджелис - където са повечето огнища, е обявено извънредно положение. Една от възможните причини за огъня е неизправност на електропреносната мрежа.“Отпускаме незабавно 26 милиона долара за най-засегнатите окръзи. Парите ще бъдат базова субсидия, която ще се разпределя в зависимост от броя на населението. Засегнатите от спирането на тока ще имат възможност и за допълнително подпомагане”, казва губернаторът на Калифорния Гавин Нюсъм.", "date": "2019.10.26", "title": "Стотици хиляди калифорнийци остават без ток"}
{"url": "https://www.novinite.bg/articles/181769/Arest-za-Djejn-Fonda-za-treti-pat-za-3-sedmici", "text": "Холивудските звезди Джейн Фонда и Тед Дансън бяха арестувани във Вашингтон. Двамата участваха в протест срещу бездействието на властите в борбата с климатичните промени, предаде Нова ТВ.За Джейн Фонда да се озове в полицейските патрулки се превърна в регулярно събитие. Това е третият й арест за три седмици. Заедно със звездата от сериала \"Бар Наздраве\" и още около 30 протестиращи, тя беше прибрана от полицията за смущаване на обществения ред и възпрепятстване на трафика. Джейн Фонда каза, че няма да се откаже от протестите. Тя се включва в подобни демонстрации всеки петък и твърди, че е дошло време да осъзнаем, че дома ни гори.", "date": "2019.10.26", "title": "Арест за Джейн Фонда за трети път за 3 седмици"}
{"url": "https://www.novinite.bg/articles/181760/Chilijcite-napraviha-milionen-protest", "text": "Близо един милион души в Чили се включиха в протестен марш в столицата Сантяго, предадоха световните агенции. Въпреки, че акцията беше обявена като мирна, стигна се до сблъсъци и безредици - протестиращите се опитаха да нахлуят в парламента. Множеството настоя за икономически реформи и за оставката на консервативния президент Себастиан Пинера, предаде БНР.Чилийският парламент беше евакуиран след като демонстранти се опитаха да го щурмуват. За да разпръсне събралото се множество, полицията използва сълзотворен газ, докато депутати и административен персонал напускат сградата.Основна арена на протестите отново стана чилийската столица Сантяго, по улиците на която,  според кмета на града, вече са се събрали около един милион души със знамена и плакати. Това е може би най-масовата до момента демонстрация в страната, в която след броени часове влиза в сила комендантски час.Протестите в Чили започнаха заради поскъпването на транспорта, но бързо прераснаха в демонстрации с искане за по-добър живот. На места протестите бяха съпроводени от пожари, грабежи и вандалски прояви, които причиниха смъртта на над 10 души. Ранените са стотици, арестувани са хиляди, а нанесените щети на бизнеса и инфраструктурата се изчисляват на милиони долари.", "date": "2019.10.26", "title": "Чилийците направиха милионен протест"}
{"url": "https://www.novinite.bg/articles/181776/Pendarovski-svikva-sreshta-na-Zapadnite-Balkani-zaradi-otkaza-na-ES-da-pregovarya", "text": "Северна Македония, Албания и други страни в региона трябва да продължат по европейския път, тъй като няма алтернатива. Това заяви президентът на Северна Македония Стево Пендаровски на съвместна пресконференция с албанския си колега Илир Мета в Тирана, предаде БНТ, позовавайки се на БГНЕС.Пендаровски предлага страните от Западните Балкани да проведат извънредна среща на върха, за да обсъдят разширяването на ЕС и добросъседските отношения и да обсъдят всички алтернативи за интеграция в ЕС. Ако бъде договорено, домакин на срещата на върха ще бъде Северна Македония.Пендаровски заяви, че е информирал Мета за срещата на ръководството в Скопие и за консенсуса на държавата да продължи по европейския път и да организира предсрочни парламентарни избори.Двамата държавни глави се договориха да насърчат всички политически участници да продължат по европейската програма, а лидерите на ЕС заявиха, че преговорите със страни в региона са инвестиция в стабилност и просперитет.Отношенията между Скопие и Тирана македонският президент определи като отлични, а сътрудничеството - като интензивно и ползотворно.Пендаровски и Мета бяха категорични, че доброто политическо сътрудничество трябва да продължи, но акцентът в бъдеще трябва е върху икономиката.", "date": "2019.10.26", "title": "Пендаровски свиква среща на Западните Балкани заради отказа на ЕС да преговаря"}
{"url": "https://www.novinite.bg/articles/181771/Oshte-edin-s-beleznici-za-kupuvane-na-glasove-v-Nesebar", "text": "Още един кандидат за общински съветник в община Несебър е задържан, научи БНТ. Късно снощи ЦИК е дала разрешение за повдигане на обвинение и задържане на водач на листа за общински съветници в Несебър.Според информация на \"По света и у нас\" той е част от организирана престъпна група за купуване на гласове, която специализираната прокуратура разследва. Четирима от нея вчера бяха оставени за постоянно в ареста от специализирания наказателен съд.Късно снощи ЦИК е дала разрешение за повдигане на обвинение и задържане на водач на листа за общински съветници в Несебър. Според информация на БНТ той е част от организирана престъпна група за купуване на гласове, която специализираната прокуратура разследва. Четирима от нея вчера бяха оставени за постоянно в ареста от специализирания наказателен съд.", "date": "2019.10.26", "title": "Още един с белезници за купуване на гласове в Несебър"}
{"url": "https://www.novinite.bg/articles/181753/Slancheva-i-topla-sabota", "text": "Днес ще е предимно слънчево, преди обяд в източните райони и на места по поречието на Дунав ще има ниска облачност или мъгла. Ще духа слаб север-североизточен вятър. Максималните температури ще са между 21 и 26 градуса, където мъглата най-късно ще се разсее - около 20, сочи прогнозата на НИМХ.Атмосферното налягане ще се задържи по-високо от средното за месеца.Над планините ще е слънчево. Ще духа слаб север-североизточен вятър. Максималната температура на височина 1200 метра ще е около 19 градуса, на 2000 метра – около 13.Над Черноморието преди обяд ще преобладава облачно и мъгливо време, на отделни места ще има и ръмежи. Около и след пладне облачността ще се разкъса и намалее до предимно слънчево време. Ще духа слаб до умерен север-североизточен вятър. Максимални температури 19-21 градуса. Температурата на морската вода е около 20. Вълнението на морето ще е 1-2 бала. ", "date": "2019.10.26", "title": "Слънчева и топла събота"}
{"url": "https://www.novinite.bg/articles/181765/Izborite-shte-se-ohranyavat-ot-14-hil-policai", "text": "С охраната в изборния ден ще бъдат ангажирани 14 000 служители на МВР, предаде БНТ.Помещенията, където се съхраняват изборни материали, са поставени под денонощна полицейска охрана. До момента са получени над 360 сигнала за нарушения на изборния процес и са образувани повече от 30 досъдебни производства.", "date": "2019.10.26", "title": "Изборите ще се охраняват от 14 хил. полицаи"}
{"url": "https://www.novinite.bg/articles/181754/Pravoslavnite-otbelyazvat-Dimitrovden-mnogo-balgari-imat-imen-den", "text": "Днес е денят на Свети Димитър - православен светец. В народния календар празникът Димитровден бележи поврата в годишното време и началото на зимата. Според поверията в полунощ срещу празника небето се отваря, след което се очаква и първият сняг. Светецът се смята за покровител на зимата, студа и снега, припомня БГНЕС.Свети Димитър бил роден през III век в гр. Солун, а баща му е тогавашният градоначалник. След неговата смърт император Максимиан Херкул възлага този пост на Димитър, който е приет с голяма радост и почит от жителите на града. Като управител на Солун Димитър открито изповядва и слави християнската вяра. Недоволен от неговото поведение, император Галерий го хвърля в тъмница, а по-късно, на 26 октомври 306 г. нарежда да бъде убит. Тогава християнската църква го провъзгласява за мъченик на вярата и светец, а жителите на Солун започват да го почитат като покровител на града. Празникът на Свети Димитър се чества в Солун още от V век, а скоро след това е пренесен и в Тракия, и Македония.В народния календар честването на Свети Димитър се свързва с поврат в годишното време и с началото на зимата. Според поверието от бялата брада на светеца се изсипват първите снежинки. “Свети Димитър зима носи, а Свети Георги – лято” – гласи българска поговорка. Тогава стопаните прибират ралата си под стрехите и подреждат дървата за огрев.Този ден е известен също и като Митровден или Разпус. С него завършва периодът, за който се наемат сезонните работници като говедари, овчари, ратаи, и става разплащането с тях. Понякога като заплата се дава, освен определената сума, още дрехи и по чифт цървули за всеки от зимните месеци. Започва и спазаряването на работници за следващата година. Според народното поверие от Димитровден започва подготовката за т.нар. “миши празници” на следващия ден. В старопланинските райони стопаните следят за първия гост, който прекрачи прага на къщата. Ако той е добър и имотен човек, вярват, че следващата година ще е богата, здрава и плодородна. Пълнолуние ли е в нощта срещу Димитровден, ще се роят пчелите и кошерите ще бъдат пълни с мед. Тази нощ е важна и за хората, които търсят заровени съкровища. Те вярват, че тогава небето “се отваря” и заровените жълтици проблясват със синкав пламък.Вярва се също, че Свети Димитър е брат на Архангел Михаил – покровителят на отвъдния свят, на умрелите предци. В съботата преди празника е една от най-големите задушници – Димитровската, на която се раздава варено жито и питки за помен. По това време на годината започват годежи и сватби.На 26 октомври на масата се слагат курбан от овче месо, яхния от петел, пита с ябълки, ракия, както и различни ястия от зеленчуци.Днес мощите на св. Димитър се съхраняват в едноименната базилика в Солун, издигната на лобното му мястото, а св. Димитър се почита като покровител на гр. Солун. В деня на неговата памет в града се стичат поклонници от цял свят.Почитта към великомъченик Димитрий Солунски се разпространила по целия Балкански полуостров и особено на Света Гора (Атон), където се съхраняват частици от неговите мощи. В иконографията е изобразяван като конник на червен кон, който с копието си убива военачалника Лий.Името на св. Димитър е свързано и с историята на българския народ. През 1185 година, по време на двувековното византийско робство, братята-боляри Асен и Петър обявили в Търновград, че не признават повече византийската власт. Това станало на 26 октомври, на храмовия празник на построената от тях църква, наречена на св. Димитър. Закриляни от него, въстаниците довели борбата за независимост и възстановяване на българската държавност до успешен край: през пролетта на 1187 г., след неуспешна обсада на гр. Ловеч, византийският император подписал мирен договор, който признал властта на Асен и Петър над Северна България. Така започнала историята на Второто българско царство. Светията – мъченик е един от най-почитаните у нас. На него са посветени много храмове по цяла България и в деня на неговото честване ще бъдат отслужени навсякъде празнични св. Литургии.И не забравяйте да поздравите своите близки и приятели, които носят имената Димитър, Димитрина, Димо или Митко и подобни, които на 26 октомври празнуват своя имен ден. ", "date": "2019.10.26", "title": "Православните отбелязват Димитровден, много българи имат имен ден"}
{"url": "https://www.novinite.bg/articles/181766/Patriarh-Neofit-Vzimajte-primer-ot-sv-Dimitar-i-pravete-dobro", "text": "Българската православна църква почита паметта на Свети Великомъченик Димитрий Мироточиви. На днешния ден своя храмов празник отбелязва и единствената църква, която носи неговото име. Тя се намира в столичния кв. „Хаджи Димитър“.На Архиерейската служба, оглавена от негово преосвещенство Белоградчишкият епископ Поликарп, присъства Негово светейшество Българският патриарх и Софийски митрополит Неофит, предаде БГНЕС.„Димитровден е обичан празник от българския народ, особено от земеделците. Той е свързан с Гергьовден, когато земеделците излизат при своите земи да работят за своя успех. А сега, на Димитровден, те благодарят на Бога за добрата реколта и спокойно посрещат зимния период.Много е показателен и животът на Св. Димитрий, затова пожелавам на всички, които обичат този празник, да се вдъхновяват от подвига му и неговия дом, да бъдем честити с нашата вяра, която пазим и обичаме, и ще се стараем да умножаваме с добри дела. Много вярност и преданост към Бога и светата му църква. Честит празник“, пожела Патриарх Неофит.Свещенникът в храма – отец Радосвет, каза за агенцията ни, че Димитрий произхожда от богато семейство и е въвеждал хората в християнската вяра, което не се нравело на Максимиан, и заради това бил подложена на мъки.„Императорът имал един силен борец – Лий, който стоял на една яма с копие и хвърлял вярващите християни върху копия, забити с острието нагоре. Оръженосецът на Димитрий, Нестор отишъл при него и помолил да го благослови. Благословил го Димитрий, и той победил Лий като го хвърлил върху копие. Затуй по нареждане на императора Нестор бил обезглавен, а Димитрий – прободен с копие в 306 година“, разкрива накратко историята на светеца отец Радосвет.Той добавя още, че Св. Димитрий е обявен за светец заради това, че от тялото му тече миро, и затова е наречен Мироточиви, както и че е направил много чудеса.", "date": "2019.10.26", "title": "Патриарх Неофит: Взимайте пример от св. Димитър и правете добро"}
{"url": "https://www.novinite.bg/articles/181767/Velikotarnovci-otbelyazvat-i-godishnina-ot-vastanieto-na-Asen-i-Petar", "text": "Освен Димитровден, във Велико Търново днес отбелязват и годишнина от въстанието на Асен и Петър. Днес се навършват 834 години от това ключово за историята ни събитие.По традиция празникът започна с тържествена света литургия в храма \"Успение Богородично\", предаде БНТ. От там празнично литийно шествие стигна и до църквата „Свети Димитър Солунски\", която отваря врати само на Димитровден. Празникът продължава през целият ден и кулминацията ще бъде довечера, когато на крепостта \"Царевец\" ще бъде излъчен спектакълът \"Звук и светлина\".", "date": "2019.10.26", "title": "Великотърновци отбелязват и годишнина от въстанието на Асен и Петър"}
{"url": "https://www.novinite.bg/articles/181762/Vanshno-preduprejdava-patuvashtite-v-Garciya-da-badat-vnimatelni", "text": "По повод празничните дни, 26-28 октомври, за втория по значимост национален празник в Гърция, поради очакваното засилено движение по пътищата, „Пътна полиция“ въвежда повишени мерки през трите почивни дни важащи за пътната мрежа в цялата страна, с цел безопасното пътуване на гражданите и предотвратяване на пътни инциденти.Предвижданите мерки включват:Петък, 25 октомври 2019, от 16:00 до 21:00, събота, 26 октомври 2019, от 08:00 до 13:00 ч и неделя, 27 октомври 2019, от 08:00 до 13:00 ч, в платното за излизане на:- Автомагирстрала Α8 (Атина – Патра) и поста за заплащане на пътни такси Елевзина до поста за пътна такса за преминаване при Рио.- Автомагристрала Α1 (Атина – Солун – Евзони), от пътен възел Аг. Стефанос (Крионери)  до кръстовището при Бралос, от пътен възел Родица (Ламия) до пътен възел ο Рахон Фтиотидас , от пункт за пътни такси Макрихори до пътен възел Лептокариа.- Национална магистрала Солун – Неа Муданиа, от естакадата при Терми до  34ο-тия км.- Автомагистрала Α11 (Схиматари – Халкида), от точката й на пресичане с автомагистрала Α1 до високия мост в Халкида.- Национална магистрала Солун – Кавала, от 11-ти километър до кръстовището Леон Амфиолис.- Автомагистрала Α5 (Йониа одос) от мост «Хар.Трикупис» до края на Йониа одос.- Магистрала Α7 (Централен Пелопонес), в платното за движение посока Каламата, от Α/Κ Коринт до кръгов пътен възел Спарта (околовръстно шосе на Каламата).- Автомагирстрала Α71 (Левктро – Спарта) от Α/Κ Левктро до Α/Κ Спарта.Понеделник, 28 октомври 2019 г., от 15:00 до 21:00 ч., в пътното платно за влизане в:- Автомагистрала Α8 (Атина - Патра), в платното за движение към Атина, от пункта за заплащане на пътни такси Рио до пункта за пътни такси Елевзина.-Автомагистрала  Α1 (Атина – Солун - Евзони), в платното за движение към Атина, от пътен възел Лептокариа  до пункт за пътни такси Макрихори,  от пътен възел Рахон Фтиотида  до пътен възел Родица (Ламия),  и от кръстовището при Бралос до кръстовището Аг. Стефанос (Крионери).- Национална магистрала  Неа Муданиа – Солун от 34ο χкилометър до есткадата при Терми.- Магистрала Α11 (Схиматари – Халкида), в платното за движение посока Схиматари, от високия мост в Халкида до пресичането й с магистрала Α1.- Национална магистрала Кавала – Солун от кръстовището Леон Амфиполис до 11-ти км. от нея.- Магистрала Α5 (Йониа одос), посока на движение Антирио, от края на Йониа одос до мост „Хар.Трикупис“.- Магистрала А7 (Централен Пелопонес), в платното за движение към Атина, от кръгов пътен възел Спарта (околовръстно шосе на Каламата) до Α/Κ Коринт.- Магистрала Α71 (Левктро – Спарта), в посока на движение към Левктро, от Α/Κ Спарта до Α/Κ Левктро.Телефони за връзка с посолството на България в Атина: +30 210 67 48 105 и мобилен телефон за спешни случаи: +30 693 70 96 220.Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.МВнР препоръчва на българските граждани, при пътувания в чужбина, да се възползват от възможността да се регистрират в рубриката \"Пътувам за…” на следния адрес: ( ).", "date": "2019.10.26", "title": "Външно предупреждава пътуващите в Гърция да бъдат внимателни"}
{"url": "https://www.novinite.bg/articles/181770/Facebook-obeshtava-oshte-po-malko-falshivi-novini", "text": "Facebook се променя и ще предлага новини по различен начин. Тестовете на новото лице на най-популярната социална мрежа вече започнаха със стотици хиляди потребители в Северна Америка. Собственикът на интернет гиганта Марк Зукърбърг обеща широта на съдържанието и по-малко фалшиви новини, предаде Нова ТВ.Facebook пуска реорганизиран и модернизиран новинарски раздел. Първите, които ще го видят, са 200 000 потребители на социалната мрежа в Съединените щати. Основателят и директор на компанията Марк Зукърбърг не пести похвалите за новата форма на новините.\"За първи път от създаването на Facebook, ще има специален раздел за журналистика от високо качество. Не говорим само за наш алгоритъм, който да подбира новините. Наели сме опитни хора, които разбират от журналистика и имат успешна работа в тази сфера\", каза създателят на интернет гиганта Марк ЗукърбъргТози ход на Facebook идва под натиска на общественото мнение, както и недоволството на политици и активисти, че социалната мрежа се е превърнала в платформа за фалшиви новини. Често има и съмнения, че недобросъвестни елементи използват Facebook за опити да манипулират нагласите на милионите потребители по редица чувствителни въпроси.\"Възможността хората да персонализират новинарския си поток няма да бъде отнета. Главните теми и основното водещо съдържание в секцията ще бъдат подбирани от професионалисти, на които плащаме за това. Така ще избираме какво да показваме, а няма да показваме всичко, което даден издател е решил да публикува\", каза още Зукърбърг.Facebook обяви, че са заделили 300 милиона долара за новата дейност. Според експерти това бележи значителна промяна в работата на социалната мрежа и отношенията й с традиционните медии. \"Наблюдаваме внимателно процеса, защото реално за пръв път Facebook ще плаща значителни суми на издателите. Те и досега даваха някакви пари за видео излъчванията в опцията Facebook Live, но тази програма е по-мащабна, по-дългосрочна и парите за медиите са повече\", заяви Кен Доктър, медиен експерт.Експертите подчертават, че новата идея на интернет гиганта има очевидни проблеми. Facebook казва, че ще започне новинарския раздел с около 200 медии, сред които традиционни издания като \"Уолстрийт джърнъл\". Следващата стъпка е да се включат международните медии и селекцията става сложна. \"Кой взима решенията и кой пасва на определението \"легитимна новинарска организация\"? Именно този въпрос, с който се сблъскаха и Apple и Google, създаде проблеми на Facebook, които стигнаха до Конгреса. Имаме 48 щатски главни прокурори, които гледа и когато Facebook каже:  \"тази медия не е легитимна, тази оценка може да бъде поставена под въпрос!\", каза Доктър.\"Наясно съм, че за да се ползва нашия продукт с доверие и уважение, той трябва да бъде максимално независим\", добави Зукърбърг.Собственикът на Facebook се съгласи, че предизвикателства има, но изрази увереност, че избраният път е правилен.", "date": "2019.10.26", "title": "Facebook обещава още по-малко фалшиви новини"}
{"url": "https://www.novinite.bg/articles/181759/Kraen-srok-za-partiite-da-deklarirat-dareniyata", "text": "Сметната палата напомня, че остават само 2 дни за подаването на задължителната информация за Единния регистър по Изборния кодекс (ЕРИК).Участниците в изборите за общински съветници и кметове - партии, коалиции (коалиции от партии и местни коалиции) и инициативни комитети, са длъжни да подават по време на предизборната кампания всяка новопостъпила информация в срок до 7 дни от възникването й за включване в ЕРИК (чл. 171, ал. 2 от Изборния кодекс).ЕРИК ще бъде затворен за подаване на информацията в края на деня (24 ч ) на 26 октомври 2019 г.За ЕРИК задължително се подава информацията за:- дарителите, вида, целта, размера или стойността на направените дарения;- юридическите лица и едноличните търговци, ЕИК, вида, целта, размера или стойността на направените дарения;- кандидатите и членовете на инициативните комитети, които са предоставили средства, и размера на средствата;- декларациите за произхода на дарените средства, когато общият размер на дарението от едно физическо или юридическо лице или едноличен търговец надхвърли една минимална работна заплата;- декларациите за произхода на средствата, предоставени от кандидат или член на инициативен комитет, когато размерът на средствата надхвърли една минимална работна заплата;-наименованията на социологическите и рекламните агенции, както и на агенциите за осъществяване на връзки с обществеността, с които участникът работи.За неподаването на задължителната информация за включване в ЕРИК, на лицето, което представлява партията или инициативния комитет, или на лицата, които представляват коалицията, се налага глоба от 3000 до 10 000 лв.", "date": "2019.10.26", "title": "Краен срок за партиите да декларират даренията"}
{"url": "https://www.novinite.bg/articles/181761/Sadat-v-SASht-Razsledvaneto-sreshtu-Tramp-e-zakonno", "text": "Американски съдия потвърди законността на разследването, започнато от демократите в Конгреса за импийчмънт на президента Доналд Тръмп и разпореди правителството да предостави нередактирано копие на доклада на бившия специален прокурор Робърт Мълър за руска намеса в изборите през 2016 г., съобщи \"Ройтерс\", предаде БГНЕС.Съдията даде на Министерството на правосъдието срок до другата сряда да предостави заличения материал от доклада на Мълър, поискан от правната комисия на Камарата на представителите.", "date": "2019.10.26", "title": "Съдът в САЩ: Разследването срещу Тръмп е законно"}
{"url": "https://www.novinite.bg/articles/181768/Kade-da-glasuvame-utre-proveryavame-po-neta-po-telefona-ili-s-SMS", "text": "Главна дирекция \"Гражданска регистрация и административно обслужване\" към Министерство на регионалното развитие и благоустройството осигурява справка за номера на избирателната секция и мястото на гласуване за избори за общински съветници и за кметове на 27 октомври 2019 г. за всички български граждани.Всички избиратели могат да проверят адреса на избирателната си секция по следните начини:", "date": "2019.10.26", "title": "Къде да гласуваме утре – проверяваме по нета, по телефона или с SMS"}
{"url": "https://www.novinite.bg/articles/181755/Balgariya-misli-za-kogo-da-glasuva-predizbornata-agitaciya-e-absolyutno-zabranena", "text": "Днес е ден за размисъл преди местния вот - не се допуска предизборна агитация. Съгласно Изборния кодекс не разрешено да се публикуват данни от социологически проучвания, от допитвания до общественото мнение, както и от Екзитпол за резултатите и нагласите на избирателите за подкрепа на определена партия, коалиция, местна коалиция или независим кандидат до приключването на изборния ден в 20:00 часа на 27 октомври.За участие в местните избори в ЦИК регистрираните партии и коалиции са общо 66 - 59 партии и 7 коалиции. В изборите за общински съветници и кметове, право на глас имат хората с българско гражданство, навършили 18 години. Имат регистрация по постоянен и настоящ адрес на територията на страната към 26-ти април 2019-а. Които не са под запрещение и не изтърпяват наказание лишаване от свобода. „В общините ще има различни бюлетини според броя на кандидатите. Специфичното тази година е, че имаме графа „не подкрепям никого”. В листата за избор на кмет отляво са написани имената на партиите и местните коалиции, които са издигнали кандидата. Отдясно се намират имената на кандидатите за кмет на община. Независимите кандидати са отбелязани като такива, за да може се отрази, че те не са издигнати от нито една политическа сила. На гърба на бюлетината има два печата”, заяви в ефира на Нова телевизия говорителят на ЦИК Александър Андреев. Той допълни, че бюлетината за общински съветници е най-объркваща за избирателите, тъй като е доста дълга. „Преди да влезем в изборното помещение, е хубаво да се запознаем с информационното табло. Там ще има образци на изборните книжа”, каза още Андреев. ", "date": "2019.10.26", "title": "България мисли за кого да гласува, предизборната агитация е абсолютно забранена"}
{"url": "https://www.novinite.bg/articles/181772/Amerikanski-vojski-se-mestyat-v-Siriya-ot-Irak", "text": "Американска военна колона се върна от територията на Ирак в сирийската провинция Хасака, съобщи държавната агенция САНА в Дамаск, предаде БНР.По данни на агенцията в състава на колоната влизат десетки военнослужещи, военна техника и хеликоптери.Министърът на отбраната на САЩ Марк Еспър каза вчера, че Вашингтон планира да прехвърли допълнителни наземни механизирани сили в сирийската провинция Дейр аз Зур за охрана на петролните полета там от джихадистите на \"Ислямска държава\", които се опитват отново да надигнат глава след разгрома си в Сирия.", "date": "2019.10.26", "title": "Американски войски се местят в Сирия от Ирак"}
{"url": "https://www.novinite.bg/articles/181757/Preminavaneto-kam-zimno-chasovo-vreme-shte-zabavi-13-patnicheski-vlaka-tazi-nosht", "text": "Предстоящата смяна на часовото време, в нощта срещу неделя, ще наложи промени във времепътуването на 13 пътнически влака. При преминаването от лятно към зимно часово време е необходимо някои пътнически влакове да престоят в различни железопътни гари в нощта между 26.10.2019 г. и 27.10.2019 г. Това се налага, за да не бъде нарушен Графикът за движение на влаковете, съобщиха от БДЖ.В железопътните превози е наложена обичайната практика, влаковете да спрат в първата железопътна гара по маршрута си при наближаване на 04:00 ч. и да изчакат 60 минути. По този начин не се нарушава Графикът за движение на влаковете и се избягва по-ранно от обявеното им преминаване през съответните гари.Преминаването от лятно към зимно часово време тази година ще засегне следните влакове с изчакване в най-близката жп гара, които са:Подробна информация за разписанията на влаковете клиентите на националния железопътен превозвач могат да получат на телефон 0700 10 200.", "date": "2019.10.26", "title": "Преминаването към зимно часово време ще забави 13 пътнически влака тази нощ"}
{"url": "https://www.novinite.bg/articles/181773/Kraj-na-zadrastvaniyata-na-Krasno-selo-v-Sofiya", "text": "От 28 октомври, понеделник, се възстановява движението по маршрутите на автобусните линии 73, 83 и 102 по улица \"Житница\" и бул. \"Гоце Делчев\", съобщават от столичната фирма за градски транспорт, предаде БНР. Отваря се кръстовището на бул. „Цар Борис ІІІ“ и ул. „Житница“, затворено повече от три години заради изграждането на третата линия на метрото.Заради строителство на кръстовището на две нива се въвеждат промени в посоката на движение на улици в карето между булевардите „Цар Борис ІІІ“ и „Гоце Делчев“ и улиците  \"Дойран\" и \"Пирински проход\".", "date": "2019.10.26", "title": "Край на задръстванията на Красно село в София"}
{"url": "https://www.novinite.bg/articles/181774/Pasportnite-slujbi-shte-rabotyat-utre-zaradi-hora-bez-dokumenti-za-samolichnost", "text": "Служителите от звената на дирекцията при СДВР и ОДМВР ще работят извънредно утре от 08:30 до 19:30 часа и ще съдействат на българските граждани, които не притежават валидни документи за самоличност, да упражнят правото си на глас в деня на изборите за общински съветници и за кметове. Създадена е необходимата организация българските граждани, които нямат издадена лична карта или не притежават валидни документи (лична карта или личен /зелен/ паспорт) защото са изгубени, откраднати, повредени, унищожени или с изтекъл срок, да имат възможност да упражнят правото си на глас. Дирекция „Български документи за самоличност“ е създала следната организация за работа:  За да бъде издадено удостоверение е необходимо: При произвеждане на втори тур на избори за общински съветници и за кметове (03.11.2019 г.)  ще се издават нови удостоверения от 29.10.2019 г. до 03.11.2019 г. включително, съгласно описания по-горе начин и време. Удостоверения за заявен постоянен и настоящ адрес се издават от общинската администрация.УДОСТОВЕРЕНИЕТО СЕ ИЗДАВА ЗА ДА ПОСЛУЖИ САМО ПРЕД СЕКЦИОННАТА ИЗБИРАТЕЛНА КОМИСИЯ И Е ВАЛИДНО ЗА ИЗБОРНИЯ ДЕН 27 ОКТОМВРИ 2019 Г.", "date": "2019.10.26", "title": "Паспортните служби ще работят утре заради хора без документи за самоличност"}
{"url": "https://www.novinite.bg/articles/181758/Chetvarti-arest-zaradi-kamiona-kovcheg", "text": "Полицията в графство Есекс задържа четвърти заподозрян по случая с гибелта на 39 души, намерени в хладилен камион, предаде БГНЕС.Те бяха открити сутринта на 23 октомври в камиона, който е влязъл във Великобритания през пристанището Холихед, където акостират фериботите от остров Ирландия. Загиналите се оказали граждани на Китай: 8 жени и 31 мъже.„Мога да потвърдя, че задържахме четвърти човек, 48-годишен мъж от Северна Ирландия, той е арестуван на летище Станстед по позорения за незаконно превозване на хора и непредумишлено убийство”, казва се в съобщения не шефа на полицейската служба Пип МилзПо рано днес по същите подозрения бяха арестувани 38-годишен мъж и 38-годишна жена от град Уорингтън. Задържан бе и 23-годишният шофьор на камиона.По повод първоначалните съобщения, че камионът-убиец бил български, БГНЕС припомня, че той не е влизал в България нито веднъж от 2017 г., съобщи Гранична полиция. Камионът марка „Скания“ е напуснала за последен път България на 20 юни 2017 г. Той е бил управляван от двама граждани на Великобритания. ", "date": "2019.10.26", "title": "Четвърти арест заради камиона-ковчег"}
{"url": "https://www.novinite.bg/articles/181763/Promeni-v-dvijeieto-v-Sofiya-zarad-izborite", "text": "По повод провеждането на избори за общински съветници и кметове на 27 октомври, ще се въведат временни ограничения на движението в София, съобщиха от Столична община, предаде БНР.От 19 часа на 26 октомври до приключване на транспортирането и предаването на изборните книжа и материали от районните избирателни комисии в ЦИК, поетапно ще се ограничава движението по бул.\"Цар Освободител\" между улица \" Раковски\" и бул.\"Княз Дондуков\".От 7 часа утре до краая на предаване на изборните документи ще се забрани престоят и паркирането на пътни превозни средства на ул.\"Княз Александър I\" между \"Московска\" и \"Цар Освободител\".", "date": "2019.10.26", "title": "Промени в движеието в София зарад изборите"}
{"url": "https://www.novinite.bg/articles/181775/Novo-ognishte-na-afrikanska-chuma-v-Smolyansko", "text": "Новото огнище на африканска чума по свинете е регистрирано в района на рудоземското село Мочура при мъртъв глиган, съобщава БНР.За обявената инфектирана зона е издадена заповед на Регионалната дирекция по горите в Смолян за ограничаване на достъпа до горски територии, която включва забрана за дърводобив, лов и туризъм до 22 ноември.Инфектираната зона попада на територия на Държавното горско стопанство в с. Смилян.В района, в който е наложена забраната за достъп, ще се разрешава извършването на неотложни дейности след разрешение от Областната епизоотична комисия.В началото на октомври ограниченията за останалите 5 инфектирани зони в смолянска област бяха отменени. В районите на доспатското с.Змеица, Държавното ловно стопанство \"Извора\" в Девин, в община Чепеларе и районите на Чудните мостове и с. Проглед.Всички случаи на установяване на заразата са при мъртви диви прасета.", "date": "2019.10.26", "title": "Ново огнище на африканска чума в Смолянско"}
