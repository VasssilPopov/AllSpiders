{"url": "https://www.novinite.bg/articles/184105/Maj-e-ubit-sled-sbivane-v-Shivachevo", "text": "39-годишен мъж е починал след сбиване в Шивачево. Сигналът за възникнал конфликт е подаден в събота около 21 часа, съобщиха от ОД на МВР – Сливен.След проведени оперативно-издирвателни действия са задържани двама мъже на 24 и 27 години и непълнолетно 16-годишно момче.За случая е уведомена Окръжна прокуратура-Сливен. Тримата са привлечени като обвиняеми и са задържани за срок от 72 часа. Предстои да бъде разгледано искане за тяхното постоянно задържане. ", "date": "2019.12.30", "title": "Мъж е убит след сбиване в Шивачево"}
{"url": "https://www.novinite.bg/articles/184094/Otnovo-opashki-na-lifta-v-Bansko", "text": "Опашки за лифта в Банско. Сега на скиорите се налага да чакат не на качване, а на слизане от планината, защото лифтът не може да поеме потока от туристи. В последните дни се налага съоръжението да работи извънредно, за да може всички хора да слязат от Бъндеришка поляна. А причината е, че ски пътят още не работи и заради това скиорите, вместо да се спуснат до Банско, се налага да чакат лифта.В предаването \"Здравей, България\" представителят на фирмата концесионер Иван Обрейков обясни и причините за създалата се ситуация. „Първият проблем, който от 11 години съществува, е че няма разрешение за изграждане на втора кабинкова линия. Заради което сутрин има опашки. Топлото време през декември оказаха влияние и оръдията ни не можаха да работят, за да подготвим и ски пътя”, обясни Обрейков.Той допълни, че няма хора, които остават в планината. По думите му ски индустрията „закъсва”, защото от близо 15 години не е направено нищо, което да улесни скиорите. Обрейков е категоричен, че въпреки проблемите, отлив от желаещи да карат ски над Банско няма", "date": "2019.12.30", "title": "Отново опашки на лифта в Банско"}
{"url": "https://www.novinite.bg/articles/184097/Roditeli-platiha-170-leva-za-ednodneven-prestoj-na-bebeto-im-v-bolnica", "text": "Болница поиска 170 лева на здравно осигурено семейство, затова че е приела 10-месечното им бебе за един ден. Случаят е от Ловеч, а семейството твърди, че детето им не е получило каквото и да е лечение.„Оплакванията на детето бяха силни болки в корема. Дойдохме в Спешното отделение и бяхме прегледани от д-р Стойчева. Към нея нямаме никакви оплаквания. Много добро отношение получихме от нея”, разказа в предаването A Силвия Монова, майка на 10-месечното бебе.Тя допълни, че след това тя и детето са били настанени в болница, откъдето на момченцето му поставили диагноза „остър ларингит”. А на следващата сутрин лекар от болницата ги изпратил да търсят специалист по вътрешни болести на друго място. Преди това тя и съпругът ѝ трябвало да платят престоя им, който е бил 170 лева за ден.Той твърди, че на детето не се извършвани никакви интервенции.„Предложих им бебето да остане под лекарско наблюдение, щом се притесняват. Предупредих ги, че работим по клинични пътеки и трябва да останат най-малко три дни. Клиничната пътека не се заплаща от НЗОК, ако се прекъсне престоя”, обясни д-р Добринка Стойчева.Тя допълни, че на 10-месечното дете му е направена инхалация. А цената на клиничната пътека, по която то е прието в болница била 500 лева. Родителите пък са категорични, че ще си търсят правата. ", "date": "2019.12.30", "title": "Родители платиха 170 лева за еднодневен престой на бебето им в болница"}
{"url": "https://www.novinite.bg/articles/184108/Sazdatelyat-na-parvite-genno-redaktirani-bebeta-vliza-v-zatvora", "text": "На 3 години затвор беше осъден китайският учен, създал първите генно модифицирани бебета. Китайски съд постанови присъдата на Хъ Цзянкуей за извършване на незаконен експеримент с раждането на близнаци от генномодифицирани ембриони. През ноември 2018 г. Хъ Цзянкуей съобщи, че е използвал технология за генно редактиране, за да промени гените на ембриони на две близначки. така те станали устойчиви на ХИВ вируса. Новината предизвика бурни реакции и дебати в Китай и по света за етичността на генното редактиране. заедно с Хъ Цзянкуей са осъдени още двама изследователи.“Като баща на две момичета не се сещам за по-хубав и по-полезен за обществото подарък от това дадеш на една двойка шанса да създаде любящо семейство. Наясно съм, че работата ми ще породи дискусии, но вярвам, че семействата имат нужда от тази технология”, коментира ученият.", "date": "2019.12.30", "title": "Създателят на първите генно редактирани бебета влиза в затвора"}
{"url": "https://www.novinite.bg/articles/184098/Protest-sreshtu-planiranoto-uvelichenie-na-danacite-za-avtomobilite-v-Sofiya", "text": "\r\nПротест срещу планираното увеличение на данъците за автомобилите тече пред сградата на Столичния общински съвет, където този въпрос е част от дневния ред.\r\n\r\n\r\n\r\n\r\n\r\n\r\n", "date": "2019.12.30", "title": "Протест срещу планираното увеличение на данъците за автомобилите в София"}
{"url": "https://www.novinite.bg/articles/184101/I-Botevgrad-pred-vodna-kriza-signalizira-kmetat", "text": "Проблеми с питейната вода и на Ботевград. В язовир \"Бебреш\" има вода за около 6 седмици. Това потвърди пред NOVA кметът на града Иван Гавалюгов. ", "date": "2019.12.30", "title": "И Ботевград пред водна криза, сигнализира кметът"}
{"url": "https://www.novinite.bg/articles/184116/Zemetresenie-45-po-Rihter-do-Samokov-trusat-useten-i-v-Sofiya", "text": "Земетресение с епицентър в Национален парк Рила - под връх Мусала,  удари тази нощ. Трусът е почувстван отчетливо в района на Самоков и околните села и в курорта Боровец. По-леко в София и Благоевград. Случил се е минута след 20:00 часа.По последна информация на Националния институт по геофизика, геодезия и картография магнитуда на труса 4,1, но преди това имаше информации, че то е със сериозния магнитуд ит 4,7 по Рихтер.За него съобщава и Европейският-средиземноморски център. Епицентърът на труса е на 8 км източно от Самоков и на 50 км югоизточно от София. Дълбочината на труса е 10 км.Най-силно земетресението е усетено в град Самоков, който е разположен най-близко до епицентъра му – само на 8 км. Местните жители споделят, че са чули и тътен. Самият трус е продължил около 5 секунди. Курортисти в Боровец също алармираха, че на високите етажи в хотелите е било страшничко и дори са помислили, че пада лавина.Снощи малко след 19.30 часа земетресение разтресе леко района на Разлог, Банско и Белица. Местните жители са чули бучене, след което са почувствали разклащане и един хоризонтален трус за няколко секунди.Кметът на Самоков обяви разтревожен във Фейсбук, че може д аима и трети - още по-силен трус, но засега жертви и юети няма и няма място за паника.", "date": "2019.12.30", "title": "Земетресение 4,5 по Рихтер до Самоков, трусът усетен и в София"}
{"url": "https://www.novinite.bg/articles/184102/Avarijniyat-plan-za-Pernik-vliza-v-sila", "text": "Аварийният план за Перник влиза в сила от днес. Часове преди да стартира работата по алтернативното водопреносно трасе в града дойдоха премиерът и министърът на икономиката. Държавата отпуска над 2 млн. лв. за изграждането на водопровода.Започна ремонтът на старата пречиствателна станция на града. От ВиК – Перник са категорични, една такава не е достатъчна за обработването на питейната вода в региона в кризисни ситуации. Очаква се до 20 дни язовир „Студена” да навлезе в мъртвата си точка, а от там да има и замътяване на водата. Започва изграждане на алтернативно трасе на Клон 2, който се очаква да заобикаля ТЕЦ-а. Премиерът Бойко Борисов коментира и вчерашното изказване на лидера на БСП, че ще иска среща с главния прокурор Иван Гешев заради кризата в Перник.„Аз нямам такива връзки с главния прокурор да му се обаждам да му възлагам задачи и да искам отчетност от главния прокурор , но те поне са свикнали да си имат главни прокурори , така си правят. В случая няма никаква продуктивност . има, ако направим тея три неща – магистрален водопровод, пречиствателна нова, пречиствателна стара и четвъртво – да влезем в  града, да му помогнем на кмета с критичните участъци да сменим водопроводите”, коментира той.„Те са два проекта, господин премиер. Единият вариант е за около 2 милиона и 200 да свалиме километър и 500 долу до разклоненията, които влизат. Другият вариант е, но тогава отива бюджета около 3 100 000 лева”, каза икономическият министър Емил Караниколов.От брифинг на ГЕРБ по-рано днес стана ясно, че премиерът е поискал проверка на всички ВиК дружества в страната. А ремонтът в Перник ще струва около 6 милиона лева. Пред NOVA ръководството на „Стомана” - Перник отхвърли всички обвинения към завода и обяви, че няма  нерегламентирано използване на вода", "date": "2019.12.30", "title": "Аварийният план за Перник влиза в сила"}
{"url": "https://www.novinite.bg/articles/184103/Kmetat-na-Nesebar-izlyazal-na-svoboda-sreshtu-garanciya-ot-50-000-lv", "text": "Кметът на Несебър Николай Димитров  излезе на свобода. Спецсъдът е освободил Димитров срещу гаранция. Той се е прибрал вкъщи в петък, след като в същия ден е платил 50 хиляди лева.Прокуратурата не е протестирала мярката му за неотклонение и тя е станала окончателна. Интересното е, че новото решение за свободата на Димитров идва само седмица, след като Апелативният спецсъд отказа да го пусне. Мотивът тогава беше, че може да повлияе върху свидетели.Николай Димитров беше задържан преди местните избори, а по-късно и обвинен за търговия с гласове.", "date": "2019.12.30", "title": "Кметът на Несебър излязъл на свобода срещу гаранция от 50 000 лв."}
{"url": "https://www.novinite.bg/articles/184115/Prokuraturata-razsledva-smartta-na-novorodenoto-v-bolnicata-vav-Vidin", "text": "От Апелативната прокуратура в София съобщиха, че е издадено разпореждане .Прокуратурата във Видин ще проверява дали смъртта е причинена в резултат на лекарска грешка", "date": "2019.12.30", "title": "Прокуратурата разследва смъртта на новороденото в болницата във Видин"}
{"url": "https://www.novinite.bg/articles/184112/Golyamoto-patuvane-zapochna-tapi-se-obrazuvaha-na-pat-E-79-i-AM-Struma", "text": "\r\nГолямото пътуване за посрещане на Новата година започна, тапи се образуваха на изхода на Благоевград към 13.30 ч. днес, както на Е-79, така и на края на АМ \"Струма\".\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.12.30", "title": "Голямото пътуване започна, тапи се образуваха на път Е-79 и АМ \"Струма\""}
{"url": "https://www.novinite.bg/articles/184092/Dnes-na-mesta-vse-oshte-shte-ima-prevalyavaniya-ot-snyag", "text": "Днес на места все още ще има превалявания от сняг, които постепенно ще спрат, а в следобедните часове и облачността от запад ще започне да се разкъсва и намалява. Ще духа умерен, в Източна България и силен северен вятър. Преобладаващите максимални температури ще бъдат между 0° и 5°, в София 0° - 1°.Над планините през по-голямата част от деня ще е предимно облачно и ще превалява сняг. След обяд валежите ще спират и облачността над масивите от Западна България ще се разкъса. Ще духа силен североизточен вятър. Максималната температура на 1200 метра ще е около минус 3°, на 2000 метра – около минус 9°.Над Черноморието ще преобладава облачно и ветровито време. На места ще има слаби превалявания от дъжд и мокър сняг. Вятърът ще бъде силен от север. Максималните температури ще са между 3° и 8°. Температурата на морската вода е 10-12°. Вълнението на морето ще се усили и ще бъде 4-5 бала.", "date": "2019.12.30", "title": "Днес на места все още ще има превалявания от сняг"}
{"url": "https://www.novinite.bg/articles/184093/Dneven-horoskop-za-ponedelnik-30-dekemvri-2019-g", "text": "Днес може да спечелите дело, да намерите и закупите имот и да замете по-добри служебни позиции. Участвайте в състезания и конкурси. Ще ви върнат дълг, издължете се и вие.Планирайте бъдещето си днес. Сега е моментът да резервирате места и билети за предстоящата ви почивка. И да се отдадете на планирането на тези прекрасни дни.Днес на пътя ви възниква преграда, която е добре да заобиколите и да продължите напред. Не се съобразявайте с хора и обстоятелства, които ви пречат да реализирате намеренията си.Вижте повече на :", "date": "2019.12.30", "title": "Дневен хороскоп за понеделник, 30 декември 2019 г."}
{"url": "https://www.novinite.bg/articles/183832/Kitajski-horoskop-za-2020-godinata-na-metalniya-plah", "text": "Годината на Металния плъх- 2020 ще бъде година на ново начало!Ще има много нови възможности за намиране на истинска любов и печелене на повече пари. 2020 г. ще бъде успешна година!Годината на металния плъх идва веднага след Годината на Земното прасе (2019) и преди Годината на Металния вол (2021)!Годините на Плъха са: 1912, 1924, 1936, 1948, 1960, 1972, 1984, 1996, 2008, 2020 и 2032.Според китайския хороскоп за 2020 г., Лунната нова година започва в събота, 25 януари и завършва на 11 февруари 2021 г. Плъхът е първият знак от цикъла на 12-те животни от китайската астрология, и поради тази причина 2020 г. се счита за година на ново начало и подновяване.Годината на Металния плъх ще бъде силна, просперираща и щастлива година за почти всички китайски зодиакални знаци.Всеки ще покаже решителност по отношение на своите цели, стремежи и дори своите хобита. Това е страхотна година за основаване и развитие.Тези, които планират да купят недвижими имоти, да започнат бизнес или да инвестират пари в дългосрочен проект, имат големи шансове да бъдат удовлетворени в бъдеще.Но внимавайте! Този тип инициативи ще бъдат успешни, само ако бъдат внимателно планирани.Китайската Нова година се празнува всяка година с разкошни и цветни празненства. Това е най-важният празник, повод за събиране, парти и две седмици зимна ваканция.Началото на годината, първите дни на февруари са изключително ярки и изпълнени с мотивация. Всички ще получим като подарък нова, чиста, свежа година, без грешки и съжаления. Годината на Плъха ще ни донесе творческа енергия, енергия, която може да се прояви чрез постигане на много неща, които желаете в живота си.Ще имате сигурността, че всичко е възможно, че вие сте господарите на собствения си живот и че имате силата да бъдете този, който искате да бъдете.  Официално китайската година на плъха започва на 25 януари, а за да имате страхотна година, ви съветваме да включите в менюто на Нова година храни, които плъховете обичат да ядат, което означава ядки и всякакви сирена, и да носите красиви дрехи и бижута, защото плъховете обичат разкоша. Вижте повече на: ", "date": "2019.12.30", "title": "Китайски хороскоп за 2020 - годината на металния плъх"}
{"url": "https://www.novinite.bg/articles/184113/72-ot-balgarite-iskat-naborna-armiya", "text": "Нe иcкaм дa звучи кaтo хвaлбa, нo тoвa, кoeтo нe бe прaвeнo oт 30 гoдини, нaпримeр прoeктитe зa мoдeрнизaция нa Въoръжeнитe cили, рeмoнтът и мoдeрнизaциятa нa cъщecтвувaщa тeхникa, увeличaвaнeтo нa дoхoдитe нa вoeннocлужeщитe, ce нaлoжи дa гo прaвим в рaмкитe нa 2018- 2019-тa. Вeчe зaпoчнaхa дa ce виждaт рeзултaтитe, зaяви миниcтърът нa oтбрaнaтa Крacимир Кaрaкaчaнoв в интeрвю зa \"Рaдиo Бългaрия\". \"Cключихмe дoгoвoрa зa придoбивaнe нa първитe 8 мoдeрни изтрeбитeли F-16 blосk 70. Прoцecът нa мoдeрнизaция нa Cухoпътни вoйcки c нoвaтa мaшинa нa пeхoтaтa и двaтa кoрaбa зa вoeннoмoрcкия флoт cтигнa дoтaм, чe вeчe пoлучихмe oфeртитe. Тe ca oтвoрeни и ce рaбoтят. И ce нaдявaм cлeдвaщaтa гoдинa дa приключим и тaзи чacт oт мoдeрнизaциятa нa Бългaрcкaтa aрмия\", oбяcни тoй. \"Идeятa зa възcтaнoвявaнe нa нaбoрнaтa вoeннa cлужбa ce пoдкрeпя oт 72% oт oбщecтвoтo. A зa връщaнeтo нa Трудoви вoйcки, къдeтo oнaзи чacт oт oбщecтвoтo, кoятo e нeгрaмoтнa и нe рaбoти, дa придoбиe мaлкo диcциплинa, cъзнaниe и прoфecия, ce пoдкрeпя oт 81 нa cтo oт cънaрoдницитe ни\", изтъкнa Кaрaкaчaнoв. \"Прoблeмът e в oнeзи пoлитици, кoитo в пocлeднитe 20-25 гoдини oбяcнявaхa нa бългaрcкия грaждaнин, чe кaтo влeзeм в EC, някoй щe ни дaвa eдни пaри, ниe caмo щe трябвa дa cи живуркaмe. Или кaтo влeзeм в НAТO, някoй друг щe ни пaзи. Бeшe прeмaхнaтa нaбoрнaтa cлужбa - нeщo, кoeтo нe caмo Гърция и Турция кaтo члeнoвe нa НAТO нe нaпрaвихa, нo и cкaндинaвcки държaви кaтo Финлaндия, Нoрвeгия и Швeция възcтaнoвихa нaбoрнaтa вoeннa cлужбa, a Дaния никoгa нe я e прeмaхвaлa\", кaзa oщe вoeнният миниcтър.", "date": "2019.12.30", "title": "72% от българите искат наборна армия"}
{"url": "https://www.novinite.bg/articles/184114/Obshtestven-transport-v-stolicata-v-novogodishnata-nosht", "text": "С цел осигуряване на транспортното обслужване на столичани и гостите на София през новогодишната нощ част от обществения транспорт ще се движи и през нощта, съобщиха от \"Център за градска мобилност\".На 31.12.2019 г. срещу 01.01.2020 г. ще се движат през нощта трамваите, обслужващи линии 5, 7,8,12, 18, 20, 22, тролейбуси номера 1, 2, 4, както и автобусите от линии 83, 102, 85, 285 и 310, 213.На 01.01.2020 г. (нощта на 31.12.2019 г. срещу 01.01.2020 год.) нощните автобусни линии № N1, N2, N3 и N4: ще се движат по променени маршрути както следва:- N1 (в посока ж.к. „Младост 4“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и по бул. „Цар Освободител” по маршрута двупосочно;За линията се закриват спирки: двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”;- с код 6456 „Ул. 6-ти септември”.- N2 (в посока Студентски град): от бул. „Тодор Александров” (площад „Независимост”), по бул. „Княз Александър Дондуков”, надясно по бул. „Васил Левски” и по маршрута двупосочно.За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”;- с код 6456 „Ул. 6-ти септември”.- N3 (в посока автостанция „Изток“): от бул. „Тодор Александров” (площад „Независимост”) по бул. „Княз Александър Дондуков” и след кръстовището с бул. „Васил Левски” направо по маршрута до автостанция „Изток“ двупосочно.За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”; с код 6456 „Ул. 6-ти септември”; двупосочна с кодове 6439 и 6440 „Площад Св. Александър Невски”; с код 1241 „Площад Паметник Левски”; с код 2012 „Ул. Кракра”.- N4 (в посока ж.к. „Дружба 2“): от бул. „Тодор Александров” (площад „Независимост”) по бул. „Княз Александър Дондуков”, надясно по бул. „Васил Левски” и наляво по бул. „Янко Сакъзов” по маршрута двупосочно.За линията се закриват спирки двупосочна за прекачване с кодове 6435, 6436, 6455 и 6468 „Площад Княз Александър I”; с код 6457 „Ул. Париж”; с код 6456 „Ул. 6-ти септември”; двупосочна с кодове 6439 и 6440 „Площад Св. Александър Невски.Линиите ще спират на съществуващите трамвайни и автобусни спирки в променените участъци на маршрутите и на временна двупосочна спирка за прекачване на бул. „Княз Александър Дондуков” при ул. „Сердика”.През нощта на 31.12.2019 г. срещу 01.01.2020 г. ще работи и столичното метро като интервалите на движение ще бъдат както следва: маршрут МС «Младост 1» - МС «Витоша»; маршрут МС «Младост 1» - МС «Бизнес парк София»; маршрут МС «Младост 1» - МС «Летище София».", "date": "2019.12.30", "title": "Обществен транспорт в столицата в новогодишната нощ"}
{"url": "https://www.novinite.bg/articles/184106/Blizo-5-000-leva-sa-dareniyata-za-decata-ot-Kardam", "text": "Днес в община Генерал Тошево бяха отворени дарителските кутии за децата от Кардам. Средствата ще се използват за ремонт на къщата в която живеят петте деца, чиито брат Стефан почина.", "date": "2019.12.30", "title": "Близо 5 000 лева са даренията за децата от Кардам"}
{"url": "https://www.novinite.bg/articles/184099/Borisov-za-Pernik-Tuk-politika-nyama-Vajnoto-sega-e-da-se-raboti-po-magistralniya-vodoprovod", "text": "\"\". Това каза премиерът Бойко Борисов по време на посещениерто си в Перник, предаде  ТОПНОВИНИ.\"Да се види и как са приватизирани големите мощности на Перник. \", заяви Борисов.\"Тук политика няма. Важното сега е да се работи по магистралния водопровод, по пречиствателната станция – новата и старата, и да помогнем на Перник с подмяната на водопровода\", категоричен е премиерът.", "date": "2019.12.30", "title": "Борисов за Перник: Тук политика няма. Важното сега е да се работи по магистралния водопровод"}
{"url": "https://www.novinite.bg/articles/184100/BSP-iska-ot-Fandakova-za-6-meseca-da-podgotvi-sazdavane-na-obshtinsko-predpriyatie-po-chistota-v-Sofiya", "text": "Съветниците от групата на \"БСП за България\" искат от кмета Йорданка Фандъкова в следващите 6 месеца да подготви създаването на общинско предприятие по чистота в София. Това стана ясно от брифинг на социалистите, минути преди началото на днешната, последна за годината, сесия на Столичния общински съвет. Още днес те ще входират доклад, чрез който възлагат на кмета да започне подготовка за създаването на общинско предприятие по чистота.\"Наложителни са редица анализи, които трябва да бъдат направени, преди да бъде създадено такова предприятие – финансови, технологични и правни\", обясни лидерът на БСП – София и председател на групата на социалистите в СОС Калоян Паргов.Той добави, че съветниците от БСП няма да подкрепят нито доклада за повишаването на данъците за автомобилите и върху възмездното придобиване на имущество, нито този за план сметката за чистотата. \"Нито е редно, нито има някакви логични аргументи и основания за повишаване на тези данъци, коментира Калоян Паргов. - А още по-малко повишаването на тези данъци ще разреши проблема със замърсения въздух в града. По-скоро вниманието на всички трябва да бъде насочено към план сметката за чистотата. Тя не отговаря на очакванията на софиянци за по-качествени услуги. Редно е кметът да използва правомощията си и да промени модела на събиране и разходване на средствата от такса смет с цел да бъдат постигнати по-високи резултати в спряването с мръсни въздух в града. Точно в тази връзка ние от години предлагаме създаването на общинско дружество по чистота. Такова, каквито има в редица големи градове в Европа – Виена, Мюнхен, Атина, Белград... Дори Националното сдружение на общините в анализ, публикуван на сайта му, препоръчва създаването на подобни общински предприятия. Аргументите в подкрепа на подобно предложение са съвсем практични – подобно предприятие няма да формира печалба, по-ефективно ще бъдат разходвани средствата и контролът от страна на кмета ще е пряк\".Според Калоян Паргов, решението за вдигане на данъците е с единствената цел да бъде запълнен дефицитът в бюджета на СО. \"През 2017-та на пожар СОС прие 100 мерки за чистотата на въздуха в София. Това се случи, след като ние, от БСП, повдигнахме темата и беше установено, че при похарчени 600 милиона лева от 2011-та, в града въздухът е 5 пъти по-мръсен, припомни лидерът на БСП – София. - Днес ни предлагат да гласуваме 101-ата мярка – повишаването на данъците. Тази фискална сурвачка ще се отрази сериозно върху най-уязвимата част от гражданите на София. Чух, че кметът Фандъкова от вчера вече се отрича от дизеловите автобуси за градския транспорт. Това идва 5 години, след като с пари от оперативна програма \"Околна среда\" бяха закупени 120 дизелови автобуса – абсолютен нонсенс!? Радвам се, че най-накрая, под натиска на мръсния въздух в София, промениха възгледите си! Истината е, че през 2020 година най-важна от всичко ще бъде хигиената на града. Миенето на улиците - това ще бъде най-бързото решение за справяне със замърсения въздух\".  ", "date": "2019.12.30", "title": "БСП иска от Фандъкова за 6 месеца да подготви създаване на общинско предприятие по чистота в София"}
{"url": "https://www.novinite.bg/articles/184095/Blizo-50000-dushi-tarsiha-ombudsmana-prez-2019-g", "text": "В институцията на омбудсмана постъпи жалба от г-н Н.М. Човекът е с ампутиран крак, без актуално експертно решение от ТЕЛК, без дом, доходи за съществуване и осигуровки. В рамките на правомощията на омбудсмана бяха предприети многобройни действия от експерти на институцията за осигуряване на необходимата подкрепа на гражданина. След отправени препоръки г-н М. първоначално бе настанен в Център за временно настаняване „Света София“, а впоследствие бе прехвърлен в социалната услуга в кв. Люлин. На гражданина е отпусната еднократна помощ от Дирекция „Социално подпомагане“ – Възраждане в максимален размер и му осигурена целева помощ за медицински изделия. Със съдействието на експерти на институцията на г-н М. са подготвени документи и той се яви за освидетелстване пред ТЕЛК. Определени са му 100 % трайно намалена работоспособност, без чужда помощ. Впоследствие г-н М. е настанен в Дома за пълнолетни лица с физически увреждания – Военноинвалиден дом „Елена и Никола Иванови” в гр. Банкя. Получава пенсия и има осигуровки. Това е само един от многобройните случаи, при които след намесата на омбудсмана, гражданин получи подкрепа от институциите. През 2019 г., общият брой на хората, потърсили съдействието на националния обществен посредник - в приемната в София и изнесените такива в страната, чрез писмени сигнали, консултации по телефона е 48 928. От тях 22 040 са на граждани, подписали се в колективните жалби. Най-много хора са се оплакали на омбудсмана за нарушени права във ВиК сектора – 10,54% от общия брой. Веднага след това са гражданите, сезирали омбудсмана за проблеми, свързани със социално осигуряване и обезщетения, в т.ч. и пенсии – близо 9%, следвани от жалби срещу енергийни дружества, частни съдебни изпълнители, банки, фирми за бързи кредити и др. През 2019 г. омбудсманът е сезирал пет пъти Конституционния съд: 1. Относно разпоредбите на чл. 8, ал. 1-6, чл. 9-15, чл. 17, ал. 1, т. 4, чл. 22, ал. 2, т. 12, чл. 30 и § 1, т. 8 от Допълнителните разпоредби на Закона за административното регулиране на икономически дейности, свързани с нефт и продукти от нефтен произход. Образувано е конституционно дело № 1/2019 г. С определение от 21.02.2019 г. КС отклони искането. 2. Относно разпоредбите на чл. 7, ал. 2, т. 8 от Закона за държавния служител и на § 15 от преходните и заключителни разпоредби на Закона за държавния бюджет на Република България за 2019 г. Образувано е конституционно дело № 2/2019г., присъединено към 16/2018 г. С Решение от 07.03.2019 г. КС уважи искането на омбудсмана и обяви за противоконституционни разпоредбите на чл. 7, ал. 2, т. 8; чл. 84а, ал. 1, т. 1 и чл. 103, ал. 1, т. 4 от Закона за държавния служител и параграф 15 от преходните и заключителни разпоредби на ЗДБРБ за 2019 г. 3. Относно разпоредбата на чл. 14, ал. 2 от Закона за регулиране на водоснабдителните и канализационните услуги. Образувано е конституционно дело № 3/2019 г. С Определение от 09.05.2019 г. КС допусна искането за разглеждане. 4. Относно разпоредбите на чл. 53, ал. 5, чл. 58, ал. 1, чл. 70, ал. 5, чл. 73, ал. 1, чл. 85, ал. 5, чл. 88, ал. 1 и чл. 201, ал. 1 от Изборния кодекс. Образувано е конституционно дело № 6/2019г. С Решение от 18.07.2019г. КС отхвърли искането. 5. Относно разпоредбите на чл. 10а, чл. 17а, ал. 2 и чл. 24в от Закона за устройството на Черноморското крайбрежие. Образувано е конституционно дело № 10/2019г. С Определение от 08.10.2019г. КС допусна искането за разглеждане по същество. Законодателните инициативи на омбудсмана през тази година са четири:  Законопроект за несъстоятелност на физическите лица Омбудсманът организира през 2018 г. форум на тема „Уредба на фалита на физически лица в Република България – възможности и перспективи“, на който представи концепция на законопроект за несъстоятелност на физическите лица. Концепцията е изработена от работна група, включваща експерти, магистрати, представители на съсловни и граждански организации, и предвижда от тази процедура да могат да се възползват, както физически лица, предприемачи, т.е. упражняващи свободна професия или физическа дейност без качеството на търговец, но също така и физически лица потребители, като се постигне баланс между интересните на кредиторите и длъжниците. На 31.07.2019 г. на вниманието на народните представители е внесен и изготвения законопроект, придружен с мотиви и оценка на въздействието.  Закон за търговския регистър и регистъра на юридически лица с нестопанска цел Изпратена е препоръка за приемане на промени, касаещи обжалването на незаконосъобразни откази на длъжностните лица по регистрация към Агенцията по вписванията и възстановяване на направените разходи/претърпени щети.  Граждански процесуален кодекс Изготвен и предоставен на вниманието на председателя на Народното събрание и депутатите е и законопроект за изменение и допълнение на Гражданския процесуален кодекс с цел ограничаване на свръхпривилегиите на банки, монополи и защита от неравноправни клаузи. Законопроектът е внесен и окончателно приет от народните представители през месец декември 2019 г.  Законопроект за съсловните организации на медицинските специалисти Институцията на омбудсмана представи на вниманието на законодателния орган и законопроект, който да регламентира обществените отношения, свързани със съсловните организации на медицинските специалисти. Целта на проекта е създаване на съсловни организации на всяка от регулираните професии в здравеопазването, с което да се осигури стабилност и равнопоставеност в тази област.", "date": "2019.12.30", "title": "Близо 50 000 души търсиха омбудсмана през 2019 г."}
{"url": "https://www.novinite.bg/articles/184111/Maj-namushka-s-noj-saprugata-si-v-silistrensko-selo", "text": "46-годишен мъж намушка с нож съпругата си в силистренско село, съобщиха от полицията в Силистра. Инцидентът е станал тази сутрин, около 08:00 часа в центъра на село Смилец.След подаден сигнал, на адреса незабавно е изпратен полицейски екип, който е задържал нападателят.На жената, която е получила няколко прорезни рани, е оказана медицинска помощ, опасност за живота ѝ няма.Мъжът е задържан за срок до 24 часа. Уведомена е Района прокуратура-Силистра.", "date": "2019.12.30", "title": "Мъж намушка с нож съпругата си в силистренско село"}
{"url": "https://www.novinite.bg/articles/183857/Bezumni-predskazaniya-za-2020-a-napraveni-mnogo-otdavna", "text": "Нaмирaмe ce пoчти нa прaгa нa 2020-a гoдинa, кoeтo зa мнoзинa cигурнo звучи нaпрaвo нeвeрoятнo. Изкуcтвeн интeлeкт, нeпрeкъcнaтo уcъвършeнcтвaщи ce тeхнoлoгични уcтрoйcтвa, тeлeфoни, кoитo ce oтключвaт чрeз cкaнирaнe нa лицeтo и oщe мнoгo, мнoгo нeвeрoятни нeщa дoпрeди eднo-двe дeceтилeтия днec ca фaкт, c кoйтo вcички живeeм. Бeз дa ce зaмиcлямe дoри. E, зa някoи футурoлoзи cвeтът днec трябвaшe дa e мяcтo нa лeтящи кoли и пeрcoнaлни хeликoптeри, нo тoвa нe ce cлучи, пoнe зaceгa.Вижтe някoи oт нaй-зaбaвнитe прoгнoзи и прeдcкaзaния, кoитo рaзлични футурoлoзи и рeвoлюциoнни умoвe ca зaдaли прeди мнoгo, мнoгo гoдини и зa тяхнo cъжaлeниe, вce oщe нe ca рeaлнocт, oбoбщeни oт caйтa Bеstlifе.соm.Щe имaмe мaймуни шoфьoри.Прeз 1994-a гoдинa кoрпoрaция RАND, глoбaлнa oргaнизaция c принoc към кocмичecки прoгрaми и рaзвитиeтo нa интeрнeт, e зaявилa cвoятa прoгнoзa, чe прeз 2020 г. щe пoлзвaмe уcлугитe нa живoтни кaтo нaши cлужитeли.„Пaнeлът RАND плaнирa, чe дo 2020 г. щe бъдe възмoжнo дa ce oтглeждaт интeлигeнтни видoвe живoтни кaтo мaймунитe, кoитo щe бъдaт cпocoбни дa изпълнявaт ръчeн труд“, кaзвa Глeн Т. Cийбoрг, aвтoр нa книгaтa „Sсinеtist Spеаks Оut“, в кoятo пишe зa прoгнoзaтa нa кoрпoрaциятa. Тoй дoпълвa, чe в прoгнoзитe e влизaлa и тaзи възмoжнocт зa дoмaкинcтвaтa, кoитo нямaт рoбoт зa чиcтeнe, дa пoлзвaт уcлугитe нa мaймунa, кoятo чиcти и ce грижи зa грaдинaтa. Cъщo тaкa ca прeдричaли и възмoжнocттa дoбрe трeнирaни мaймуни дa ce изявявaт кaтo ceмeйни шoфьoри.Нaй-нaкрaя щe cтигнeм дo Мaрc.Мaрc e мeчтaнaтa кocмичecкa дecтинaция зa хoрaтa oт мнoгo, мнoгo врeмe. Нo чaк oтcкoрo пътувaнeтo дo Чeрвeнaтa плaнeтa ce cчитa зa рeaлиcтичнo. И вce пaк, oптимизъм нe ни e липcвaл, cлeд кaтo прeз 1997-a гoдинa aвтoритe нa cпиcaниe Wirеd Питър Шуoрц и Питър Лeйдън ca пocoчили имeннo 2020-a гoдинa кaтo гoдинaтa, в кoятo хoрaтa щe cтъпят нa Мaрc.Прeз 90-тe гoдини мнoгo хoрa вeрoятнo ca вярвaли нa тoвa прeдcкaзaниe, нo към днeшнa дaтa тoвa нe e никaк рeaлиcтичнo. Дoри прoeктитe нa НACA прeдвиждaт нaй-рaннaтa миcия c acтрoнaвти дo Мaрc дa e прeз 2030-a. A дoтoгaвa имa мнoгo врeмe.Щe живeeм в лeтящи къщи.Изoбрeтaтeлят, пиcaтeл нa нaучнa фaнтacтикa и футурoлoг Aртър Клaрк, кoйтo e cъaвтoр нa cцeнaрия зa „2001: Кocмичecкa oдиceя“, e вярвaл, чe дocaднитe къщи прeз 1966 г. щe ca мнoгo рaзлични прeз 21 вeк. Cпoрeд нeгo къщитe нa бъдeщeтo e нямaлo дa бъдaт cвързaни и укрeпeни cъc зeмятa, a щe имa възмoжнocт дa бъдaт мecтeни нaвcякъдe пo зeмятa, кaктo ни ce прииcкa.Щe cмe cпocoбни нa тeлeпaтия и тeлeпoртaция.Miсhаеl J. О’Fаrrеll, cъздaтeл нa Thе Mоbilе Institutе, e eкcпeрт в тeхнoлoгичнaтa индуcтрия oт 1985-a гoдинa нacaм. Нo дoри и eкcпeртитe прaвят грeшки. В книгaтa „Shift 2020“, О’Fаrrеll прeдричa, чe 2020-a щe бъдe зoрaтa нa „нaнoмoбилнaтa eрa“.„В бъдeщaтa нaнoмoбилнa eрa, aз прeдричaм, чe тeлeпaтиятa и тeлeпoртaциятa щe бъдaт възмoжни прeз 2020 гoдинa, кaтo и двeтe щe бъдaт нeщo oбикнoвeнo прeз 2040“, e кaзaл тoй.Щe имaмe лични хeликoптeри.Никaкви caмoлeти и лeтящи кoли, нaпрaвo минaвaмe нa лични хeликoптeри! Aмeрикaнcкoтo издaниe зa нaукa и тeхнoлoгии Pоpulаr Mесhаniсs прeдричa oщe прeз 1951 г., чe вcякo ceмeйcтвo в 21 вeк щe имa пoнe eдин хeликoптeр в ceмeйния гaрaж.Щe имaмe caмo eдин пръcт нa крaкa.Пo врeмe нa лeкция в Rоyаl Соllеgе оf Surgеоns оf Еnglаnd прeз 1911 г., хирург нa имe Ричaрд Клeмънт Лукac прaви мнoгo любoпитнoтo прeдcкaзaниe: чe „бeзпoлeзнитe външни пръcти“ щe cтaвaт вce пo-мaлкo изпoлзвaни, дoкaтo „чoвeкът мoжe дa cтaнe eднoпръcтoвa рaca“.Вcичкo щe ce прaви oт cтoмaнa.Тoмac Eдиcън ce нaрeждa cрeд нaй-гoлeмитe умoвe в cвeтa, c принoc зa мнoжecтвo изoбрeтeния oт eлeктричecкaтa крушкa дo филмoвaтa кaмeрa. Нo тoзи вeлик инoвaтoр e имaл и някoи нe тoлкoвa cпoлучливи идeи. Нaпримeр визиятa му, чe прeз cлeдвaщия вeк вcичкo щe ce прaви oт cтoмaнa. В интeрвю прeз 1911 г. зa Miаmi Mеtrоpоlis тoй прaви cлeднoтo прeдcкaзaниe: „къщaтa нa cлeдвaщия вeк щe бъдe oбзaвeдeнa oт мaзeтo дo пoкривa cъc cтoмaнa.“Визиятa му зa cтoмaнeнaтa къщa нa бъдeщeтo нe cвършвaлa caмo c тoвa, a cпoрeд нeгo дoри и бeбeшкaтa люлкa e щялa дa ce изрaбoтвa oт cтoмaнa.Никoй нямa дa пиe кaфe и чaй.Прeз 1937 г. Никoлa Тecлa прeдричa, чe в рaмкитe нa eдин вeк кaфeтo, чaят и тютюнът нямa пoвeчe дa ce изпoлзвaт.Вcички щe cмe вeгeтaриaнци.Прeз 1913 г. Гюcтaв Бишoф, бивш прeзидeнт нa Aмeрикaнcкaтa acoциaция нa рaбoтници, oпaкoвaщи мeco, прeдричa, чe рeжимът нa хрaнeнe нa чoвeк в бъдeщeтo щe cъдържa ocнoвнo зeлeнчуци. Тoй кaзвa прeд Thе Nеw Yоrk Timеs, чe нeдocтигът нa мeco щe дoвeдe дo тoвa, чe дoри нaй-бoгaтитe хoрa в cвeтa щe cтaнaт вeгeтaриaнци.", "date": "2019.12.30", "title": "Безумни предсказания за 2020-а, направени много отдавна"}
{"url": "https://www.novinite.bg/articles/184104/Ninova-Vnasyame-vot-na-nedoverie-kam-pravitelstvoto-na-Bojko-Borisov-za-provala-v-politikata-po-okolna-sreda-i-vodi", "text": "Днес свиках извънредно заседание на Изпълнителното бюро и на ръководството на парламентарната група и взехме решение – внасяме вот на недоверие към правителството на Бойко Борисов за провала в политиката по околна среда и води. За 10-годишното управление на Борисов, в резултат на некомпетентна политика, безхаберие и кражби, близо половин милион българи в момента са оставени без достъп до питейна вода. Водната криза от криза в Перник става национална, защото и други области и градове са застаршени от този проблем. В същото време, за тези десет години, постоянно се увеличаваха цените на водата за българските граждани без да се предприемат каквито и да е мерки за инвестиции. Само 0,5 процента от мрежата е подменена, а над 50 % от водата се губи. Трети сме в света по замърсен въздух, защото правителството на Бойко Борисов разрешава внос на боклуци от цял свят, които да се горят в България. Дишаме рак и пием отрова. След десетгодишно управление посегнаха и на най-човешки и ежедневни неща като въздуха и водата. Всички обяснения за природни причини са безпочвени, а прехвърлянето на отговорността на ВиК дружества, кметове и общински съветници е жалък опит за спасение на правителството и лично на премиера. Днес г-н Борисов е казал в Перник – „тук политика няма”. Не, господин Борисов, тук всичко е политика и нищо друго. Твой министър да каже, че дава 32 милиона лева и ще осигурите вода през 2016 година, и след 4 години да няма вода и да не се знае къде са отишли парите, е политика на корупция. Министър на регионалното развитие да подписва всеки месец на ВиК Перник колко вода да източва, без да отчита колко се влива в язовира, е политика на некадърност. Да оставиш половин милиона българи без основно човешко благо – питейна вода, е политика на геноцид. Така че всичко е политика и от 10 години тя има едно лице и едно име – Бойко Борисов. Министрите са послушни изпълнители и вие сами знаете колко често той ги сменя. Това не дава резултат и не променя нищо в общата политика на правителството. Борисов е начело и я провежда последователно, независимо коя калинка използва в даден момент и кой бушон гори, когато стане напечено. Днес той е казал: „Ние сме тук от момента, в който разбрахме за тази криза в Перник”, „Защо никой нищо не ни е казал?”. Питайте си министрите, г-н Борисов, които са разрешавали това, което се случва в Перник. Питайте си областния управител от ГЕРБ, който научи, че има отговорност към този проблем едва след като кризата възникна. Само БСП поставяхме този въпрос месеци наред. Включително сегашния кмет Станислав Владимиров, като депутат от Перник, многократно в българския парламент чрез праламентарен контрол към министрите. Но тогава никой не му обърна внимание, затова днес БСП няма да носи отговорност за ситуацията, създадена от правителството, от министрите, от областния управител. Тази отговорност е политическа, затова искаме вот на недоверие към правителството и оставка на цялото правителство. Но тя и наказателна – някой трябва да поеме наказателна отговорност за случващото се не само в Перник, а в цялата страна по тези въпроси. Днес господин Борисов е казал, че той с главния прокурор не говори, за разлика от мен, която разговарях с главния прокурор и поисках официална среща. Дори си е позволил да каже, че аз „назидавам” главния прокурор – типично в негов стил. Основната разлика между мен и Борисов по отношение на главните прокурори на България е, че той ги вика в Банкя или в Бояна, осъществявайки задкулисието. Припомням ви разговора от 2013 година, от неговия дом, в разговор за задкулисие, излязоха репликите: „Не ми се подсмихвай, ти си го избра”. Там се говори за бизнесмени, за дела, за започване на дела, за прекратяване, включително до цинизма да се коментира сексуална ориентация. Ако е забравил, мога да извадя тази стенограма. За разлика от него, винаги съм искала официални срещи и съм ги обявявала публично. Поисках такава за Перник, осъществявайки желанието на перничани, изразено вчера пред мен. Те не вярват, че ще има понасяне на отговорност и наказани лица. След срещата с г-н Гешев, официално ще обявя резултата. В първите дни на работата на парламента внасяме вота на недоверие срещу цялото правителство и искаме оставката му за провала в политиката по околна среда и води.", "date": "2019.12.30", "title": "Нинова: Внасяме вот на недоверие към правителството на Бойко Борисов за провала в политиката по околна среда и води"}
{"url": "https://www.novinite.bg/articles/184107/63-godishen-maj-ot-Pleven-dava-shans-za-jivot-na-balgari-chakashti-za-transplantaciya", "text": "Близките на 63-годишен мъж от Плевен, изпаднал в мозъчна смърт в следствие на черепно-мозъчна травма, дават шанс за живот на българи, чакащи за трансплантация. Екипът на д-р Георги Димитров, координатор по донорство в УМБАЛ „Д-р Георги Странски“ ЕАД в Плевен, реализира успешно 16-та за тази година донорска ситуация. Тя стана възможна благодарение на координираните усилия на ЦСМП - Плевен, ЦСМП – София и Национална служба „Полиция“, осигурила ескорта на медицинските екипи. За Плевенската болница това е втората донорска ситуация за годината. При предишната беше спасен животът на четирима пациенти, нуждаещи се от трансплантация. От началото на годината до момента, от 15-те реализирани донорски ситуации, са трансплантирани и спасени 41 души, от тях 32-ма са български граждани и 9 европейски. Изказваме своите съболезнования към близките на починалия мъж и благодарност за съгласието им в този труден за тях момент да дарят органите на техния близък роднина на непознати хора.", "date": "2019.12.30", "title": "63-годишен мъж от Плевен дава шанс за живот на българи, чакащи за трансплантация"}
{"url": "https://www.novinite.bg/articles/184110/Pochina-prof-d-r-Dragomir-Draganov", "text": "Почина проф. д-р Драгомир Драганов, дългогодишен преподавател по история в Софийския университет и бивш депутат, съобщиха негови близки. Проф. Драгомир Драганов е роден през 1948 г. в Плевен. През 1972 г. завършва история в Историческия факултет на Софийския университет. От 1974 г. е асистент, от 1984-а доцент, а от 1996-а - професор в Катедрата по нова и съвременна история.  През 1980-1983 г. е преподавател по история на славянските народи в Мадридския автономен университет - Испания. Той беше депутат в 7-ото Велико народно събрание от БСП и в 38-ото НС от Евролевицата.", "date": "2019.12.30", "title": "Почина проф. д-р Драгомир Драганов"}
{"url": "https://www.novinite.bg/articles/184109/Neno-Dimov-kam-Ninova-S-falshivi-novini-nasajdate-strahove", "text": "Министърът на околната среда и водите Нено Димов отвърна на критиките на соцлидерката Корнелия Нинова и я обвини в насаждане на страхове и разпространяване на фалшиви новини.По-рано червените обявиха, че ще внесат вот на недоверие към правителството за провала в политиката по околната среда и водите заради водната криза в Перник и замърсяването на въздуха.В отговор министър Димов настоя, че лидерката на БСП се изказва неподготвена. Той припомни, че Перник не е успял да защити проекта си за водния цикъл именно по времето на кмет от БСП. Министърът подчерта и че по времето на кабинета „Орешарски“ е била спярна Оперативната програма „Околна среда“.„Нинова прави продължение на една политика чрез фалшиви новини да се насажда страх. Припомнете си как Таско Еремнков хвърли в ужас софиянци с фалшива новина за язовир Искър. Това нещо продължава не само по темата с водите, но с въздуха. Ако тя беше загрижена за въздуха, когато управляваше тройната коалиция, можеха да предвидят пари за чистота на атмосферния въздух, но в първата оперативна програма няма никакви. Нека да припомня,че всички ТЕЦ-ове и Топлофикации бяха приватизирани в периода 2004-2009, когато Нинова бе зам.-министър на енергетиката, който е изгонен заради скандала с Вальо Топлото. Когато говорим за ТЕЦ-ове, какво се диша, трябва да си дадем сметка, че тя пряко е участвала и носи отговорността за тези свои действия“, посочи той.", "date": "2019.12.30", "title": "Нено Димов към Нинова: С фалшиви новини насаждате страхове"}
