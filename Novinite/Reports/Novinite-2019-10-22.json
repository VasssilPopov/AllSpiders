{"url": "https://www.novinite.bg/articles/181600/Sled-AChS-yadem-parjoli-ot-dalbokiya-rezerv-na-Evropa", "text": "По магазините у нас масово се продава дълбоко замразено свинско от резервите на Европа. Търговците често го пробутват наред с прясното месо. Това предупреди пред TrafficNews Христо Стойков, директор на свинекомплекса в русенското село Бръшлен, в който 40 000 животни бяха евтаназирани заради африканска чума по свинете /АЧС/, пише Трафикнюз.Заради опасната зарада у нас бяха унижожени над 130 000 прасета, чието месо се използваше предимно за прясна консумация.Сега търговците запълват дефицитас внос, като много често докарват у нас нискокачествени екарисажни меса. Холандия, Франция и Германия ще си разчистят резервите, обясни Стойков. По думите му, когато в някоя от тези страни има свръхпроизводство, за да не паднат цените катастрофално и фермерът Ханс да е защитен, държавата изкупува големи количества месо, замразява ги дълбоко и ги трупа. Сега този резерв се прочиства с внос в страни, поразени от АЧС като България.„В Русе никой търговец не работи на 100% само с прясно месо. Вземат и такова, но го мешат с дълбоко замразено. Вратът например им излиза на цена от 2 лева, а като го смесят с пресния, го продават на 12 лв. Търсят бърза печалба” , обясни Стойков.Потребителите могат да познаят прясното месо по цвета. Когато то е било дълбоко замразено и след това се размразява – отделя вода и цветът му избледнява. Стойков препоръчва клиентите винаги да питат търговеца или сервитьора в ресторанта откъде е месото и да се доверяват само на доказали се производители, дори и цената да е по-висока.„Ще дадете малко повече пари, но ще спестите от лекарства и болести, които ще ви налегнат, ако се храните с некачествено месо”, каза още шефът на фермата в Бръшлен.Христо Стойков също съди Българската агенция за безопасност на храните /БАБХ/ заради ниско обезщетение. „Първи заведохме дело, след нас заведе и Лефтер Лефтеров, собственик на свинекомплекса в свищовското село Българско Сливово. И другите свинекомплекси, където прасетата бяха унищожени заради АЧС, ще го направят”, каза Стойков.По думите му, заради това, че цената на прасетата е изчислявана по статистиката, а не според пазарната, изплатеното обезщетение за неговата ферма е значително по-малко от реалното.„Оцениха ни 80-килограмово прасе за 120 лв. Изобщо не провериха какви са цените по стоковите борси. В Холандия например 25-килограмово прасе с транспортните разходи дотук в момента излиза между 80 и 95 евро. И цените постоянно скачат”, обясни Стойков. И допълни, че парите от обезщетението са нужни за възстановяване на производството в Бръшлен. „Очаквахме 12-14 млн. лева, а получихме само 8 млн. Не слагаме в сметката изгубените печалби. Не сме уволнили работниците, 65 човека вече трети месец след евтаназията на животните са на работа при нас. Освободихме само хората от кланицата и транжорната, защото не искаме да пускаме на пазара месо от чужди животни, а да имаме затворен цикъл”, обясни още Стойков.Според него ниските обезщетения ще накарат собствениците на други свинекомплекси да крият заразените животни, ако имат случаи на АЧС и така чумата ще продължава да ни мъчи.След дезинфекцията, комплексът в Бръшлен се готви да започне работа.  През януари ще бъдат докарани животните, а през ноември ще излязат на пазара с прясно месо.Стойков е категоричен, че заразата е влязла в управляваното от него стопанство и в другите ферми край Дунава чрез дивите прасета от Румъния и комарите, които тази година бяха истинска напаст, а мерките от страна на държавата срещу унищожаването им закъсняха.    ", "date": "2019.10.22", "title": "След АЧС, ядем пържоли от дълбокия резерв на Европа"}
{"url": "https://www.novinite.bg/articles/181623/Golyam-maj-Batka-se-izhrachi-varhu-kamerata-v-asansor-na-pasarelka-v-Burgas", "text": "Хулиган на около 30 години се опита да счупи камерите за видеонаблюдение в асансьорите на пасарелката при хотел \"Мираж\" в Бургас. Той без причина извършва неприлични действия пред тях и прави опит да счупи обективите с груби удари. Показва и среден пръст, а в отчаянието си изкарва яда наннеодушевения предмет чрез плюнка.Служителите от центъра за видеонаблюдение са предоставили кадрите на полицията, за да бъде издирен извършителят на вандалския акт. Една от функциите на камерите от системата за видеонаблюдение на Община Бургас е да бъдат разкривани по-бързо и лесно противообществени прояви.Благодарение на предоставени на органите на реда записи бяха установени доста от извършителите на вандалски актове на обществени места.Освен като превенция на престъпността, камерите помагат да се реагира бързо, ако човек се нуждае от помощ или има усложнение на пътната обстановка.", "date": "2019.10.22", "title": "\"Голям\" мъж: Батка се изхрачи върху камерата в асансьор на пасарелка в Бургас"}
{"url": "https://www.novinite.bg/articles/181598/Bojko-Borisov-se-sreshtna-s-noviya-poslanik-na-SASht-i-pusna-post-vav-Fejsa", "text": "Днес премиерът Бойко Борисов се срещна с новия посланик на САЩ у нас - Херо Мустафа. Дамата и министър -председателят разговаряха помежду си с помощта на преводач, а след соарето Борисов разясни основните теми в него чрез пост във Фейсбук. България и САЩ са съюзници и стратегически партньори. Между двете страни сме установили устойчив политически диалог на всички равнища. Поздравих Херо Мустафа за назначаването й като посланик в София и съм уверен, че дипломатическите ни отношения ще продължат да се развиват възходящо. Имаме отлично взаимодействие в областта на сигурността и отбраната - по двустранна линия и в рамките на НАТО. Акцентирах и върху потенциала за надграждане на стратегическото партньорство със САЩ и в други области като енергийна сигурност, развитие на високите технологии, образование, наука и култура.", "date": "2019.10.22", "title": "Бойко Борисов се срещна с новия посланик на САЩ и пусна пост във Фейса"}
{"url": "https://www.novinite.bg/articles/181604/Maj-se-samozapali-v-krevata-i-se-ozova-v-bolnica", "text": "33-годишен мъж от Шумен е приет в болнично заведение във Варна с изгаряния и опасност за живота.Малко след 02:00 часа на 21 октомври бил приет сигнал за пожар в жилище на бул. “Ришки проход“ в Шумен. След пристигане на място било установено, че 33-годишен мъж след употреба на алкохол се самозапалил в леглото си.Откаран бил за преглед в МБАЛ-Шумен, а след това и във ВМА- Варна, където е настанен за лечение с изгаряния и опасност за живота.", "date": "2019.10.22", "title": "Мъж се самозапали в кревата и се озова в болница"}
{"url": "https://www.novinite.bg/articles/181610/Joncheva-Monitoringat-varhu-Balgariya-otpada", "text": "Прeдceдaтeлят нa Eврoпeйcкaтa кoмиcия Жaн-Клoд Юнкeр e oтгoвoрил пoлoжитeлнo нa въпрoc дaли мoнитoрингът върху Бългaрия oтпaдa. Тoвa рaзкри Eлeнa Йoнчeвa, кoятo e прoвeлa рaзгoвoр c нeгo. \"Днec, мaлкo прeди нaчaлoтo нa плeнaрнoтo зaceдaниe нa Eврoпeйcкия пaрлaмeнт в Cтрacбург, рaзгoвaрях c прeдceдaтeля нa Eврoпeйcкaтa кoмиcия Жaн-Клoд Юнкeр. Пoпитaх гo дaли мoнитoрингът върху Бългaрия oтпaдa, нa кoeтo г-н Юнкeр oтгoвoри пoлoжитeлнo\", нaпиca тя във Фeйcбук. \"В рaзгoвoрa cи c нeгo cпoдeлих, чe Бългaрия трябвa дa пoлaгa пoвeчe уcилия зa уcтaнoвявaнe нa прaвoвa държaвa, c кoeтo прeдceдaтeлят нa EК ce cъглacи\", пocoчи oщe Eлeнa Йoнчeвa.", "date": "2019.10.22", "title": "Йончева: Мониторингът върху България отпада"}
{"url": "https://www.novinite.bg/articles/181622/Izleze-monitoringoviyat-doklad-na-EK-za-Balgariya", "text": "Европейската комисия оповести мониторинговия доклад за България в рамките на Механизма за сътрудничество и проверка. Това е последният за мандата на тази комисия доклад за наблюдението на правосъдната ни система и борбата с корупцията.От Европейската комисия обявиха, че преди да вземе окончателното решение за отпадане на механизма, Комисията надлежно ще разгледа заключението на Европейския съвет и на Европейския парламент.", "date": "2019.10.22", "title": "Излезе мониторинговият доклад на ЕК за България"}
{"url": "https://www.novinite.bg/articles/181627/CIK-dade-kmeta-na-Nesebar-na-prokuraturata", "text": "Зa пeтимa души, cрeд кoитo кмeтът нa Нeceбър Никoлaй Димитрoв, ЦИК e дaлa рaзрeшeниe дa бъдaт зaдържaни и oбвинeни. Тoвa cтaвa яcнo oт пeт oтдeлни рeшeния нa кoмиcиятa, кoитo ca нa бaзaтa нa иcкaния нa глaвния прoкурoр oт вчeрa. Рaзcлeдвaнeтo e cрeщу нaрушeни избoрни прaвa. Дeлoтo ce вoди oт cпeцпрoкурaтурaтa, иcкaнeтo нa Цaцaрoв e cлeд aкциятa минaлaтa ceдмицaтa пo Южнoтo Чeрнoмoриe.Никoлaй Димитрoв e нeзaвиcим кaндидaт зa кмeт нa Нeceбър зa пoрeдeн мaндaт. ЦИК e дaлa пoдoбни рaзрeшeния зa Пeтър Тoдoрoв и Гeoрги Гeoргиeв - кaндидaти зa oбщинcки cъвeтници в Нeceбър, кaктo и зa Кoнcтaнтин Лeфтeрoв - кaндидaт зa oбщинcки cъвeтник в Cвeти Влac и зa кaндидaтa зa кмeт Aтaнac Япaджиeв. Припoмнямe, чe прeз 2014 г. Кoмиcиятa зa oтнeмaнe нa нeзaкoннo придoбитo имущecтвo нaлoжи зaпoр зa близo 2 млн. лв. нa Никoлaй Димитрoв, дeлaтa oщe ce нe ca приключили.", "date": "2019.10.22", "title": "ЦИК даде кмета на Несебър на прокуратурата"}
{"url": "https://www.novinite.bg/articles/181609/VIDEO-Bojko-otkri-zavod-na-Mercedes-v-Balgariya-raztopi-investitora-s-laf-na-turski", "text": "Бойко Борисов лично присъства на откриването на супермодерния завод за фарове на \"Мерцедес\" в зона Куклен. Производствената база е на компанията \"Одело България\", а освен премиера, официални гости на събитието бяха още посланикът на Турция Хасан Улусой, вицепремиерът Томислав Дончев, министърът на икономиката Емил Караниколов, областният управител Здравко Димитров, както и куп бизнесмени от региона.При присгигането си Борисов разчупи атмосферата като поздрави инвеститора с \"Как си, комшу?\", предизвийквайки усмивки. Последва разходка из завода, при която преводач разясняваше на министър-председателя какво точно ще се случва в завода, превеждайки думите на инвеститора от английски.В същото време представителите на холдинга \"Одело Фабра\" напомниха, че дизайнът на автомобилните светлини се прави в София, а в Куклен те ще се произвеждат.\"Това и е хубавото на България, че хем ги измислят, хем ги правят,\" отвърна гордо премиерът.Турският холдинг инвестира в базата за автомобилопроизводство 62 милиона лева. Очаква се до 2023 година там да работят 400 души. Министерството на икономиката отпусна на община Куклен над 802 000 лева за изграждане на пътна инфраструктура и канализация до местността „Капсида“, за реализацията на инвестиционния проект на турската фирма. Холдингът създаде и R&D център през лятото в София.", "date": "2019.10.22", "title": "ВИДЕО Бойко откри завод на \"Мерцедес\" в България, разтопи инвеститора с лаф на турски"}
{"url": "https://www.novinite.bg/articles/181620/Film-na-ujasite-ojivya-u-nas-Maskiran-kato-kloun-izskacha-v-tamnoto-sreshtu-kolite", "text": "Неприятни моменти преживяват шофьорите, които пътуват вечер по пътя между Хасково и Свиленград. От известно време човек с маска на клоун изскача по тъмна доба, хвърля се към автомобилите и изкарва акъла на водачите. Десетки граждани вече са сигнализирали за \"съществото\", което ги плаши в тъмното, а снимка на страшния клоун се завъртя и в социалните мрежи.По разкази на свидетели страшилището се криело в храстите и дебнело колите. Когато превозно средство наближи, клоунът се хвърлял към него и започвал да ръкомаха. Шофьорите буквално си изкарвали акъла от неочакваната поява на клоуна в тъмното и скачали на спирачките, за да не го ударят. Шокът им се увеличавал, след като видели за какво става дума, и тогава с мръсна газ изчезвали от ужасяващата ситуация.При една от случките шофьорът все пак събрал смелост, спрял и слязъл да провери за какво става дума. Тогава клоунът му изпял песен и се шмугнал обратно в храстите. Според информация в регионалните медии преди време на същия път отново имало преоблечен човек, но с маска на прасе.\"Пътувах точно преди година по същия път. Тогава пред нас изведнъж се появи мъж. Той носеше маска, но не на клоун, а на прасе. Заобиколихме го и подминахме. Малко след това се разминахме с друг автомобил. Обърнахме, за да го догоним и да го предупредим, но караше бързо и не успяхме. В обсега на фаровете забелязахме маскирания, легнал по средата на шосето. Когато го наближихме, опита се да ни замери с нещо, вероятно с камък\", гласи разказ на свидетели.", "date": "2019.10.22", "title": "Филм на ужасите оживя у нас: Маскиран като клоун изскача в тъмното срещу колите"}
{"url": "https://www.novinite.bg/articles/181599/Sas-zabelejka-se-razmina-laborantkata-koyato-zabravi-jena-v-skenera", "text": "Лаборантката, която забрави жена повече от 6 часа в скенера на болницата в Павликени, ще бъде наказана със забележка и лишаване от допълнително материално стимулиране. Това съобщи за БНТ управителят на лечебното заведение д-р Ренета Кръстева.Досега лаборантката не е имала провинения, което я спасява и от по-тежко наказание. По данни на болницата, няма опасност за здравето на забравената пациентка.\r\nТя е била освободена от плащане на потребителска такса за престоя си в лечебното заведение и е получила извинение от целия екип.\r\n", "date": "2019.10.22", "title": "Със забележка се размина лаборантката, която забрави жена в скенера"}
{"url": "https://www.novinite.bg/articles/181596/Jalba-do-CIK-za-agitaciya-na-chujd-ezik-v-Peshtera-VIDEO", "text": "Жалба за агитация на чужд език в Пещера е внесена в ЦИК от местния щаб на една от големите партии. Авторите посочват, че това е нарушение на текст от Изборния кодекс, категорично забраняващ агитацията на език, различен от българския.На 21 октомври на предизборно мероприятие в кв. \"Луковица\" Орхан Мурад и неговата сътрудничка са агитирали на език, различен от българския, което е в съществено нарушение на действащото в България законодателство.Също така в публичното пространство е разпространен аудио - визуален мателиал, доказващ гореспоменатото нарушение. В клипа се дават обещания за разширяване на ромския квартал \"Пирин\" в Пещера и снабдяване с вода и ток на незаконните постройки, изброява се в текста на жалбата. От пещерския щаб на партията, подала сигнала, настояват пред ЦИК да бъдат взети мерки за спиране на разпространението на въпросния аудио - визуален мателиал и да се наложат санкции на нарушителите.Жалбата до Общинската избирателна комисия в родопския град е отхвърлена заради неприложен видеоматериал, затова е внесена жалба до ЦИК.", "date": "2019.10.22", "title": "Жалба до ЦИК за агитация на чужд език в Пещера (ВИДЕО)"}
{"url": "https://www.novinite.bg/articles/181611/Predi-vota-Nad-600-hilyadi-priznavat-che-biha-glasuvali-sreshtu-stimul-ili-po-prinuda", "text": "В дните преди вотове с реална интрига изключително актуална става темата със зависимото гласуване. Поредица журналистически разследвания в евровота ясно показаха, че величината и географията на този тип вот става все по-решаващо обстоятелство за крайния резултат.В момента пък различни места се чуват различни цени на глас до 150 и дори до 200 лв. Подправяне на протоколи, превръщане на бюлетини в невалидни, опити за купуване на цели комисии с цел постигане на по-големи и сигурни разлики в резултатите – това са често обсъждани теми преди всяка кампания. Тази не прави изключение. Разликата тук е, че става дума за местни избори с реален залог на много места, респ. зависимите вотове или некоректните практики могат да повлияят в много по-голяма степен, отколкото на национални избори. За да подмениш вота в някое населено място, е нужно не толкова голямо количество гласове.„Галъп интернешънъл“ за поредна година провери каква е нагласата към „стимулирано“ или „наложено“ гласуване. В последното националнопредставително изследване на агенцията, проведено само преди дни, беше зададен въпросът: „Вие лично, бихте ли, или не бихте приели да гласувате на местните избори за даден кандидат, партия или коалиция срещу заплащане, друг стимул или по принуда?“ Разбира се, няма кака да се очаква, че хората ще бъдат докрай искрени при такъв въпрос, но все пак степента, в която подобни неща се признават, е показателна и за цялостната величина на явлението „контролиран вот“.Оказа се, че 11% от всички запитани признават, че биха приели. Все пак 81% не биха, а останалите 8% не могат да преценят. Тези 11% се равнява условно на над 600 хиляди души – от общо около 5.5 милиона постоянно пребиваващи у нас и имащи право на глас. Към тях вероятно може да се добавят и известна част от тези 8% колебаещи се. Сред онези, които със сигурност се очаква да гласуват на тези местни избори, процентът признаващи си също е над една десета. Въпрос на спекулация е колко всъщност са онези, които са склонни да дадат гласа си в контролирана посока, но не си признават.Най-високи се дяловете на онези, които си признават, че биха гласували при стимул или принуда, сред най-бедните и ниско образованите, респ. при ромите делът на склонните е 40%. За поредна година се установява, че най-младите са и в най-голяма степен склонни на откровеност по въпроса за зависимия вот. Това е и индиректно отражение на демографската ситуация в страната, която се характеризира с все по-сериозна гетоизация сред най-млади възрастови групи. Разбира се, за немалка част от гласоподавателите би трябвало да отчетем икономическата безизходица или работодателската принуда.", "date": "2019.10.22", "title": "Преди вота: Над 600 хиляди признават, че биха гласували срещу стимул или по принуда"}
{"url": "https://www.novinite.bg/articles/181626/Sedmica-predi-vota-Mediana-Kmetat-na-Sofiya-shte-bade-izbran-na-balotaj", "text": "Това става ясно от проучване на агенция „Медиана“.Изследването е проведено от агенция „МЕДИАНА“ и е реализирано със собствени средства. Проведено е на терен 14 – 19 октомври  2019 г.   с 551 човека 18+ години, жители на община София и е представително за общината.В столицата доминират обществените нагласи за промяна на кмета, но най-малкото на първия тур на изборите те няма да се консолидират около един претендент. Гласовете за промяна се разпръскват в широк диапазон от кандидати. Това дава добри шансове за настоящия кмет, зад който застава напълно консолидираната партия ГЕРБ. Данните показват практически 100% консолидация на симпатизантите на ГЕРБ зад кандидатурата на Йорданка Фандъкова .Данните (към 20-ти октомври) показват леко преимущество (3.5 %) за Йорданка Фандъкова пред основния й опонент Мая Манолова. Борислав Игнатов е трети с близо 10 % от гласовете на избирателите.Прави впечатление, че Георги Кадиев успява да отцепи близо 2 % от симпатизантите на БСП, които заявяват, че биха гласували за него, а не за кандидата подкрепен от партията.Засега изглежда, че местният парламент ще бъде съставен от много широк спектър политически формации и в него ще присъства 10-11 политически сили. Данните показват, че ГЕРБ ще имат най-голяма група, но ще бъдат далече от формиране на мнозинство и възможност за доминация в общинския съвет.До голяма степен всичко зависи от тава дали ще наблюдаваме консолидация на гласовете за промяна – накъде ще се насочат избирателите на Игнатов, Джамбазки, Сидеров, Кадиев, Бонев и другите – или пред урните ще отидат само твърдите привърженици на оставащите в състезанието кандидати. (Във втория случай Йорданка Фандъкова ще победи поради пълната консолидация на ГЕРБ зад нейната кандидатура).На изборите на 27-ми октомври маже да се очаква висока изборна активност – близо 60 % от избирателите вероятно ще гласуват.", "date": "2019.10.22", "title": "Седмица преди вота, Медиана: Кметът на София ще бъде избран на балотаж"}
{"url": "https://www.novinite.bg/articles/181614/Zapochva-stroitelstvoto-na-Sofijskiya-okolovrasten-pat-ot-AM-Trakiya-do-j-k-Mladost", "text": "Започва строителството на над 6 км от Софийския околовръстен път II-18 в отсечката от пътен възел „Цариградско шосе“ до пътен възел „Младост“. Инвестицията е за 142,7 млн. лв. с ДДС и средствата са от републиканския бюджет. В момента се извършва подготовка за същинските строителни работи.Съществуващият двулентов път ще бъде реконструиран в 6-лентов с две локални платна за движение. С новото трасе ще се осигури връзка между автомагистралите „Струма” и „Тракия”, ще се улесни транзитния трафик от АМ „Европа“ и връзката с граничните пунктове с Турция и Гърция. По договор участъкът трябва да е готов в края на 2021 г. Началото на проектния участък е при 35-и км, което е малко след края на пътния възел при пресичането на бул. „Цариградско шосе“ и Софийския околовръстен път.Краят е при 41-и км, където отсечката ще се свързва с реконструирания през 2012 г. участък от Софийския околовръстен път. Отсечката ще бъде с две платна с по 3 ленти за движение в посока или общо 6 ленти, средна разделителна ивица, разделителни ивици между локалите и директното трасе, 2 локални платна и тротоари. Пресичането на Софийския околовръстен път с по- големите пътни артерии в района ще се осъществява чрез 4 пътни възела - п. в. „Стар Лозенски път“, п. в. Патриарх Герман“, п. в. „Самоковско шосе“, п. в. „Младост“. Ще бъдат изградени 3 пешеходни надлеза и мостове над р. Искър и р. Кална.Предвидена е реконструкция на водопроводи, канализация и газоразпределителна мрежа, както и изместване на инженерни съоръжения, телекомуникации и др. Изпълнител на строително-монтажните работи на участъка от път II-18 от км 35 до км 41 е „ГБС - ИНФРАСТРУКТУРНО СТРОИТЕЛСТВО“ АД. Стойност на договора за проектиране и СМР: 142 741 559,46 лв. с ДДС. Строителният надзор е възложен на ОБЕДИНЕНИЕ „СОП –ЮГ 2018“, в което участват: „КОНСУЛТАНТСКА ИНЖЕНЕРНА ГРУПА“ ООД, „АЙСИ КОНСУЛЕНТЕН ЦИВИЛТЕХНИКЕР“ ООД, „ИПСИЛОН КОНСУЛТ“ ЕООД, „ПИ ЕС КОНСУЛТ“ ЕООД и „ТРЕНКАДИС“ЕООД. Техният договор е за 1 856 808,00 лв. с ДДС.", "date": "2019.10.22", "title": "Започва строителството на Софийския околовръстен път от  АМ „Тракия“ до ж. к. „Младост“"}
{"url": "https://www.novinite.bg/articles/181589/Dneven-horoskop-za-vtornik", "text": "Днес търпението ви ще бъде подложено на изпитание. Някой друг ще бъде виновен за забавянето на нещата, по които работите от дълго време и това наистина много ще ви изнерви. Опитайте да бъдете спокойни, за да измислите решение на проблема.Днес сте изпълнени с енергия и ще бъдете изключително подходящи за лидерска позиция. Ако сте готови да получите повече власт, вземете си я. Днес ще имате чудесен шанс, от който е добре да се възползвате.Ако не сте сигурни дали сте готови да се ангажирате с нещо, което ще отнема много от времето ви, не се ангажирайте с него. Не приемайте, само за да не нараните нечии чувства, трябва да мислите и за себе си. Вижте повече на:", "date": "2019.10.22", "title": "Дневен хороскоп за вторник"}
{"url": "https://www.novinite.bg/articles/181618/Otvori-vrati-naj-noviyat-klub-ot-semejstvoto-na-Pulse-Pulse-Fitness--Spa-Mladost", "text": "Месецът е октомври 2019, локацията е непосредствено до западната част на Бизнес Парк Младост, на метри от Кино Арена, а името е . Най-модерният клуб от семейството на Pulse отвори врати днес, за да посрещне своите първи клубни членове.Официалното събитие за грандиозното откриване бе на 18.10.2019. Обектът, разположен на площ 5050кв.м., е видимо по-различен от останалите от веригата, дизайнът му е едновременно елегантен и футуристичен, а капацитетът – огромен. Разположен на цели 5 етажа, той залага основно на хитовата в цял свят тенденция да се изграждат просторни клубове с максимално много open space ппространства и внушителни спа центрове .Оборудването, което е заложено в клуба са марките Active Gym, Techno Gym и Life Fitness. На всеки от 3те етажа с уреди, има разположени по над 40 машини за всички мускулни групи, а от 70те уреда на кардио етажа се разкрива уникална гледка към светлините на града и зеленината на Витоша. Залите са групови занимания, 3 на брой, също са забележително просторни, като тук се намира и първата по рода си в България 5D спининг зала! Най-впечатляващ е луксозният спа център, разположен на ниво -1 на площ от над 800в.м. Той е номиниран в категория „Най-добър дизайн на спа център“ 2019 на Световните спа награди. Обектът разполага със собствени паркинг площи с голям капацитет, изключително луксозните съблекални и огромен протеин бар.", "date": "2019.10.22", "title": "Отвори врaти най-новият клуб от семейството на Pulsе –  Pulse Fitness & Spa Mladost"}
{"url": "https://www.novinite.bg/articles/181624/Bratya-Argirovi-se-zavarnaha-s-nova-pesen-VIDEO", "text": "й-популярният дует в българската поп музика през 80-те години Братя Аргирови се завръща на музикалната сцена с нова песен и нов клип. Във видеото на \"Ние\" участие взимат още Димитър Рачков, Криско, Рафи и Стефан Попов.Музиката към парчето е на Искрата, а част от текста е на далматински език. Както е известно дядото на Благовест и Светослав е от Далмация и в негова чест близнаците използват местен фолклорен мотив.", "date": "2019.10.22", "title": "Братя Аргирови се завърнаха с нова песен (ВИДЕО)"}
{"url": "https://www.novinite.bg/articles/181605/Izdirvat-zatvornik-izbyagal-ot-obshtejitie-v-Smolyan", "text": "\r\nИздирва се 18-годишният затворник Мартин Шахънски, избягал от общежитие от отворен тип в Смолян.\r\n\r\n\r\n\r\n\r\n\r\n\r\n", "date": "2019.10.22", "title": "Издирват затворник, избягал от общежитие в Смолян"}
{"url": "https://www.novinite.bg/articles/181629/Monitoringat-nad-pravosadieto-na-Balgariya-otpada-no-ne-savsem", "text": "Мониторингът над правосъдието у нас отпада, но не съвсем, става ясно от  днешния доклад, който  разглежда постигнатия през изминалата година напредък в изпълнението на последните 17 препоръки, дадени от ЕК в доклада ѝ от януари 2017 г. В него със задоволство се отбелязва последователната работа на България по изпълнението на тези препоръки, се каза в съобщение на представителството на ЕК у нас.Комисията е на мнение, че напредъкът на България по линия на МСП е достатъчен за изпълнението на ангажиментите на страната, поети към момента на присъединяването ѝ към ЕС. Необходимо е България да продължи да работи последователно за превръщането на отразените в доклада ангажименти в конкретно законодателство и за трайното му изпълнение. България трябва да осъществява мониторинг на трайното изпълнение на реформите чрез новосъздаден съвет, който ще функционира след приключване на мониторинга на Комисията, като достигнатите заключения ще се използват в бъдещия диалог с Комисията в рамките на всеобхватния механизъм за върховенството на закона. Както вътрешният мониторинг, така и механизмът, обхващащ целия ЕС, следва да подпомагат устойчивостта и необратимостта на реформите, дори след края на МСП за България. Преди да вземе окончателно решение, Комисията надлежно ще вземе предвид становищата на Съвета и на Европейския парламент.Председателят на Комисията Жан-Клод Юнкерказа: Още в началото на мандата си заявих, че бих искал механизмът за сътрудничество и проверка да приключи при тази Комисия. Разбира се, осъществяването на тази амбиция винаги е зависело от изпълнението на всички изисквания в областта на съдебната реформа и борбата с корупцията и организираната престъпност. През последните години България отбеляза впечатляващ напредък в изпълнението на препоръките на Комисията. Въпреки че все още са налице предизвикателства, свързани с изпълнението на нужните реформи и поддържането на набраната скорост, отбелязаният от България напредък понастоящем е достатъчен, за да се обмислят прекратяването на действието на МСП и използването на нови механизми за мониторинг на национално равнище и на равнището на ЕС. Ще чуем внимателно становищата на Парламента и на Съвета, преди да вземем решение.От последния си доклад Комисията наблюдава консолидиране на правната и институционалната рамка, въведена през предходните години. За постигането на резултати в дългосрочен план ще бъдат необходими решимост и последващи действия преди всичко на национално равнище чрез съвета, който ще функционира след приключване на мониторинга и ще бъде съпредседателстван от заместник министър-председателя, отговарящ за съдебната реформа, и от представител на Висшия съдебен съвет. Отговорността за осигуряване на зачитането на върховенството на закона и безпроблемното функциониране на държавата е вътрешна конституционна отговорност на всички национални правителства към техните граждани. Това е отговорност и към Европейския съюз и останалите държави членки. В тази връзка въпросите, разглеждани от съвета, който ще функционира след приключване на мониторинга, ще бъдат използвани и в диалога с Комисията в рамките на бъдещия механизъм на ЕС за върховенството на закона.В допълнение към ангажимента за продължаване на реформите, свързани с борбата с корупцията, Комисията отбелязва по-специално ангажимента на българското правителство да въведе процедури относно отчетността на главния прокурор, включително с цел запазване на независимостта на съдебната власт в съответствие с препоръките на Венецианската комисия. Комисията отбелязва също така ангажимента на българските органи да приемат законодателство за отмяна на разпоредби на Закона за съдебната власт, изискващи автоматично временно отстраняване от длъжност на магистрати в случай на наказателно разследване срещу тях и деклариране на членство в професионални сдружения.", "date": "2019.10.22", "title": "Мониторингът над правосъдието на България отпада, но не съвсем"}
{"url": "https://www.novinite.bg/articles/181628/Izpalkomat-glasuva-za-noviya-trenor-na-Balgariya-i-izrita-skandalniya-shef-na-sadiite-Stalev", "text": "На свое заседание Бюрото към Изпълнителния комитет на Българския футболен съюз утвърди Георги Дерменджиев за селекционер на националния отбор на България. Другата иопция бе Николай Киров-Белия, издигнат от Венцеслав Стефанов, но тази кандидатура не събра достатъчно гласове.Специалистът, който заменя на поста подалия оставка Красимир Балъков, ще уточни допълнително имената на хората в своя щаб. Новината беше обявена официално в сайта на БФС.Новият треньор ще парафира договор за 6 месеца с опция за удължаване с още две години. Изпълнителното бюро също така уважи молбата за напускане на мениджъра съдии Илонка Джалева и временно отстрани от длъжност председателя на Съдийската комисия - пловдивчанина Йордан Сталев (на снимката). Неговите функции ще бъдат поверени на досегашния председател на СК на ЗС-София Костадин Стоичков.", "date": "2019.10.22", "title": "Изпълкомът гласува за новия треньор на България и изрита скандалния шеф на съдиите Сталев"}
{"url": "https://www.novinite.bg/articles/181601/60-litri-bira-izcheznaha-sled-zagubata-na-CSKA-pod-tepetata", "text": "Мъжката игра и ценната победа срещу ЦСКА-София не изцеди напълно силите на играчите на Локо (Пд). Те показаха, че в момента са може би най-сплотеният колектив в елита и си организираха запомнящ се купон.Свидетели на сбирката на футболистите, която се проведе със знанието и разрешението на треньорския щаб, разкриха че в хитовата чалготека \"Secrets\" Бирсент Карагарен, Димитър Илиев, Мартин Луков и компания са били във вихъра си.Поздравите за носителите на Купата, които през този сезон уверено се движат в Топ 3 на класирането в шампионата, валели до малките часове вчера, твърди \"Меридиан мач\". Компанията на \"черно-белите\" е поляла успеха над \"червените\" с близо 60 литра бира, а гост изпълнител в заведението е бил Папи Ханс.\"Заслужили са си празника. Всичко е ОК\", коментира с усмивка и треньорът Бруно Акрапович пред вестника.", "date": "2019.10.22", "title": "60 литри бира изчезнаха след загубата на ЦСКА под тепетата"}
{"url": "https://www.novinite.bg/articles/181613/Skandalnata-Monika-Lyuinski-shte-producira-serial", "text": "Моника Люински и Макс Джоузеф ще бъдат продуценти на документалния филм „15 минути срам“ по HBO, съобщава Върайъти.Лентата разказва за хора, преживели публично унижение.Самата Моника се оказа в подобна ситуация през 1998 г., когато попадна в центъра на скандал поради сексуален контакт с американския президент Бил Клинтън.„Люински, като социална активистка в борбата срещу тормоза с безспорен авторитет, е отличен партньор за този проект“, казва Сара Обри, ръководител на отдела за оригинално съдържание на HBO.", "date": "2019.10.22", "title": "Скандалната Моника Люински ще продуцира сериал"}
{"url": "https://www.novinite.bg/articles/181607/Kompaniya-predlaga-130-hil-dolara-za-da-kupi-lice-i-da-go-priloji-v-robot", "text": "Компания от Лондон, специализирана в роботиката и технологичния дизайн, е определила сума от 130 000 долара на този, който се съгласи да им продаде правата върху лицето си. Намерението на компанията е, след като закупят нечие лице, да го приложат върху серията от роботи, чието производство е насрочено за първите месеци на 2020 г.По информация на в. ''Мирър'' роботите ще бъдат предназначени за ''хората от третата възраст, които се чувстват самотни и си търсят приятел''.,,Решихме да споделим публично тази наша идея в името на това да намерим наистина най-подходящото човешко изражение, тъй като на този етап това се оказва най-големият ни казус, а именно какво лице ще притежават нашите хиляди роботи, когато излязат на пазара'', коментира пред медиите представител на компанията.От компанията се надяват, че нестандартната им обява ще придаде допълнителен импулс и ще придобие по-широка реклама още преди да е пуснала първите роботи в продажба.Проектът е бил разработван в продължение на пет години, но едва сега бива публично разкрит.", "date": "2019.10.22", "title": "Компания предлага 130 хил. долара, за да купи лице и да го приложи в робот"}
{"url": "https://www.novinite.bg/articles/181617/Primata-Lili-Ivanova-prodava-luksozniya-si-apartament-v-Krastova-vada", "text": "Примата на родната поп музика Лили Иванова обяви за продажба апартамента си в \"Кръстова вада\". Певицата реши, че не се нуждае от жилището и го пусна на пазара, след като живя съвсем малко в него. Преди дни изпълнителката направила основен ремонт на дома си, но преценила, че не й се живее в него. И го пуснала на пазара.Имотът се разполага в луксозен комплекс от затворен тип, в който обитателите разполагат с всички удобства. Надеждна охрана осигурява сигурността на живущите там, а достъпът е контролиран.Освен това комплексът разполага с ресторант, градини, фитнес, сауна, плувен басейн, парна баня и всякакви други удобства, включително и СПА — център. Примата на родната естрада обаче преценила, че иска да е в центъра на събитията в \"Оборище\" и се оттеглила там.Певицата живееше в това си жилище, докато ремонтираха апартамента, който й подари Асен Гаргов. Изпълнителката хвърлила солидна сума и за обновяване на този имот. Ръчно изработени масички, лондонски диван от 1400 паунда, вградени уреди в кухнята, покривки с белгийска дантела и мебели от Брюксел допълват обзавеждането, пише България днес.Певицата от години предпочита да пазарува в белгийската столица, където е любим и чест гост в известен бутик. Освен дрехи и обувки обаче, певицата с удоволствие пазарувала от там и стоки за дома си.За интериора на този си дом тя дори наела интериорен дизайнер, но последната дума, както винаги била нейна.В крайна сметка Лили постигнала целта си - да има модерен, нов дом, където да се скрие за малко, докато трае ремонта на официалната й резиденция. След обновяването й обаче, тя се върнала в стария си дом, а този дала за продажба.Официално тук цените вървят по 1200 евро квадратния метър, но се смята, че имотът на Лили ще струва двойно по-скъпо, тъй като певицата го продава изцяло обзаведен. Клиентите само трябва да пренесат дрехите си и могат да се нанесат в него. Самата певица го купи преди няколко години за 130 000 евро.", "date": "2019.10.22", "title": "Примата Лили Иванова продава луксозния си апартамент в \"Кръстова вада\""}
{"url": "https://www.novinite.bg/articles/181631/Golyama-misteriya-okolo-Stiv-Djobs-i-nachina-mu-na-shofirane-be-razgadana", "text": "Основателят на Apple - Стив Джобс, се превърна в почти митологична фигура и източник на всевъзможни легенди след своята смърт през 2011 година.Една от най-упоритите е тази за личния му автомобил - Джобс, гласи тя, никога не е слагал регистрационни номера на колата си и непрекъснато е карал в нарушение на закона.Колкото и да не ви се вярва, първата част е самата истина. След завръщането си в Apple през 1997 г.  Джобс многократно е бил засичан с личния си автомобил без номера - нито отпред, нито отзад (впрочем през всичките тези години Стив остана верен на любимия си модел: сребрист Mercedes SL 55 AMG).В интернет циркулират най-различни обяснения за това - че имал специално споразумение с полицията; че просто всеки път, когато го спрат, си плащал 250-те долара глоба; че искал по този начин да се предпази от фенове и папараци; че самите фенове постоянно му крадели номерата като сувенири; че той смятал калифорнийските номера за прекалено грозни...Истината е много по-проста. Джобс е карал без номера, защото е имал законовото право за това. По негово време щатът Калифорния позволяваше новите автомобили да се карат без регистрационни табели в първите шест месеца, ако случайно купувачът размисли и реши да ги върне. Шефът на Apple просто се възползвал от тази вратичка и на всеки шест месеца връщал старото си AMG и купувал ново.", "date": "2019.10.22", "title": "Голяма мистерия около Стив Джобс и начина му на шофиране бе разгадана"}
{"url": "https://www.novinite.bg/articles/181591/Potop-v-Italiya-evakuirat-hora", "text": "Над 50 души са евакуирани в градчето Росильоне в Северна Италия заради наводнения през последните 24 часа. Голяма част от пътищата и железопътната мрежа в областите Лигурия и Пиемонт са непроходими, съобщават местни издания. Затворени са обществени сгради, училища и детски градини, съобщи Нова телевизия.Заради проливните дъждове в района са се активизирали и свлачища. В Росильоне огромно свлачище е затрупало автомобили и застрашава жилищни сгради. Местните хора са превантивно евакуирани.", "date": "2019.10.22", "title": "Потоп в Италия, евакуират хора"}
{"url": "https://www.novinite.bg/articles/181606/Nyama-opasnost-ot-epidemiya-ot-listerioza-v-Balgariya", "text": "Няма опасност от епидемия от листериоза в България. В това уверяват от Агенцията по безопасност на храните. За по-малко от седмица агенцията изтегля от пазара 250 кг пушена скумрия, внесена от Румъния и над 360 кг опасен колбас на немска фирма, в които е открита опасната бактерия.Хората, които трябва да следят за симптоми, са от рисковите групи - бременни, новородени, хора с подтиснат имунитет, възрастни над 65-годишна възраст, при които очакваме развитие на инвазивна форма на инфекцията с по-тежко клинично протичане и евентуална хоспитализация, разясни гл. ас. д-р Магдалена Баймакова от катедра \"Инфекциозни болести\" във ВМА. Най-честите симптоми са на гастроинтестиналния тракт, температурата, гадене повръщане и диария, най-често нещата ще приключат дотук, но при рисковите пациентие има възможност за десиминация на инфекцията за настъпване на бактериамия, септично състояние и засягане на централната нервна система. Бактерията никак не е за подценяване, не е лек причинител, макар че е навсякъде около нас, птици, риби, животни, почви, но въпреки това тя крие своите рискове.", "date": "2019.10.22", "title": "Няма опасност от епидемия от листериоза в България"}
{"url": "https://www.novinite.bg/articles/181619/Harvatiya-sashto-vliza-v-nadprevarata-za-zavod-na-Folksvagen", "text": "Хърватия влиза в битката за новия завод на \"Фолксваген\", съобщава местното издание \"Вечерний лист\". Очаква се инвестицията да надвиши милиард евро. Според вестника, който се позовава на анонимен източник от хърватското Министерство на икономиката, страната ще се включи в надпреварата за новия завод на \"Фолксваген\" заедно с България, Сърбия и Румъния.Очаква се инвестицията да надвиши 1 млрд. евро и да осигури нови 4000 работни места. Заводът на немския автомобилен гигант трябваше да бъде построен в турския град Измир и да е на обща стойност 1,3 млрд. евро. Плановите действия бяха за производство на 300 000 автомобила \"Пасат\" и \"Шкода\".", "date": "2019.10.22", "title": "Хърватия също влиза в надпреварата за завод на \"Фолксваген\""}
{"url": "https://www.novinite.bg/articles/181621/Protestirashti-v-Livan-uspokoiha-izplasheno-dete-s-pesnichka-VIDEO", "text": "Протестиращи по улиците на Ливан помогнаха на майка да успокои детето си, като му изпяха детска песничка, предаде CNN. Видео на изпълнението им беше разпространено в социалните мрежи.Елиан Джабур шофирала на път за дома си, когато пред нея се изпречила тълпа от протестиращи. Преминавайки покрай тях, те заобиколили колата и жената ги помолила да бъдат малко по-тихи, защото вози сина си на задната седалка.Тогава протестиращите запели любимата на всички малки деца песен за бебето акула (Baby Shark) с цел да успокоят малкото момченце.„Беше спонтанно! Синът ми много харесва тази песен, слуша я постоянно вкъщи и се смее“, казва Джабур пред CNN, предаде bTV.Видеоклипът бързо обиколи социалните мрежи, като до момента е гледано над 100 хиляди пъти. То станало толкова популярно, че съпругът на Джабур го гледал преди тя да успее да му разкаже какво се е случило.Вече пет денонощия продължават невижданите от години протести в Ливан. Причина за тях станаха плановете на правителството да извърши серия непопулярни реформи, за да оздрави държавния бюджет.", "date": "2019.10.22", "title": "Протестиращи в Ливан успокоиха изплашено дете с песничка (ВИДЕО)"}
{"url": "https://www.novinite.bg/articles/181625/Koga-da-ochakvame-parviya-snyag", "text": "В сряда времето ще се задържи топло за сезона и ще е слънчево. Преди обяд над Източна България и на места около Дунава ще има мъгла или ниска облачност. След обяд ще духа слаб източен вятър. Максималните температури ще са между 22 и 27 градуса, в София – около 25 градуса.Над Черноморието в часовете преди обяд ще има мъгла или ниска облачност, а около и след обяд ще бъде слънчево. Ще духа слаб вятър от изток-североизток. Максималните температури ще са между 20 и 23 градуса. Температурата на морската вода ще е е 20-21 градуса, а вълнението на морето – 1-2 бала.Над планините времето ще се остане слънчево и топло. Ще духа слаб източен, само по най-високите части на Рила и Пирин до умерен североизточен вятър. Максималната температура на 1200 метра ще е около 21 градуса, на 2000 метра – около 15 градуса.В четвъртък, 24 октомври, и в петък, 25 октомври,времето ще остане топло за сезона, в повечето райони – и слънчево, на места в низините в източната половина от страната след полунощ и в часовете преди обяд ще има ниска облачност или мъгла. Ще бъде почти тихо. Преобладаващите максимални температури ще са между 21 и 26 градуса, минималните – най-често ще бъдат между 6 и 11 градуса, по-високи ще са температурите по Черноморието.До края на седмицата есента ще е такава, каквато и в сряда – с прохладни сутрини с температури около 10 градуса и топли дни с градуси около и над 25.През последните дни на месец октомври се очертава захлаждане.Температурите в края на следващата седмица ще паднат драстично до дневни стойности около 15 градуса, информира NOVA.В началото на ноември очакваме нахлуване на арктически въздух на Балканите, придружено с развитие на средиземноморски циклон. Тази комбинация е гаранция за валежи от дъжд и сняг.", "date": "2019.10.22", "title": "Кога да очакваме първия сняг?"}
{"url": "https://www.novinite.bg/articles/181594/Zaradi-loshite-rezultati-na-maturite-MON-podobryava-uchebnite-programi", "text": "Министерството на образованието започна преразглеждане на учебните програми. Причината това да се случи само три години след влизането им в сила са незадоволителните  резултати на външното оценяване.  Първа в списъка е математиката. Средният резултатът от  Националното външно оценяване по математика в 7 клас  тази година е едва 33 точки от общо 100 - или среден три. Според Анета Бадова, която е дългогодишен преподавател, една от основните причини за ниските резултати е в липсата на часове за упражнения. ", "date": "2019.10.22", "title": "Заради лошите резултати на матурите: МОН подобрява учебните програми"}
{"url": "https://www.novinite.bg/articles/181602/Televiziyata-na-Slavi-tragva-na-4-noemvri-VIDEO", "text": "Тeлeвизиятa 7/8 тръгвa нa нa 4 нoeмври. Тoвa oбяви в интeрвю нa cтрaницaтa cи във „Фeйcбук“ Cлaви Трифoнoв. Тeлeвизиятa щe ce рaзпрocтрaнявa чрeз кaбeл и caтeлит. Кaнaл 78 щe излъчвa тeлeвизия 7/8. Тeлeвизиятa щe прeдлoжи и „Вeчeрнoтo шoу нa Cлaви Трифoнoв“.Мeдиятa щe cтaртирa c 5-чacoвa прoгрaмa във вeчeрния прaймтaйм. „Вeчeрнoтo шoу нa Cлaви Трифoнoв“ щe ce излъчвa oт 22 чaca. Припoмнямe, чe чacт oт eкипa нa Cлaви Трифoнoв в лицeтo нa Eвгeни Димитрoв - Мaecтрoтo, Acя Тoдoрoвa и Диaнa Млaдeнoвa, нa 10 oктoмври e влязлa в упрaвaтa нa \"Cтaтиc\" AД, coчи cпрaвкa нa \"Труд\" в Търгoвcкия рeгиcтър. Дружecтвoтo e coбcтвeник нa тeлeвизия \"Cтaрa Зaгoрa\" и притeжaвa лицeнз oт CEМ зa пoлитeмaтичeн дeнoнoщeн кaнaл. Фирмaтa рaзпoлaгa c кaпитaл oт 5000 лeвa, a нeин упрaвитeл e Eвгeни Димитрoв. В Aгeнциятa пo впиcвaниятa ca пoдaдeни дoкумeнти, кoитo ca в прoцec нa oбрaбoткa, чe нoвият coбcтвeник e Cтaниcлaв Тoдoрoв Трифoнoв. Дoceгa тoвa e бил Дaмян Жeлязкoв Гeoргиeв.", "date": "2019.10.22", "title": "Телевизията на Слави тръгва на 4 ноември (ВИДЕО)"}
{"url": "https://www.novinite.bg/articles/181616/28-oktomvri-shte-e-neucheben-den-no-prisastven-za-uchiteli-i-uchenici", "text": "Денят след първия тур на местните избори - 28 октомври, ще бъде неучебен, но присъствен за учители и ученици в цялата страна, съобщават от Министерството на образованието и науката за БНР.Училищата могат да организират заниманията в този ден, като се запазва провеждането на спортни дейности и на дейности по интереси.За понеделника след втория тур на изборите - 4 ноември, все още не  взето решение, поясниха от просветното министерство.", "date": "2019.10.22", "title": "28 октомври ще е неучебен ден, но присъствен за учители и ученици"}
{"url": "https://www.novinite.bg/articles/181590/Zapochva-stroitelstvoto-na-uchastak-ot-patya-Mezdra-Botevgrad", "text": "Стартира поетапното строителство на 13,4 км от път I-1 (E-79) Мездра – Ботевград, лот 2 от км 161 до км 174. Днес изпълнителят започна подготвителните дейности за обезопасяването на обекта, поставянето на знаци, премахване на горния хумусен слой и т. н. Всички дейности, които ще се извършват през следващите дни са в страни от настоящото пътно платно и няма по никакъв начин да възпрепятстват трафика.Изграждането на направлението Видин - Ботевград /167 км/ започва от един от най-сложните участъци като терен за преминаване. Поради това строителството на близо 33 км от пътя между Мездра и Ботевград е обособено в два участъка - лот 1 /19,3 км/ и лот 2 /13,4 км/. Изпълнител на лот 2 е ДЗЗД „МБ ЛОТ 2-2019“, с участници: „Европейски пътища“ АД, „Водно строителство-Благоевград“ АД и Вахостав-СК, а.с. Стойността на договора е 266 975 906.88 лв. с ДДС. Строителният надзор ще осъществява „МБ КОНСУЛТ“ ДЗЗД, в което са: „КОНТПАС“ ЕООД, „СТРОЛ – 2000“ АД, „ЕН АР КОНСУЛТ“ ЕООД, „ПЛАН ИНВЕСТ ПЛОВДИВ“ ЕООД и „АРИБАЛ“ ООД. Техният договор е за 2 316 600 лв. с ДДС. За лот 1, който е 19,3 км (от км 174 до км 194), има подписан договор за строител и надзор. Изпълнител е Обединение „ГЕОПЪТ ЛОТ 1“, с участници: „Геострой“ и „Пътстрой-92“.Стойността на договора е 159 599 936, 26 лв. с ДДС. Строителният надзор е възложен на ДЗЗД „Мездра Консулт“, в което са: „Трансконсулт – БГ“ ООД и „Рутекс“ ООД. Техният договор е за 1 476 000 лв. с ДДС. Строителните работи и на този лот също започнаха. Пътят между Мездра и Ботевград ще бъде с две платна с по две ленти за движение в посока, с габарит 20 м, т. е. двойно по-широко от настоящото, което е с по една лента за движение в посока. Трасето ще следва съществуващия път, който ще бъде разширен до новия габарит, а настоящото трасе ще бъде основно ремонтирано и реконструирано, където е необходимо.По нов терен бъдещият скоростен път ще се развива в участъците, обхождащи селата Люти дол, Типченица, Новачене и Скравена. На обхода на с. Люти дол ще бъдат построени два тунела, с дължини съответно 490 м и 340 м. Ще бъдат изградени и ремонтирани редица съоръжения - над ж. п. линията Мездра - София, мостове над р. Искър, Малата река, Калница, Бебреш, Рударка, както и пътен възел при село Новачене.Предвидено е построяването на селскостопански надлези, площадки за отдих и т. н. За първи път при изпълнението на обществените поръчки за строителство на пътя ще се приложи нова схема на плащане, която предвижда цялата стойност на договора да се разплати на изпълнителя след завършване на обекта и има издадено разрешение за ползване на новопостроения пътен участък. Целта е изпълнителите да работят максимално мобилизирано и да завършат обекта качествено и в кратък срок. Направлението Видин – Ботевград е приоритетен проект в инвестиционната програма на АПИ и МРРБ до 2022 г., тъй като с цялостното хомогенизиране и модернизация на трасето от Дунав мост 2 ще се осигури бърза и удобна връзка между автомагистралите „Хемус“, „Тракия“ и „Струма“. С изпълнението на проекта транзитният трафик ще бъде изведен от населените места, с което ще се повиши безопасността на движение и ще се ограничи вредното въздействие на шума и замърсяването на околната среда от интензивния тежкотоварен трафик.", "date": "2019.10.22", "title": "Започва строителството на участък от пътя Мездра - Ботевград"}
{"url": "https://www.novinite.bg/articles/181593/Balgarin-pochina-v-Kipar-sled-chelna-katastrofa", "text": "Български граждани на 38 години е загинал в пътна катастрофа вчера в района на кипърския град Пафос, съобщава в. \"Сайпръс мейл\".Ванът, който българинът управлявал, се блъснал челно в друго превозно средство, идващо от отсрещната посока. Катастрофата е станала около 9 часа сутринта на пътя между селата Архимандрита и Куклия.И двамата шофьори са откарани в болница в град Пафос. Водачът на вана, който транспортирал колети, починал от раните си в болницата. Другият шофьор е със сериозни наранявания, но няма опасност за живота му.", "date": "2019.10.22", "title": "Българин почина в Кипър след челна катастрофа"}
{"url": "https://www.novinite.bg/articles/181597/Hakeri-atakuvaha-sajta-na-BFS", "text": "Хакери са атакували сайта на Българския футболен съюз (БФС), пише \"24 часа\".При опит да се отвори уеб адреса на БФС се изтегля файл с неясно съдържание. Преди седмица от футболния съюз обявиха, че са правени опити сайтът да бъде хакнат, но те са били безуспешни.", "date": "2019.10.22", "title": "Хакери атакуваха сайта на БФС"}
{"url": "https://www.novinite.bg/articles/181615/Erdogan-razmaha-prast-Turciya-e-gotova-da-vazobnovi-invaziyata-v-Siriya", "text": "Турция е готова да възобнови военната операция в Северна Сирия, заяви днес турският президент Реджеп Тайип Ердоган, цитиран от Анадолската агенция.Ако след изтичането на 120-часовото прекратяване на огъня в Северозападна Сирия САЩ не изпълнят дадените на Анкара обещания, Турция ще възобнови операцията, каза Ердоган на пресконференция на летище Есенбога в Анкара преди да замине за Сочи.Той съобщи, че от началото на операцията \"Извор на мира\" в Сирия са били неутрализирани 775 терористи. Президентът добави, че в рамките на офанзивата са загинали седем турски войници, 79 бойци от опозиционната Сирийска национална армия и 20 мирни жители на Турция.Президентът посочи, че в рамките на операцията от терористи е бил прочистен район с площ 2200 кв. км и е бил установен контрол над 160 населени места.Турският държавен глава също така даде висока оценка на сътрудничеството на Турция и Русия по сирийския въпрос.Турция и Русия са единни в позицията им във връзка с \"необходимостта от борба срещу всички видове тероризъм\", каза Ердоган.", "date": "2019.10.22", "title": "Ердоган размаха пръст: Турция е готова да възобнови инвазията в Сирия"}
{"url": "https://www.novinite.bg/articles/181608/Mejduzvezdni-vojni-Vazhodat-na-Skajuokar-Sagata-svarshva-no-istoriyata-shte-jivee-vechno", "text": "На 20 декември настъпва краят на сагата! Междузвездни войни – най-вълнуващата фантастична поредица в историята на киното, белязала живота на няколко поколения зрители и кинотворци, достига своя връх с Междузвездни войни: Възходът на Скайуокър. Рей и Кайло Рен, джедаите и ситите, светлата и тъмната страна, доброто и злото се изправят във финален сблъсък, чиято кулминация ще роди нови легенди, които ще живеят вечно из необозримите простори на далечната галактика.Кулминация, която слага край на емблематичната история на Скайуокър. Междузвездни войни: Възходът на Скайуокър ни отвежда една година след събитията в Последните джедаи. Рей, Фин, По и последните остатъци от Съпротивата се готвят за решаващо стълкновение със силите на Първия ред и се изправят пред лицето на най-голямото зло, олицетворено от завръщането на император Палпатин.Епичната битка ще се води както в безкрайните простори на галактиката, така и дълбоко в душите на познатите ни герои, всеки от които трябва да надмогне своите вътрешни демони. Най-накрая можем да видим и финалния трейлър на Междузвездни войни: Възходът на Скайуокър, който обещава на зрителите зрелищен и изключително емоционален край на познатата история и ни дава шанс да се сбогуваме подобаващо с любимите герои. Сърцето на всеки истински фен ще трепне, когато чуе обещанието на Люк и Лея в последните секунди на трейлъра!Силата ще е с нас... винаги. Междузвездни войни: Възходът на Скайуокър идва в кината от 20 декември на 3D, IMAX 3D и 4DX, в дублирана и субтитрирана версия. Най-нетърпеливите фенове обаче ще могат да се насладят на епичния край на емблематичната сага ден по-рано – на 19 декември, на специални предпремиерни прожекции. Режисьор на Междузвездни войни: Възходът на Скайуокър е Дж. Дж. Ейбрамс, който се завръща към поредицата след феноменалния успех на Междузвездни войни: Силата се пробужда. Ейбрамс е и съсценарист на филма заедно с носителя на „Оскар“ Крис Терио (Арго). Композитор е Джон Уилямс, написал музиката за всяка една част от сагата Междузвездни войни от Нова надежда (1977) насам. В ролите са познатите от предишните епизоди Дейзи Ридли, Адам Драйвър, Джон Бойега, Оскар Айзък, Лупита Нионг‘о, Донал Глийсън, Кели Мари Тран, Йонас Суотамо, Били Лоурд и ветераните Марк Хамил, Били Дий Уилямс, Антъни Даниелс и Кари Фишър.Към тях се присъединяват новите попълнения Наоми Аки, Ричард Е. Гранд и Кели Ръсел. Не пропускайте Междузвездни войни: Възходът на Скайуокър в кината от 20 декември в кината на 3D, IMAX 3D и 4DX, в дублирана и субтитрирана версия. Нека Силата бъде с вас.", "date": "2019.10.22", "title": "Междузвездни войни: Възходът на Скайуокър – Сагата свършва, но историята ще живее вечно"}
{"url": "https://www.novinite.bg/articles/181588/Slanchevo-s-temperaturi-mejdu-22-i-27", "text": "Днес ще е слънчево, преди обяд в източните райони - мъгливо. Ще се появи слаб североизточен вятър. Максимални температури между 22° и 27°, за София - около 24°.Над планините ще бъде слънчево. Ще духа слаб североизточен вятър. Максималната температура на 1200 метра ще е около 20°, на 2000 метра – около 13°.Над Черноморието в сутрешните часове ще е мъгливо. Около обяд видимостта ще се подобри и до края на деня ще е предимно слънчево. Ще духа слаб изток-североизточен вятър. Максимални температури между 20° и 22°. Температурата на морската вода е 19-20°. Вълнението на морето ще е 1-2 бала.", "date": "2019.10.22", "title": "Слънчево с температури между 22° и 27°"}
{"url": "https://www.novinite.bg/articles/181595/Ogranicheniya-na-AM-Trakiya-zaradi-montaj-na-TOL-sistema", "text": "От 9.00 ч. тази сутрин има временно ограничение на движението в пловдивския участъкнна АМ \"Тракия\", посока София. Причината е монтиране на съоръжения за ТОЛ системата.\r\n\r\n\r\n\r\n", "date": "2019.10.22", "title": "Ограничения на АМ \"Тракия\" заради монтаж на ТОЛ-система"}
{"url": "https://www.novinite.bg/articles/181612/Rekorden-broj-zriteli-na-CineLibri-2019", "text": "Празнична церемония по награждаване на победителите в конкурса за късометражен филм, реализиран съвместно с TatraTea, увенча финала на петото, юбилейно издание на Международния кино-литературен фестивал CineLibri!Рекорден брой зрители изгледаха 55-те пълнометражни филма, които бяха показани в София и още седем града в страната. С множество предварително разпродадени прожекции, осигурили пълни зали, доволна публика от различни поколения и безпрецедентен успех, CineLibri се превръща в едно от най-обичаните ежегодни събития и вече е незаобиколим фактор в българския културен пейзаж. Звездните гости също допринесоха за този грандиозен успех и за международното отразяване на фестивалните събития!Софийската публика все още може да се възползва отв културен център Г8, Евро Синема и Casa Libri, а другата добра новина е, че част от филмите тръгват в разпространение в столицата и страната в рамките на следващите седмици! Става дума за блестящия исторически филм „” на Роман Полански, стилизираната криминална драма „” с Тони Сервило в главната роля и документалния филм „”, посветен на Стиг Ларшон, автор на прочутата поредица „Милениум”. Кинематографичният шедьовър „” на режисьора Лий Чанг-донг, който спечели Голямата награда за най-добра литературна адаптация, тръгва по екраните още днес, 21 октомвриЖурито на конкурса за късометражен филм беше представено от Иван Москов (председател), Мария Арангелова и Николай Мутафчиев. Голямата награда грабна филмът „”(2018) на режисьора Максим Петров, адаптация по разказа „Още една кратка история на любовта” на Людмил Станев. Специалната награда на журито отиде при филма „” (2019) на режисьорката Десислава Николова-Беседин по едноименния раза Йорданка Белева. Специалната награда на TatraTea спечели филмът „” (2019) с режисьор Ина Николова.", "date": "2019.10.22", "title": "Рекорден брой зрители на CineLibri 2019"}
{"url": "https://www.novinite.bg/articles/181592/OON-signalizira-Do-2050-godina-Balgariya-shte-zagubi-edna-chetvart-ot-naselenieto-si", "text": "До 2050 година България ще загуби една четвърт от населението си, пише в доклад на ООН, съобщава Ройтерс.Масовата емиграция на младите от Югоизточна Европа поставя държавите в региона в много тежка ситуация.От десетте страни с най-бързо намаляващи популации в света, девет са в Югоизточна Европа, казва ООН.Причината е комбинация отпо-голям брой емигриращи, отколкото идващи в тези страни и ниски нива на раждаемост.„За разлика от Западна Европа, страните в този регион не използват имиграцията, за да попълнят празнините. Населенията в Югоизточна Европа стават по-малобройни и по-възрастни.“, казва Алана Армитаж, регионален директор за Източна Европа и Централна Азия на Фонда на ООН за населението.Между 1995 и 2035 г. броят на населението над 65-годишна възраст ще се удвои в повечето от страните в региона, казва доклада на фонда.Като се има предвид намаляващия брой на хората в работоспособна възраст, съществува реален риск за бъдещето на основни социални услуги като изплащането на пенсии.Повечето страни в Югоизточна Европа вече изпитват значителен недостиг на работна ръка, което затруднява икономическия ръст и шанса да се намали изоставането от Западна Европа.Проблемът се обуславя от ниското заплащане, лошото образование и професионално обучение, както и политическата несигурност в тези страни, където държавата продължава да доминира в икономическия сектор.Това кара младите да предпочетат по-добре платената и по-удовлетворяваща работа на Запад.Армитаж казва, че при сегашните условия ще е много трудно да се обърне тенденцията на емиграция и ниска раждаемост.Правителствата в Югоизточна Европа трябва да разработят пълноценни политики за населението, базирани на спазването на човешките права, да осигурят по-добра грижа за децата, по-гъвкави работни часове, майчинство и за двамата родители, както и по-равно споделяне на тежестта в семейството между мъжа и жената.Страните от Югоизточна Европа се нуждаят от по-плавно преминаване на младите от обучението към трудовите места, както и осигуряването на достъп до желана от хората работа.Има нужда и от повишаване на заплащането, за да бъде спряна тенденцията младите професионалисти да емигрират, казва Алана Армитаж.", "date": "2019.10.22", "title": "ООН сигнализира: До 2050 година България ще загуби една четвърт от населението си"}
