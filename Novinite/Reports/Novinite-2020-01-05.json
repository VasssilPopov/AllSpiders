{"url": "https://www.novinite.bg/articles/184298/Kmetat-na-Kalofer-skochi-na-istorik-kojto-ospori-vekovnostta-na-majkoto-horo-v-grada-na-Botev", "text": "Преди дни историкът Стефан Дечев излезе в Свободна Европа със статия \"Изобретената традиция\" как хорото на Йордановден беше обявено за многовековно\". В материала си Дечев откровено омаловажава традициите в Калофер, цитира директорката на местния музей, според която мъжкото хоро се превръща в акцент на 6 януари и измества рождението на Христо Ботев и честването в родния му град.Дечев подчертава, че не е вярно, че мъжкото хоро в река Тунджа се играе от незапомнени времена: \"Среща се и по-различни мнения относно датировката на този обичай. Те се събират в едно – става дума за доста по-ново явление в града на поета и революционера. Някои говорят за поставено начало около 80-те години на 20 в., други към началото на 90-те години, а трети дори отнасят появата на ритуала едва към новия 21 век. И описанията на Йордановден от периода между двете световни войни говорят също единствено за организиране на водосвет. Дълги години и според българската етнография Йордановден бе свързан с хвърляне на кръста във водата и неговото изваждане.Нямаше и споменаване за някакво мъжко хоро. В миналото - не само в Калофер, но и на повечето места в страната, празникът Богоявление е свързан с ходене на реката, палене на свещи, пускане на кръст, литургия и водосвет. Въпреки тези факти обаче, днес центърът на празника вече е смислово изместен. В Калофер това изместване е от деня на Ботев към мъжкото хоро, а из страната все повече изместването върви от самото Богоявление към копирания от Калофер ритуал. Шумотевицата, медийното присъствие и други страсти стават водещи при отбелязването\", казва още историкът Стефан Дечев.В тази връзка \"Блиц\" потърси коментар от кмета на Калофер Румен Стоянов, който е и един от главните организатори на празника в града на Ботев. Ето какво заяви той:\"Не познавам Стефан Дечев и  не искам да го познавам. Такива хора разрушават традициите в България и за това българщината изчезва, заради такива хора. Като са толкова загрижени, защо беше премахната част от творчеството на Христо Ботев от учебниците? Нито калоферци, нито гостите, идват в града само заради хорото. Напротив, вие всяка година присъствате и отразявате събитията, виждате как на честването за Христо Ботев площадът е пълен с родолюбиви българи. Аз съм горд, че съм кмет именно на града на този велик поет и революционер. Няма да допусна да се поругават вековните традиции. Мъжкото хоро го има от векове и ще го има. И то по никакъв начин не измества честванията по повод рождението на Ботев\", бе категоричен Румен Стоянов. Кметът припомни, че през 2019 година за трети път хорото беше наблюдавано от емисари от ЮНЕСКО. Емисарите са на мнение, че хорото трябва да се играе само от калоферци, защото те са първоизточниците на уникалната традиция. На това мнение е и кметът. За това утре-на Богоявление, на развидиляване, местните мъже, облечени в народни носи, с тъпани и гайди, ще нагазят първи в ледените води на Тунджа и първата песен, която ще изпеят, както повелява традицията, е \"Залюбила е Василка\". След това ще бъде хвърлен кръста, а който го улови, го дава на най-малкото дете, участник в ритуала.  Румен Стоянов лично ще води хорото. Той каза още:\"Добре дошли са всички гости. Но нека първо калоферци изпълнят ритуала, а после в реката да влязат и другите хора\". От дни всичките 700 места в хотели и къщи за гости са резервирани за днешния и утрешния ден в Калофер. Места за нощувки няма и в близките Карлово, Сопот, Баня и Хисар. Днес в Калофер се събират хиляди от цялата страна. Те ще присъстват на мъжкото хоро в Тутджа и на честването по повод годишнина от рождението на Христо Ботев.", "date": "2020.01.05", "title": "Кметът на Калофер скочи на историк, който оспори вековността на \"мъжкото хоро\" в града на Ботев"}
{"url": "https://www.novinite.bg/articles/184294/V-Oslo-ima-samo-1-jertva-v-PTP-z-a-2019-a-a-u-nas-se-trepem-na-patya-rekordno", "text": "Само един човек е загинал по пътищата на столицата на Норвегия, Осло, през изминалата 2019 година.На този фон статистиката за България е трагична - за първите 7 месеца на 2019 година в столицата са загинали 41 души, в Пловдив - 34, а във Варна - 29. Общо на територията на страната за същия период са станали 3564 катастрофи с 318 загинали и 4505 ранени.Въпреки добрите новини от Норвегия, извън Осло повече хора са убити на пътя - 110 души, в сравнение с 2018 г., когато загиват 108 души.Според местните медии 2017 г. е втората най-безопасна година, когато трима души са убити при пътни инциденти в Осло. През последните 50 години столицата на Норвегия отчита драстичен спад на катастрофите по пътищата си. През 1975 г. загиналите са 41 души.Също така през 2017 година Норвегия отбелязва и най-ниският брой хора, загинали на пътя в Европа - 20 смъртни случая на 1 милион души.За сравнение - в Лондон само до началото на декември 2019 г. в пътни инциденти са си отишли 126 души.През 2018 година техният брой е бил 22. Въпреки това Великобритания се счита за една от най-безопасните страни за шофиране в Европа, тъй като има по-малко от 30 смъртни случая на 1 милион жители.Според Independent най-опасните държави в ЕС остават България и Румъния, които имат средно повече от 90 смъртни случая на 1 милион души.Успехът на Норвегия е в следствие на план Vision Zero, който страната въвежда през 2002 година. Той се грижи за транспортната система в страната и нейната сигурност, за да няма загинали или тежко ранени при пътни инциденти.За да постигне това, Норвегия намалява ограничението за скоростта по пътищата си и насърчава закупуването на големи и здрави коли, с висока оценка при краш тестовете. В столицата Осло също бе въведено ограничение на движението на автомобили в центъра, а велоалеите бяха преработени така, че да са възможно най-безопасни за велосипедистите.Очаква се Vision Zero да бъде приета от всички държави членки на ЕС, пише още \"Лупа.бг\".", "date": "2020.01.05", "title": "В Осло има само 1 жертва в ПТП з а 2019-а, а у нас се трепем на пътя рекордно"}
{"url": "https://www.novinite.bg/articles/184301/Iran-Mojem-da-srinem-Beliya-dom-i-da-izgonim-SASht-nyama-da-veem-cvetya-sreshtu-kurshumite", "text": "Войната може да се възпламени всеки момент, след като напрежението между Иран и САЩ нараства. Страната в Персийския залив заплаши, че ще нападне Белия дом в отговор на предупреждението на американския президент Доналд Тръмп, че всеки удар по американските интереси в региона ще доведе до масиран отговор.  „Можем да нападнем дори Белия дом, можем да им отговорим на американска земя. Имаме силата и по божията воля ще отговорим в подходящото време“, каза иранският премиер Абулфази Абутораби пред местна агенция.  Той заяви, че „това е обявяване на война, което означава, че ако се колебаеш, губиш“.  „Когато някой обявява война, искаш ли да отговориш на куршумите с цветя? Ще те гръмнат в главата“, каза той.Вчера командирът на революционната гвардия на Иран - генерал-майор Хосеин Салми, обеща \"стратегическо отмъщение, което със сигурност ще сложи точка на US присъствието в региона.В същото време Доналд Тръмп контрира. Той обясни, че САЩ ще атакува 52 стратегически обекта в Иран, които са от първостепенна важност за страната.  Иран отвърна, че е взел на мушка 35 цели, които са ценни за САЩ, включително и Белия дом.", "date": "2020.01.05", "title": "Иран: Можем да сринем Белия дом и да изгоним САЩ, няма да веем цветя срещу куршумите"}
{"url": "https://www.novinite.bg/articles/184289/Med-Pork-sredizemnomorskata-dieta-za-mesoyadci", "text": "Учени предложиха модифицирана версия на средиземноморската диета за онези, които не могат да се откажат от месото. Описанието й е дадено в списание Nutrients, пише iNews.bg.В някои държави месото преобладава в храненето. Една от тях е Австралия. Според статистиката на глава от населението годишно се падат по 100 кг консумация на месо. А е знайно, че употребата му в големи количества, особено на червено месо, е вредно за организма.За най-здравословна в света се смята средиземноморската диета. Тя помага да се поддържат здрави сърцето, кръвоносните съдове и мозъкът, което влияе благоприятно и на невропсихологичните и когнитивни функции.Типичната средиземноморска диета включва зехтин, плодове, зеленчуци, ядки, семена, пълнозърнест хляб, италианска паста и брашно (пълнозърнести), умерена употреба на риба, морски дарове и червено вина, както и съвсем малко количество червено месо и сладкиши.Австралийските учени са модифицирали средиземноморската диета за месядците. Тя допуска допълнителна употреба на 250 гр. не мазно свинско месо седмично, разпределено в 2-3 порции.Този вариант на средиземноморската диета е наречена Med-Pork.Авторите й приложили диетата върху 35 доброволци с предразположеност към сърдечно-съдови заболявания на възраст от 45 до 80 години. Участниците в експеримента били разделени на две групи – едната се придържала към класическата средиземноморска диета, а другата провеждала модифицирания й вариант, включващ немазно свинско месо.Изследването продължило 24 седмици. Първите и последните 8 седмици участниците спазвали съответните си диети, а през осемте седмици по средата на периода можели да хапват всичко, което пожелаят. Това било направено, за да се установи дали и какво влияние оказва диетата върху организма в сравнение с обичайното им хранене.При това изследователите няколко пъти измервали когнитивните функции на участниците с помощта на Кеймбриджкия автоматизиран невро-психологичен тест, общото психологическо състояние - с помощта на известния тест SF-36, а настроението – с профила за състояние на настроението POMS.Оказало се, че хората, спазващи средиземноморската диета с не тлъсто свинско, обработват по-бързо когнитивната информация, а също са в по-добро психологично и емоционално състояние в сравнение със спазващите хранителен режим с ниско или никакво съдържание на мазнини.Учените се надяват, че разработеният от тях вариант на средиземноморската диета ще привлече интереса на много хора към здравословния начин на хранене. ", "date": "2020.01.05", "title": "Med-Pork - средиземноморската диета за месоядци"}
{"url": "https://www.novinite.bg/articles/184284/Studen-atmosferen-front-preminava-nad-Balgariya", "text": "Атмосферното налягане днес ще се повиши и ще е по-високо от средното за месеца. През страната ще преминава студен атмосферен фронт. Ще бъде облачно, на места със слаби превалявания дъжд, в планинските и източните райони дъждът ще преминава в сняг. Ще духа умерен, временно и силен вятър от север-северозапад и с него температурите ще се понижат, максималните ще са между 1° и 6°.В планините ще духа силен, временно до бурен вятър от север-северозапад, който до края на деня постепенно ще се ориентира от север-североизток. Ще бъде облачно и с валежи от сняг. Ще има условия за образуване на преспи и навявания. Температурите ще се понижат и максималната на 1200 метра ще е около минус 3°, на 2000 метра – около минус 9°.Над Черноморието ще бъде облачно и ветровито, късно след обяд със слаби валежи от дъжд. Вятърът през деня ще се усилва и ще е умерен, след обяд временно и силен вятър от север-северозапад. Максималните температури ще са между 2° и 6°. Температурата на морската вода е около 10°. Вълнението на морето ще бъде 1-2 бала, след обяд ще се увеличи до 3 бала.На 05.01.2020 слънцето ще изгрее в 7:57 часа и ще залезе в 17:06 часа. Продължителност на деня 9:09 часа.На 05.01.2020 луната ще изгрее в 13:25 часа и ще залезе в 2:14 часа. Осветеност на диска в 0h UT два дни след първа четвърт %. Фаза на луната: след първа четвърт преди пълнолуние.", "date": "2020.01.05", "title": "Студен атмосферен фронт преминава над България"}
{"url": "https://www.novinite.bg/articles/184291/Eksperti-preduprejdavat-Evropa-moje-da-bade-skovana-ot-stud", "text": "Климатолози от Гронингенския и Утрехтския университети в Нидерландия предвиждат , че северноатлантическототечение, което се явява североизточно продължение на Гълфстрийм, с голяма вероятност ще промени посоката си в близките сто години. А това може да доведе до катастрофални климатични последствия в цяла Европа, пише , цитиран от iNews.bg.Известно е, че увеличението на валежите, както и топенето на ледници в Гренландия заради глобалното затопляне, увеличава количеството на сладководните горни слове в северната част на Атлантическия океан.Нов модел показва, че през следващите 1000 години натрупването на сладка вода не може да разруши напълно северноатлантическото течение, което носи топли води към бреговете на Северна Европа и омекотява климата.Но временно нарушение на течението може да се случи през следващите 100 години с вероятност от 15%.Такава промяна може да предизвика значително застудяване в региона. При това при изработването на модела не е заложено количеството сладка вода от топенето на ледниците в Арктика, което може да влоши положението още повече и най-старият континент да бъде скован от небивали студове.", "date": "2020.01.05", "title": "Експерти предупреждават: Европа може да бъде скована от студ"}
{"url": "https://www.novinite.bg/articles/184292/Aleks-Sarchadjieva-Iskam-da-kaja-mnogo-neshta-na-Ivan-no-go-nyama-Nyakoi-se-opitaha-da-si-pravyat-piar", "text": "Утре се навършва година от смъртта на устатия актьор Иван Ласкин, но неговата любима Александра Сърчаджиева все още не е свикнала с мисълта, че него го няма.\"Самотата е много страшно нещо\", признава тя.  \"Толкова много неща искам да му кажа. Най-вече, че много го обичам. Вярвам, че човек след смъртта отива в друго измерение и продължава някакъв живот. Искам да вярвам, че е до нас със София и ни пази:\", проплака Алекс Сърчаджиева в \"Събуди се\" по Нова телевизия. \"Връщаш лентата назад, за да си спомниш нещата, които са ти се случили. Винаги съм си правила равносметки. Не се питам защо ми се е случило, защото отговор няма да получа. Явно имам да научавам някакви неща, а защо - отговорите ще получавам докрая на живота си. Надявам се да бъда достатъчно силна, за да се справя с всичко, през което все още преминавам, да мога да си отгледам детето и да я направя достоен човек\", допълва тя.След смъртта на Ласкин тя остава съвсем сама и в този момент разбира кои са истинските й приятели.\"Оказа се, че имам прекрасни хора до себе си, че има на кой да разчитам. Появиха се и такива, които искаха да си направят пиар, но това е техен проблем, не ме вълнува. Имам достойни приятели, които ми помагат по всякакъв начин, посрещат ме в дома си, дават ми от хляба си. Помагат ми за София, защото аз нямам детегледачка и я оставям при тях, когато съм на представление\", казва актрисата.На четвъртия ден след кончината на Ласкин актрисата излиза на сцената за комедийно представление. \"За мен беше много страшно, имах чувството, че ще умра преди да изляза. Когато се случва такава трагедия е трудно да се събереш. Но нямаш избор и трябва да излезеш.Когато излязох на сцената настъпи тишина и се чудех какво правя там. Но после получих аплодисменти, каквито никога не съм получава. През тази една година получих подкрепа и от непознати хора. Господ ти взима нещо, но ти дава друго - любовта на хората. Тези хора са ми голяма опора\", през сълзи споделя Сърчаджиева.", "date": "2020.01.05", "title": "Алекс Сърчаджиева: Искам да кажа много неща на Иван, но го няма! Някои се опитаха да си правят пиар"}
{"url": "https://www.novinite.bg/articles/184293/8-godishniyat-Georgi-shte-stane-naj-mladiyat-ipodyakon-v-Starozagorskata-eparhiya", "text": "Мечтата на 8-годишния Георги се ражда на Великден. Второкласникът от VІ-о основно училище „Свети Никола” се впечатлява от митрополит Киприан от Старозагорската епархия още на първата им среща по време на прием в митрополията. Впечатлена от доброто отношение на владиката е и майката на момчето – Диана. Тя разказа, че след първата им среща е останала пленена от добрината и човечността му.“Дори за мен е изненада, тези негови интереси (на Георги – бел. ред.) и насока са повлияни именно от митрополит Киприан, който е дълбоко почитан от семейството ни. Според нас той е един добър човек с изключителни качества и носи в себе си добри качества”, сподели и майката на Георги.Освен църквата, малчуганът посещава с родителите си и концертите, дирижирани от дядо Киприан. В разговори детето споделя на архиерея, че иска да му помага в службите. Развълнуван от жестовете и искреността, митрополит Киприан решава да сбъдне мечтата на Гого, който от утре вече ще бъде иподякон.“Много ми харесва да помагам”, сподели второкласникът. /БГНЕС", "date": "2020.01.05", "title": "8-годишният Георги ще стане най-младият иподякон в Старозагорската епархия"}
{"url": "https://www.novinite.bg/articles/184295/Ediniyat-zaginal-nash-moryak-v-Norvejko-more-se-okaza-shampion-po-futzal", "text": "Един от загиналите българи в Норвежко море е шампион по футзал. В петък стана ясно, че двама наши моряци са изчезнали, след като вълна ги отнесла зад борда на товарния кораб „Стара планина“. Плаветелният съд се намирал на 400 км югозападно от град Будьо. Спасителната операция с два хеликоптера започнала в ранния следобед в четвъртък, но дейностите са били силно затруднени поради лошото време – силен вятър и високи, 8-метрови вълни. Сигналът към норвежките власти за инцидента е подаден от капитана на „Стара планина“. Екипажът на товарния кораба е в състав 19 души – 18 български граждани и един гражданин на Украйна, информира dnews.bg. По последни данни един от загиналите моряци е варненецът Викторио Ачев. Той е на 23 години е бил част от тима по футзал Варна Сити, с който стана шампион на България, като вратар. Преди това е бранеше цветовете и на Черно море Мания.", "date": "2020.01.05", "title": "Единият загинал наш моряк в Норвежко море се оказа шампион по футзал"}
{"url": "https://www.novinite.bg/articles/184299/Karakachanov-postavi-Dachich-na-myastoto-mu-MVnR-sashto-s-otgovor-do-Sarbiya", "text": "Българското правителство защитава и ще продължи да защитава правата на българските общности зад граница, не само в Сърбия.Това заявиха от МВнР в отговор на въпрос на БГНЕС каква е позицията ни по повод думите на Ивица Дачич за българското национално малцинство в Сърбия.Защитата правата на българските общности зад граница е и един от основните приоритети на Министерството на външните работи, добавиха от управляваното от вицепремиера Захариева министерство.От там допълниха, че по отношение на Република Сърбия България не настоява нищо повече от това страната да спазва конституцията и законите си по отношение на малцинствата, както и ангажиментите си в рамките на предприсъединителния процес.Междувременно в личния си профил във Фейсбук, вицепремиерът и министър на отбраната Красимир Каракачанов, който е и лидер на ВМРО, написа: \"Като вицепремиер по обществен ред и национална сигурност на Р България, като историк и лидер на ВМРО, отговорът ми към Дачич е: става дума за правата на онези българи в териториите, които през 1919 г. Сърбия неправомерно окупира след Ньойския договор. На които забраняваше до 44-та година да се наричат българи, а след това ги тормозеше, мачкаше и принуждаваше да се изселват от родните им места. Българската държава няма да спре да защитава правото децата на нашите сънародници да учат с учебници на български език. Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия”.  ", "date": "2020.01.05", "title": "Каракачанов постави Дачич на мястото му! МВнР също с отговор до Сърбия"}
{"url": "https://www.novinite.bg/articles/184285/Tramp-se-zakani-SASht-darji-na-pricel-52-vajni-obekta-v-Iran-Shte-udarim-barzo-i-silno", "text": "US президентът Доналд Тръмп предупреди в Туитър, че САЩ са взели на прицел 52 ирански обекта, които може да бъдат ударени, ако Иран атакува американци или американскИ обекти в отговор на извършеното в петък убийство с дрон на иранския военен командир Касем Сюлеймани в Ирак, предаде БТА като цитира Ройтерс. Тръмп написа, че Иран \"говори много смело за вземане на прицел на определени американски обекти\" в отговор на смъртта на Сюлеймани.  Президентът на САЩ посочи, че Вашингтон \"е взел на прицел 52 ирански обекта\" и че някои от тях са \"на много високо ниво и важни за Иран и иранската култура и тези обекти, както и самият Иран, ще бъдат ударени много бързо и много силно\".\"САЩ не искат повече заплахи!\" написа Тръмп и добави, че 52-Те цели представляват 52-ата американци, взети за заложници в Иран след завземането на посолството на САЩ в Техеран през 1979 г.  В същото време САЩ са започнали прехвърляне в Кувейт на повече от 4000 войници от състава на 82-а въздушно-десантна дивизия, разквартирувана във форт Браг, щата Северна Каролина. По информация на говорителя на 82-а въздушно-десантна дивизия подполковник Майк Бърнс, около 700 военнослужещи вече са заминали тази седмица за Кувейт. На ред са 3500 американски десантчици, които трябва да бъдат окончателно прехвърлени след няколко дни. Нарастването на американското военно присъствие в Близкия изток е резултат от опасенията на Вашингтон от вероятни актове на отмъщение от страна на Иран след ликвидирането на Сюлеймани.Освен това четири самолета с подвижен ротор CVT-22B Osprey и два военни транспортни самолета C-130 Hercules кацнаха във военната база Суда на о. Крит в четвъртък, разкри в. \"Катимерини\". Според източници шестте самолета, които са излетели за Гърция от американската въздушна база в Англия, ще бъдат разположени за потенциални операции за евакуация на американски граждани или офицери от Ирак или от по-широкия регион на Близкия изтокСпоред анализаторите засиленото стратегическо значение на Суда придобива тежест, като се има предвид, че авиобазата Инджирлик в Южна Турция е по-близо до Багдад.", "date": "2020.01.05", "title": "Тръмп се закани: САЩ държи на прицел 52 важни обекта в Иран! Ще ударим бързо и силно"}
{"url": "https://www.novinite.bg/articles/184283/Balgariya-slomi-i-Moldova-na-ATP-Cup-Grisho-i-Miko-machkat", "text": "България записа втора победа на отборния турнир AТP Cup. Това стана факт, след като Григор Димитров се справи в два сета с Раду Албот – 6:2, 6:3. Преди това Димитър Кузманов също спечели мача си, което означава, че дуелът на двойки е без абсолютно никакво значение за крайния изход на сблъсъка с Молдова.Димитров започна много силно мача и спечели първия сет с 6:2 за 28 минути. Григор стартира добре и във втората част и поведе с 2:0. За съжаление Албот успя да върне пробива и да изравни за 2:2. При 4:3 Димитров постигна нов пробив и поведе с 5:3. След това на собствено подаване Григор отрази три точки за връщане на пробива и от първата си възможност затвори мача.„Всичко е прекрасно, какво да кажа. Много сериозно приемам ролята си на капитан в тази отборна надпревара. Беше много важно да спечеля днес след успеха на Димитър Кузманов. Благодаря за подкрепата, моите съотборници ме вдъхновяват“, каза Димитров след последната точка в мача.По-рано Димитър Кузманов се наложи над Александър Козбинов с 6:1, 7:5.В петък България победи Великобритания с 2-1 успеха и в момента е на първо място в своята група. Във вторник „лъвовете“ ще се изправят срещу Белгия и при успех ще си гарантират място сред най-добрите 8 в света.", "date": "2020.01.05", "title": "България сломи и Молдова на ATP Cup, Гришо и Мико мачкат"}
{"url": "https://www.novinite.bg/articles/184287/Adski-trafik-iz-stranata-ne-karajte-v-avarijnite-lenti", "text": "След дългите отпуски и ваканции около коледните и новогодишните празници се очаква днес трафикът из пътищата в страната да е много засилен. На места ще има и снеговалежи, което допълнително ще усложи пътната обстановка. Множество снегорини са на в режим на готовност.На магистралите и по главните пътища ще има засилено полицейско присъствие.Ще се следи най-вече за нарушения на скоростта и за шофиране след употреба на алкохол. На нетърпеливите да се приберат преди другите, от МВР напомнят, че глобата за шофирaне в аварийната лента е 1000 лева при първо нарушение и отнемане на шофьорската книжка за три месеца.Особено тежко се очертава преминаването през граничните пунктове. Заради очаквания обилен снеговалеж, Гърция забранява преминаването на автомобили с тегло над тон и половина през пунктове \"Кулата\".", "date": "2020.01.05", "title": "Адски трафик из страната, не карайте в аварийните ленти"}
{"url": "https://www.novinite.bg/articles/184302/Iznenadvashto-Dimitar-Iliev-stana-Futbolist-na-godinata-Stojcho-Mladenov-e-trenor-1", "text": "Изключително изненадващо Димитър Илиев стана \"Футболист на годината\" в България. Капитанът на Локомотив Пловдив получи приза за най-добър играч на изминалата година, когато действително показа доста добри игри за \"смърфовете\". Той отбеляза двуцифрен брой голове, подаваше чудесни пасове и като цяло внасяше класа и спокойствие в състава на Бруно Акрапович. За отбелязване е обаче, че Илиев не може да се каже, че напълно заслужава ценното отличие. Явно журналистите, които имат пристрастие към ЦСКА са гласували за него, напук на Антон Недялко, който преди време вбеси \"червена\" България с това, че с еозова в Разград, макар да се кле във вярност на ЦСКА. Именно този факт вероятно е наклонил везните в гласуването. На церемонията във Военния клуб след Митко останаха фаворитът за отличието, по предварителни прогнози - Антон Недялко от Лудогорец, както и Васил Божиков, който пък е с капитанската лента на словашкия шампион - Слован Братислава.Любимецът на \"черно-бялото\" семейство спечели първото място в 59-ото издание на анкетата, след като събра 216 точки. Антон Недялков  бе със 176 точки. а Божиков - 63 точки. За пръв път от 46 години футболист на Локомотив Пд става игарч №1.\"Да получа тази награда, от когото съм се възхищавал... Такива футболисти се раждат на милиард. Огромна чест е да запиша името си до такива футболисти, които са оставили следа в българския и световния футбол. Искам да кажа няколко думи и за Васил Божиков. Поздравления да си капитан на чужд отбор е достойно за уважение. Показа една достойна мъжка игра. Искам да се обърна към Антон, който също заслужава тази награда. Всички стискаме палци Лудогорец да се представи достойно срещу Интер и да ги острани. Не съм мечтал за такава 2019 година. Изключителна година за мен и моя отбор. Бъдете здрави и щастливи. Нека си пожелаем да се класираме на Европейското първенство. Благодаря на всички журналисти, които са гласували за мен и сбъдват една мечта\", каза Димитър Илиев, който получи наградата от Димитър Бербатов.Приза за мъжество \"Лъвско сърце\" получи завърналият се след тежка контузия вратар на Лудогорец Владислав Стоянов, който благодари на всички за помощта и се закани догодина отново да присъства на церемонията, но като претендент за Футболист на годината. Владо претърпя куп операции и анд 2 години бе извън терените, имаше дори опасност да загуби крака си, но се пребори.За най-красиво попадение попадение пък беше определен гол на друг играч на Локо - Ален Ожболт.  С 19 от 30 възможни гласа точният му удар с пета във финала за Купата срещу Ботев му осигури наградата.Номер 1 при дамите пък стана Евдокия Попадинова с 51 гласа.Най-добър чуждестранен футболист за втора поредна година е Клаудиу Кешерю, Георги Илиев (Локо Пд) пък беше отличен за Футболно дълголетие, а Димитър Якимов, Наско Сираков, Божил Колев и Добромир Жечев получиха награди за изключителен принос към българския футбол.", "date": "2020.01.05", "title": "Изненадващо Димитър Илиев стана \"Футболист на годината\", Стойчо Младенов е треньор №1"}
{"url": "https://www.novinite.bg/articles/184290/Godishni-klasacii-opredelyat-naj-bezopasnite-i-naj-tochnite-aviokompanii", "text": "„Аерофлот” оглави годишната класация за най-пунктуална авиокомпания в света за 2019 година, а  „Шерметиево” – за най-пунктуално летище, съобщава Дейли мейл, позовавайки се на данни на компанията за анализи Cirium.На второ място след руската фирма е японската All Nippon Airways, а на трето – американската  Delta Air Lines, която е призната и за най-пункталната в САЩ.Според цитираните данни през 2019 г. 87% от излитанията на „Аерофлот” са били точно по разписание,  86,3% - на All Nippon Airways и 85,7% - на Delta Air Lines. Четвърта е бразилската авиокомпания Azul (83,5 %), а на пето място е Japan Airlines (82,2 %).От летище \"Шереметиево\" 95,01% от рейсовете са излетели навреме. След него са аерогарите  Guangzhou BaiyunInternational (92,52%) и Shanghai Pudong International (91,04%).Компанията Cirium, която се занимава с анализи на данни за пътешествия, всяка година прави подобни класации, основани на информация за 100 хиляди полета. Анализаторите на фирмата приемат, че един полет е извършен навреме, ако самолетът е бил на пистата за излитане в пределите на 15 минути от обявеното за заминаване време.Порталът AirlineRatings.com пък обяви кои са най-безопасните авиокомпании на света за изминалата година. Според тази класация това са австралийската Qantas, следвана от новозеландката Air New Zealand и тайландската EVA Air.Авиокомпаниите са били оценявани по различни критерии като експлоатационния срок на самолетите, броя авиокатастрофи и  сериозни аварии, броя и резултатите от проверки на летищните власти, рентабилност и др.Съставителите на класацията отбелязват, че австралийската компания е лидер по показатели, свързани с работата на екипажа и използването на система за автоматично кацане с помощта на навигационни спътникови системи (Global Navigation Satellite Systems, GNSS). Освен това Qantas експлоатира система за мониторинг на двигателите в реално време, така че евентуални проблеми да бъдат забелязвани още преди да доведат да сериозни повреди на въздухоплавателния апарат.Освен първите три - Qantas, Air New Zealand и EVA Air сред двадесетте най-безопасни компании са още превозвачи като Etihad, Qatar Airways, Singapore Airlines, Emirates, Alaska Airlines, Cathay Pacific Airways, Virgin Australia, Hawaiian Airlines, Virgin Atlantic Airlines, TAP Portugal, SAS, Royal Jordanian, Swiss, Finnair, Lufthansa, Aer Lingus и KLM.Също така сайтът представя и Топ 10 на най-безопасните нискотарифни авиокомапии. Това са Air Arabia, Flybe, Frontier, HK Express, IndiGo, JetBlue, Volaris, Vueling, WestJet и Wizz, пише ", "date": "2020.01.05", "title": "Годишни класации определят най.-безопасните и най-точните авиокомпании"}
{"url": "https://www.novinite.bg/articles/184297/VIDEO-Lovecat-na-bejanci-Dinko-stana-bashta-na-momche-i-se-pohvali", "text": "Динко Вълев, станал известен като Ловеца на бежанци, днес стана татко на момче. Ямболията с горещ нрав, който се забърка в няколко скандала през годините, сам се похвали за щастливото събитие, като написа следното в една от социалните мрежи:\"Днес моята прекраснa жена ме дари с втората ми рожба - момченце е и се казва Динко, да ни е живо и здраво\".Припомняме, че миналия януари Динко и половинката му Весела станаха родители на момиченце, което нарекоха Виктория.", "date": "2020.01.05", "title": "(ВИДЕО) Ловецът на бежанци - Динко, стана баща на момче и се похвали"}
{"url": "https://www.novinite.bg/articles/184286/Natiskane-na-edno-kopche-ot-11-500-km-ubi-lyubimiya-sin-na-Iran-Syulejmani-i-Muhandis", "text": "Нищо неподозиращият Сюлеймани е убит с натискането на един бутон от 11 хиляди километра, пише британският вестник The Times, цитиран от Фокус. Може би след 20 години, като главен ирански фактор в проблемите в Близкия Изток, той е смятал, че е непобедим. Може би той се е доверил на настояването на президента Тръмп, че няма желание за война с Иран и иска изцяло да се оттегли от региона.Генералът със сигурност е знаел, че американските и израелските лидери години наред планират убийството му и след това очакват възможните последици.Каквато и да е причината, последните ходове в страхотната игра, изиграна от генерал-майор Касем Сюлеймани, 62-годишен, ръководител на иранските сили \"Кудс“, проявиха прекомерна самоувереност. Когато късно в четвъртък вечерта излетя от Дамаск за Багдад, от една от ключовите столици, която Техеран смята, че държи в джоба си до другата такава, той не използва някаква тайна военна или паравоенна въздушна база. Той летя със своя личен самолет на иранския режим до основното международно летище на Багдад.Както той знаеше, летището е не само ежедневен маршрут за местни, чуждестранни и западни цивилни лица и войници в и извън страната, то е в съседство с военна база, споделена между иракската антитерористична служба и американските сили. Дори не се \"опита да запази яйцата в отделни кошници“. Пътуваше с високопоставени ръководители от Иранския революционен гвардейски корпус: бригаден генерал Хосен Джафари Ниа, полковник Шахруд Мозафари Ниа, майор Хади Тароми и капитан Вахид Заманян.Той бе посрещнат от най-висшия оперативен персонал на Иран в иракските сили за сигурност и паравоенни сили: Джамал Джафар Ибрахими, по-известен като Абу Махди ал Мухандис, човекът, който след американско-британското нахлуване в Ирак през 2003 г. създаде иракския вариант на ливанската милиция \"Хизбулла“. Иракската милиция \"Катаеб Хизбулла“ бе обвинена от Пентагона, че стои зад неотдавнашните ракетни атаки върху използваните от САЩ бази в Ирак, а пет от нейните съединения бяха ударени от въздуха в неделя.Мухандис избяга в Иран от режима на Саддам Хюсеин през 1979 г. и беше вербуван като агент в последвалата война между страните от Революционната гвардия. Той служи на Иран оттогава.Наред с Мухандис, за да поздрави Солеймани, беше дошъл и Мохамед Ридха от Народните мобилизационни единици (НМЕ), официалната призната от иракското правителство ръководна група за иракските милиции. Официалната позиция на Мухандис беше заместник-ръководител на НМЕ, подчинен директно на премиера Адел Абдул-Махди.Всичките седем мъже се събраха в джип \"Тойота“ и миниван \"Хюндай“ и тръгнаха от летището по главния път. Но огромните способности за наблюдение на Америка, овладяни от Агенцията за национална сигурност в Мериленд и подпомогнати от гигантска операция на ЦРУ в Багдад, бяха поставили Солеймани на на мушката сиКъм мястото бяха изпратени два дрона MQ9 Reaper от военната и въздушна база Ал-Удейд в Катар. Резервният дрон не беше нужен. Само две ракети бяха използвани от операторите в базата на ВВС на САЩ в Крич в Невада (на 11 500 км от мястото), по една за всяко от двете превозни средства. Разбира се, ударът е бил одобрен по същото време, когато президентът Тръмп разреши атаката в неделя срещу \"Катаеб Хизбулла“.Силите за сигурност пристигнаха на мястото веднага, с телефонни камери. Изображенията, които бързо разпространиха в социалните медии, бяха красноречиви. На едно от тях превозното средство на генерала все още гореше а на друго - протегната кървава ръка носеше разпознаващ се пръстен - на най-висшия военен в Иран.Реакцията беше незабавна. Тълпи се събраха в родния град на Сюлеймани Керман и в Мешхад, един от центровете на подкрепата на режима в Техеран.Ирак също беше смутен. На правителството очевидно беше трудно да повярва, че съюзник може да убие Мухандис, официално висш държавен служител, на иракска земя. \"Убийството на иракски военен командир, който заема официална позиция, е агресия срещу Ирак, държавата, правителството и хората\", заяви премиерът. \"Провеждането на ликвидационни операции срещу иракски лидерски ръководители или от братска страна на иракска земя е грубо нарушение на иракския суверенитет, явна атака срещу достойнството на страната и опасна ескалация, която разпалва опустошителната война в Ирак, региона и света \"Други иракчани се чувстваха различно, както и противниците на влиянието на Иран в Близкия изток. Кадри заснеха протестиращи в Багдад и Южен Ирак, танцуващи на улицата – според някои Сюлеймани е наредил репресиите на последните демонстрации, които доведоха до смъртта на стотици. В Сирия бунтовнически групировки, които постепенно бяха смазани в битката си срещу президента Асад от Солеймани и руските съюзници на сирийското правителство, раздаваха сладки на децата. В Ливан и на други места роднини на хора, убити по нареждане на Иран, викаха от радост.САЩ бяха сред първите държави, които наредиха на своите граждани да напуснат Ирак. Следват Франция, Холандия и други. Никой не знае къде ще дойде отмъщението на Иран за загубата на любимия му син, но е трудно да се повярва, че няма да е скоро.Американско и израелско знаме бяха запалени в столицата на Иран в събота, след като хиляди оплакваха загубата на висшия военен командир Касем Сюлеймани, един ден след като той беше убит в резултата на американска военна операция, предава AFP.\"Ние сме с теб!\", скандираха те, докато махаха с ръка в унисон по време на траурен митинг на техеранския площад \"Палестина“, предаде кореспондентът на AFP.На съботния митинг в Техеран мъжете носеха плакати, които призоваваха за \"отмъщение\", а жените, облечени в черно, държаха портрети на Сюлеймани и аятолах Али Хаменей. Един мъж с маска се качи на каменен пиедестал, като държеше горящи американско и израелско знаме, докато други скандираха \"Смърт на Америка!\".\"Нашият отговор определено ще бъде много повече от пускането на няколко ракети или унищожаването на някои американски бази\", каза Милад Наджафи, един от присъстващите. \"Всъщност мисля, че нашето отмъщение ще бъде унищожението на Израел\", каза той пред AFP.Друг протестиращ нарече Сюлеймани \"най-великия човек, който имахме\".Американският държавен секретар Майк Помпео предупреди Техеран да не предприема ответни действия за отмъщение срещу Вашингтон след военната операция на САЩ за елиминиране на иранския генерал Касем Сюлеймани. Ръководителят на американската дипломация заяви това в интервю за телевизионния канал Iran International. Държавният департамент публикува стенограма на разговора, цитирана от ТACC.Помпео беше попитан за действията на Вашингтон в отговор на отговора на Техеран. \"Ние не съобщаваме конкретно за нашите действия. Както видяхте миналата седмица, ние ще преследваме контролираните (от Иран)сили. Видяхте атаките, които Министерството на отбраната на САЩ извърши в Сирия и Ирак директно в отговор на събитията от 27 декември, когато \"американски гражданин беше убит в иракска база\", заяви държавният секретар. \"Тогава, когато научихме, че са планирани нови атаки, направихме всичко възможно да ги предотвратим.\"\"Ще продължим да отговаряме. Ще принудим (Иран) да плати сметката\", заключи Помпео.Русия и Китай ще предприемат съвместни стъпки за мирно разрешаване на конфликтите в Близкия изток след убийството на иранския генерал Касем Сюлеймани. Това се посочва в изявление на руското външно министерство след телефонен разговор между министрите на външните работи на Руската федерация и Китай Сергей Лавров и Ван И, по време на който бе обсъдена ситуацията около убийството на Сюлеймани, предава TACC.\"Министрите отбелязаха, че незаконните действия на САЩ сериозно влошиха ситуацията в региона. При тези условия Русия и Китай са заинтересовани да намалят напрежението и ще предприемат съвместни стъпки за създаване на условия за мирно уреждане на конфликтните ситуации\", отбелязва руското външно министерство.Лавров и Ван И подчертаха неприемливостта на нарушението на Хартата на ООН в контекста на американските ракетни атаки над Багдад, по време на които беше убит иранският генерал Касем Сюлеймани.\"Особено внимание бе обърнато на последиците от американските атаки срещу летището в Багдад, които доведоха до загуба на живот, включително убийството на командира на \"Кудс“ на Иранския гвардейски революционен корпус на Иран (генерал) Сюлеймани“, казаха от Министерството. Министрите потвърдиха неприемливостта за използване на сила в нарушение на Устава на ООН и необходимост от уважението от всички страни на суверенитета и териториалната цялост на държавите.\"", "date": "2020.01.05", "title": "Натискане на едно копче от 11 500 км уби любимия син на Иран - Сюлеймани и Мухандис"}
{"url": "https://www.novinite.bg/articles/184300/SNIMKA-BNB-puska-nova-moneta-ot-2-leva-Geo-Milev-e-ot-licevata-strana", "text": "От 6 януари 2020 г. Българската народна банка пуска в обращение медна възпоменателна монета на тема \"125 години от рождението на Гео Милев\" от серията \"Български творци\".Цената на монетата е 24 (двадесет и четири) лева.Монетата ще се продава в Българската народна банка – на две каси на пл. \"Княз Александър I\" № 1 и на четири каси в Касов център на БНБ на ул. \"Михаил Тенев\" № 10, както и в офиси и клонове на Банка ДСК ЕАД, Първа инвестиционна банка АД, Райфайзенбанк (България) EАД и Тексим Банк АД.В периода от 6 до 8 януари 2020 г. включително всеки клиент (физическо или юридическо лице) ще може да закупи от Българската народна банка до 2 броя монети, след което възпоменателната монета \"125 години от рождението на Гео Милев\" ще се продава без ограничения.Списък на офиси и клонове на банки, в които ще се продава новата възпоменателна монета \"125 години от рождението на Гео Милев\", емисия 2020 г.           ", "date": "2020.01.05", "title": "(СНИМКА) БНБ пуска нова монета от 2 лева, Гео Милев е от лицевата страна"}
{"url": "https://www.novinite.bg/articles/184296/Ninova-Pravitelstvata-na-Bojko-prevarnaha-Balgariya-v-smetishte", "text": "„С вота на недоверие към правителството на Борисов поставяме за пореден път остро въпросите за чистия въздух, чистата вода и българската земя. От 2017 до края на 2019 г. 17 пъти сме поставяли в парламента темата за водата в Перник и 47 пъти за вноса, преработването и изгарянето на боклуци на територията на цялата страна, но никой не ни чу. Предлагали сме и решения по отношение на язовирите и на водопреносната мрежа”.Това заяви председателят на БСП Корнелия Нинова пред БНР. Тя обясни, че левицата ще внесе отново законодателни предложения и се надява този път да има разум и те да бъдат приети.„Подготвяме законопроект, с който да се забрани внос на битови боклуци и болнични отпадъци от трети страни, извън ЕС, в България, защото в момента сме един разграден двор. Правителството на Борисов превърна България в сметище за тези 10 години на управление. Почти през ден се появява информация за нова нерегламентирана площадка за боклуци. Имаме отговор от министъра на околната среда и водите, че за пет години от трети страни, извън ЕС, са внесени 734 хиляди тона боклуци”, припомни Нинова.Тя подчерта, че за 10 години цената на водата е увеличена 3 пъти: „2009 г. беше средно 1 лв. за кубик, сега е 3 лв. и продължава да расте, уж с цел инвестиции, но за тези 10 години е сменена 0,5% от водопреносната мрежа и над 60% от водата изтича. Безхаберие, некомпетентност и корупция водят до това състояние. Трябва да се носи политическа отговорност, каквато е вотът на недоверие, както и наказателна отговорност, за да се види кой е допуснал това”, каза Нинова.Тя бе категорична, че бягството от отговорност няма да спаси ГЕРБ от фактите: „В тези 17 пъти, когато сме поставяли въпроса за водата в Перник, имаме много ясни отговори от министрите, които казват, че язовирите са публично-държавна собственост и се управляват от министерството. От тези отговори става ясно, че министърът на околната среда и водите разписва всеки месец колко вода да се отича от язовира”. Тя допълни, че в тези отговори става ясно, че в язовир „Студена” са инвестирани 32 млн. за подводен ремонт и че през август 2019 г. е подписан договор за изграждане на ВИК инфраструктура за 106 млн. лв за промяна на водопреносната мрежа. „Въпросът е какъв е резултатът? Виждаме го – никакъв. Водопреносната мрежа тече като лейка. Къде са парите от тези два ремонта е въпрос на прокуратурата. ВИК операторът в Перник е предупредил за това състояние още през април тази година. Въпросът е защо не са взети мерки – от безхаберие, от некомпетентност, от прикриване на злоупотреби?”, попита Корнелия Нинова.„Бягането и прехвърлянето на отговорност е типично в стила на управлението на ГЕРБ, винаги някой друг е виновен. Не можеш 10 години да управляваш, да държиш законодателната власт в парламента, да имаш пълната изпълнителна власт, областните управители да са на ГЕРБ и да кажеш, че е виновен някой друг. В годините назад постоянно се сменят министри, областни управители, които горят като бушони. Нищо не се променя, политиката продължава. Отговорността е една единствена – човекът, който назначава, контролира и управлява тези хора е министър- председателят. Трябва да се смени моделът, но докато това правителство е на власт, няма да има промяна”, каза Нинова.Тя цитира данни на изследвания, които показват, че последните години са по-дъждовни от предишни: „Истинската причина за водната криза е, че над 60% от водата на България изтича. Това е едно от най-големите богатства на България и изтича пред очите ни заради безхаберие, некомпетентност и корупция”.„БСП е била активна и последователна по тези теми и 3 години сме предупреждавали и предлагали инициативи. Нашата работа е да стоим до хората, които са пострадали и да защитаваме техните права. Ние ще продължим да поставяме проблемите и да предлагаме алтернатива”, заяви лидерът на БСП.“Абсолютен приоритет на БСП остава чистата вода, чистият въдух, чистата земя и храна – това е здраве”, завърши Корнелия Нинова. ", "date": "2020.01.05", "title": "Нинова: Правителствата на Бойко превърнаха България в сметище"}
{"url": "https://www.novinite.bg/articles/184288/Srabskiyat-vanshen-ministar-agresira-jestoko-spryamo-Balgariya", "text": "Сръбският вицепремиер и министър на външните работи Ивица Дачич тази сутрин говори с изключителна агресия срещу България.Пред държавната телевизия бившият говорител на диктатора Слободан Милошевич коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетият закон за вероизповеданията в Черна гора. В Белград имаше безредици, по време на които сръбски националисти изгориха и националният флаг на Черна гора.По време на интервюто в един момент без никакъв повод Дачич намеси България и избухна: “За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но България на всяка среща на Европейския съвет поставя въпроса за правата на българското национално малцинство?”Само за няколко десетилетия българското малцинство в Западните покраинини буквално бе унищожено. От над 120 000 души преди, в момента то наброява около 20 000, и живее в пълна мизерия.Това е поредното враждебно изявление на Дачич по адрес на страната ни. Миналата година той си позволи непремерен тон и спрямо българския премиер по повод изявлението на Бойко Борисов в Познан за положението в региона.Тогава след острата реакция на София властите в Белград заявиха, че е “имало проблем с превода”. Борисов тогава поиска Дачич публично да се извини и каза: “Какво точно иска Ивица Дачич? Аз мога да съм доста неприемлив, мога да съм и недипломатичен, но от това най-малко Сърбия ще има полза, и още по-малко сръбският и българският народ.В края на ноември сръбският посланик в София бе извикан в българското МВнР по повод скандалното изявление на председателя на парламентарната комисия за Косово Милован Дрецун. Отново пред РТС Дрецун заяви, че България масово шпионирала Сърбия.", "date": "2020.01.05", "title": "Сръбският външен министър агресира жестоко спрямо България"}
