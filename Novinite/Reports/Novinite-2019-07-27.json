{"url": "https://www.novinite.bg/articles/178548/Hilyadi-pacienti-s-revmatologichni-zabolyavaniya-i-lupus-ostanaha-bez-terapiya", "text": "\r\nХиляди пациенти с ревматологични заболявания и лупус останаха без поддържаща терапия. Единственото лекарство, което им помага, е изтеглено от аптеките. А заместителят му не е разрешен за употреба в България. За да си го купят, хората са принудени да пътуват до Турция и Гърция.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.27", "title": "Хиляди пациенти с ревматологични заболявания и лупус останаха без терапия"}
{"url": "https://www.novinite.bg/articles/178561/Jalt-kod-za-jegi-utre-v-Pleven-i-Ruse-opasnost-ot-pojari", "text": "Жълт код за високи температури е в сила за 19 области на страната за утре.Предупреждението за високи температури е в сила за областите Видин, Монтана, Враца, Плевен, Ловеч, Габрово, Велико Търново, Русе, Сливен, Стара Загора, Пловдив, Пазарджик, София област и град, Перник, Кюстендил, Благоевград, Хасково и Ямбол.В тези области времето ще бъде горещо с максимални температури над 35 градуса, предупреждават синоптиците. Възможни са здравословни проблеми за чувствителни и болни хора, възрастни и деца.За областите Плевен и Русе е обявен екстремален индекс за пожароопасност.Екстремалният индекс означава, че са възможни бързо разпространяващи се много силни пожари с въвличане на дървесните корони и че пожарите са трудни за овладяване.За останалите територии на областта важи оранжев индекс, който означава, че опасността от пожари е много голяма. Такава опасност има и на места в областите Монтана, Плевен, Велико Търново, Разград, Силистра, Добрич, Стара Загора, Хасково, Ямбол и Бургас.Тази степен на предупреждение означава, че има риск за възникване на пожари в местности с гори и храсти. На хората се препоръчва да бъдат внимателни сред природата, да не палят огън на открито, нито да изхвърлят незагасени цигари.", "date": "2019.07.27", "title": "Жълт код за жеги утре, в Плевен и Русе – опасност от пожари"}
{"url": "https://www.novinite.bg/articles/178558/MON-s-nova-naredba-Dava-svoboda-na-uchitelite-v-prepodavaneto", "text": "Министерството на образованието и науката променя наредба, с която да отпадне изискването за контрол на тематичното разпределение на преподавания материал. Учителите трябва да получат сигнал за свобода в преподаването, обясни министър Красимир Вълчев, съобщава БНР.\"Най-важното, особено днес, е да провокира интереса за учене на ученика, да го вдъхнови. Днес по-малко се очаква от учителя да даде информация. Повече се очаква да накара ученика да учи\", посочи той.", "date": "2019.07.27", "title": "МОН с нова наредба: Дава свобода на учителите в преподаването"}
{"url": "https://www.novinite.bg/articles/178535/Djeni-Sushi-za-celuvkata-na-Kubrat-Shtyah-da-mu-prostya-ako-mi-se-beshe-izvinil", "text": "Дженифър Равало, или Джени Суши, стана популярна в България през последните няколко месеца. Видеоклипът, в който Кубрат Пулев целуна репортерката след своя последен мач срещу Богдан Дину, обиколи целия свят. В резултат на това българинът получи забрана да се боксира. Санкцията беше вдигната преди няколко дни.На последното заседание на калифорнийската комисия Кубрат Пулев на няколко пъти каза, че съжалява.\"Мислех, че на първото заседание ще се извини за това, че ме хвана за лицето и ме целуна. Но това не стана. Беше с неговия преводач и продължи да лъже комисията. Обясняваше как съм танцувала в скут и как съм се забавлявала. Още повече лъжи. Той беше наказан, назначиха му курсове за сексуално посегателство и трябваше да плати глоба. На второто заседание беше тотално различен. Изглеждаше, че наистина съжалява за станалото. Но в същото време лобираше да си върне лиценза. Само времето ще покаже дали реално съжалява за стореното\". Така репортерката коментира извинението на Пулев в интервю за в. \"България днес\".Суши разказа подробности от инцидента с целувката. \"Бях шокирана и изненадана. Той хвана лицето и ме целуна. После, когато си тръгвах, ме хвана за дупето. С неговите приятели започнаха да се смеят, което беше много срамно и унизително за мен. Директно напуснах палатката.Исках да си събера нещата и да се махна оттам. Доста хора ме попитаха, защо ако съм била толкова бясна, не съм го зашлевила или ударила. Но той е близо двуметров боксьор, който тежи 110 килограма и току-що е пребил съперника. Целият е в кръв. Това си е достатъчно плашещо. Всичко стана толкова бързо. Исках да се махна. Не знам дали можете да си го представите. Хората казват: \"О, това е само целувка!\". Но когато се опитваш да си вършиш работата, е нещо неприятно. След това Кубрат и неговите приятели започнаха да ми се смеят. Не знам дали беше заради хващането на задника или заради шеги към мен.\"Репортерката призна, че е отишла в ресторанта с приятелите на Кубрат, защото е знаела, че той няма да присъства, тъй като трябвало да бъде прегледан от доктор. \"Забавлявах се с неговите приятели. Изпихме няколко питиета. Всичко беше наред. Кубрат дойде в лобито чак към края на вечерта. Когато пихме с него и си казвахме наздраве, беше в самия край. Тогава се смеех и той се сети за целувката на моето видео. Казах му: \"Разбира се, ще я махна\". След това реших да не го правя. И го публикувах. Когато се замислих за всичко това и за целувката, за начина, по който ме хвана за задника, и за смеха... Точно това ме вбеси. Ако беше казал нещо, вероятно щях да изрежа целувката. Когато публикувах видеото, някой го беше постнал в туитър и всичко избухна. Бях доста изненадана и изплашена. Не коментирах нищо в продължение на няколко дни. След това Кубрат каза, че сме били приятели, а след това сме се смеели и прегръщали. Но аз го срещнах само веднъж. Почти не бяхме разменили думи на кантара. Не бяхме приятели. Той не се е смеел с мен, а се смя на мен. Хвана ме за задника. Доста неща бяха казани в социалните мрежи. Трябваше да отговоря по някакъв начин. Реално това е сексуално посегателство. Говорих с някои от неговите приятели, а не с него.\"Дните след целувката са емоционални и трудни за Джени. \"Доста хора, които не познавам, просто започваха да ме мразят. Дори и приятели започнаха да се съмняват в мен. В главата ми се въртеше мисълта дали съм взела точното решение. Сега, когато всичко приключи, мисля, че постъпих правилно. Има доста жени, които са преживели подобни неща, но не говорят за тях. Смятат, че нямат подкрепата нито възможността да кажат нещичко. След всичко, което се случи с Кубрат, се видя, че имаме думата и можем да направим разликата. Ако някой ви сграбчи по начин, по който не ви харесва, можете да кажете нещо. Няма нужда да мълчите. Кажете не, не ми харесва. Дори и да ми беше приятел и да ми беше хванал задника, нямаше да ми хареса.\"Болезнени се оказват и нападките към нея от тогавашната приятелка на Кубрат - Андреа. \"Тази жена не ме познава. Може би тя има проблеми с нейното гадже и връзка си и си го изкарва на мен. Не съм направила нищо на нея, нито на Кубрат. Тя ме атакуваше и приказваше лъжи. Може би той й ги е наговорил. Знаех, че гневът й всъщност е към него. Щом не са заедно, това е по-добре за нея. Тя не знае нищо за мен. Кубрат или някой друг я залива с лъжи, а тя вярва на тях. Разбира се, че ще повярва на гаджето си, защото някоя, която тя не познава, го атакува. \"", "date": "2019.07.27", "title": "Джени Суши за целувката на Кубрат: Щях да му простя, ако ми се беше извинил"}
{"url": "https://www.novinite.bg/articles/178523/Vijte-kakvo-vreme-ni-ochakva-prez-uikenda", "text": "Атмосферното налягане ще се понижи и ще е по-ниско от средното за месеца. През нощта ще бъде предимно ясно и почти тихо.Преди обяд ще е слънчево. След обяд ще има временни увеличения на облачността, но само на изолирани места ще превали краткотрайно. След пладне в източната половина от страната ще духа до умерен югоизточен вятър, докато на запад ще е почти тихо. Максималните температури ще са предимно между 29 и 34 градуса.По Черноморието ще бъде слънчево. След обяд ще има временни увеличения на облачността, но ще е без валежи. Ще духа до умерен югоизточен вятър. Максималните температури ще са между 27 и 29 градуса, малко по-високи от температурата на морската вода. Вълнението на морето ще бъде 2-3 бала.В планините ще е предимно слънчево. След обяд ще има временни увеличения на облачността, но само на отделни места ще превали краткотрайно. Ще духа умерен вятър от запад-северозапад. Максималната температура на височина 1200 метра ще е около 23 градуса, на 2000 метра - около 18.През почивните дни, ще бъде предимно слънчево. След обяд над планините и планинските райони в западната половина от страната ще се развие купесто-дъждовна облачност и на места там ще превали и прегърми. Ще духа до умерен юг-югоизточен вятър. Температурите в събота ще се повишат с още градус-два и максималните ще са между 31 и 36 градуса, по-ниски - по Черноморието.", "date": "2019.07.27", "title": "Вижте какво време ни очаква през уикенда"}
{"url": "https://www.novinite.bg/articles/178540/Carkvata-pochita-pametta-na-Sveti-Sedmochislenici", "text": "Църквата почита паметта на Свети Седмочисленици – просветителите, и първоучители  Кирил и Методий и техните ученици Климент, Сава, Горазд, Наум и Ангеларий. Днес е и денят на Свети Пантелеймон – закрилник на лекарите и акушерите, който бил езичник, но приел християнството и бил съсечен заради вярата си.  ", "date": "2019.07.27", "title": "Църквата почита паметта на Свети Седмочисленици"}
{"url": "https://www.novinite.bg/articles/178528/NAP-opovestyava-telefon-za-balgarite-v-chujbina-za-da-proveryat-dali-sa-sred-zasegnatite-ot-hakerskata-ataka", "text": "До края на деня ще бъде обявен телефонният номер, на който хората в чужбина, които не притежават български мобилен телефон, могат да направят справка, обяви говорителят на данъчните Росен Бъчваров. И от България понякога хората срещат трудности, защото отговорът се забавя заради огромния интерес:\"По тази причина дизайнът на услугата позволява извършването на до три справки, а не една-единствена и еднократно, защото ние допускаме, че при част от хората заради големия интерес, може да има известно забавяне\".Няма опасност от злоупотреба с данните с цел например вземане на кредит или лизинг, дори кандидатстването да бъде онлайн, увери Николай Цветанов от Асоцияцията за отговорно небанково кредитиране:\"Кандидатстването за онлайн-кредит не изчерпва процеса. Тоест в един определен момент лицето така или иначе трябва да получи сумата, която му е отпусната. В този момент има верификация на неговата самоличност, тоест той се появява или пред банков служител, или пред служител на компания, която е в сферата на финансовите услуги и предоставя сумата, и там той се идентифицира с документа си за самоличност\".От Приходната агенция отново припомниха, че няма необходимост от масова подмяна на личните документи.Около половин милион българи вече са проверили дали данните им са изтекли след хакерската атака в НАП, съобщи говорителят на приходната агенция Росен Бъчваров. Около 75 % от хората са получили утвърдителен отговор.С цел сигурност при запазване на информацията са предвидени редица контролни въпроси. Разкриването на телефонна линия се налага, тъй като за живеещите в чужбина, които нямат номер към български мобилен оператор, не беше възможна проверка през интернет приложението дали личните им данни са откраднати при хакерската атака.", "date": "2019.07.27", "title": "НАП оповестява телефон за българите в чужбина, за да проверят дали са сред засегнатите от хакерската атака"}
{"url": "https://www.novinite.bg/articles/178526/Dneven-horoskop-za-sabota", "text": "Нещата са прекалено сложни днес, но вие сте в състояние да ги контролирате напълно. Това е един от онези дни, в които трябва да действате, без да мислите особено много, за да ви се получават нещата.Потърсете подкрепа от приятелите си, но не очаквайте да вложат цялото си сърце във вашата кауза. Вие обаче трябва да вложите цялото си сърце в това, с което се занимавате, за да имате някакъв успех.Един човек от вашето обкръжение днес ще се чувства малко по-уверен, отколкото е нужно. Оттеглете се и не се замесвайте в това, за да не излезете вие виновни накрая. Вижте повече на: ", "date": "2019.07.27", "title": "Дневен хороскоп за събота"}
{"url": "https://www.novinite.bg/articles/178543/Spirat-dvijenieto-na-Trakiya-za-chas-zaradi-tol-sistemata", "text": "\r\nВ събота от 23 ч. до 24 ч. ще бъде спряно движението в двете посоки в участъка от пътен възел „Българово“ до пътен възел „Бургас – запад“ на автомагистрала „Тракия“ от км 350 до км 358, съобщиха от Агенция „Пътна инфраструктура“.\r\n\r\nЗа да не се затруднява трафикът през деня, късно вечерта ще се монтира рамка на изграждащата се електронна система за събиране на такси за ползване на републиканската пътна мрежа на база изминато разстояние за превозни средства над 3,5 тона (тол).\r\nПо време на ограничението движението ще се пренасочва по обходен маршрут: от пътен възел „Българово“ при км 350 на АМ „Тракия“ по пътя през с. Българово, по път I-6 кв. „Ветрен“ – Бургас и обратно.\r\nНеобходимо е шофьорите да карат внимателно, със съобразена скорост и да спазват стриктно пътната сигнализация, призовават от АПИ.\r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ\r\n", "date": "2019.07.27", "title": "Спират движението на „Тракия“ за час заради тол системата"}
{"url": "https://www.novinite.bg/articles/178538/136-kursanti-poluchiha-parvite-si-oficerski-pagoni-vav-Veliko-Tarnovo", "text": "136 курсанти от Випуск „Княз Александър I“ на Националния военен университет „Васил Левски“ получиха във Велико Търново своите първи офицерски пагони. Церемонията се състоя в центъра на Старата столица и събра стотици великотърновци и гости на града, създавайки празнично настроение и чувство на тържественост. Младите офицери бяха приветствани от кмета Даниел Панов, вицепремиера и министър на отбраната Красимир Каракачанов, началника на НВУ „Васил Левски“ бриг. ген. Пламен Богданов и от заместник-началника на отбраната генерал-лейтенант Димитър Илиев. Производството бе уважено от десетки представители на държавни и образователни институции, на ръководството на Българската армия, на изпълнителната и местната власт и др. „Днес е един специален ден за Велико Търново – Историческата и духовна столица на България.Цялата тържественост, която церемонията по придобиване на първо военно звание носи, е още едно ярко доказателство за истинската същност на Велико Търново – град, който е носител на българщината, на българския дух и на българската национална гордост. Войнството ни винаги се е радвало на голямо уважение и признателност в България и особено – в старопрестолния град“, каза в словото си кметът Даниел Панов. Той поздрави младите офицери за избора, който са направили – да защитават България, да бъдат достойни наследници на славните воини още от времето на Асеневци, на борците за свобода и национално обединение.„Никога не трябва да забравяме, че войската и православната ни вяра, заедно с просветата и културата са основните стълбове на държавността, че българският войник няма загубена битка, дори когато изходът на войните е неблагоприятен“, завърши Даниел Панов и пожела на офицерите да бъдат достойни наследници на Апостола на свободата Васил Левски, чието име носи Националният военен университет. Първенец на випуска стана курсант Иван Пърчев, а лейтенант Михаел Павлов стана първият носител на новоучредената награда „Генерал Сава Муткуров“. Отличието бе учредено от инициативния комитет от общественици и родолюбци, заел се с патриотичното начинание във Велико Търново да бъде издигнат паметник на бележития търновец и българин.", "date": "2019.07.27", "title": "136 курсанти получиха първите си офицерски пагони във Велико Търново"}
{"url": "https://www.novinite.bg/articles/178550/Davat-po-10-leva-za-stimulirane-kastraciyata-na-bezdomni-jivotni", "text": "Фондация „Лъки Хънт” и Община Девня стартираха акция за безплатна кастрация на домашни животни, с цел намаляване на популацията им. Всеки, който се включи в инициативата и доведе за кастрация бездомно животно от територията на общината, ще получи награда от 10 лева за помощта.\r\nАкцията в Девня е планирана да се проведе в рамките на 3 дни - от 31 юли до 2 август в клиниката на „Лъки Хънт” в града. Освен кастрирани, домашните животни ще бъдат ваксинирани срещу бяс, ще получат микрочип и ще им бъде  издаден паспорт, за да могат да бъдат регистрарани  в общината, уточняват организаторите.\r\nТе припомнят, че всеки собственик на домашен любимец, без значение дали го отглежда в двор или апартамент, е длъжен да го регистрира в общината, в която живее. „Вече започват масови проверки, с цел намаляване на популацията от бездомни животни, защото както знаете, те идват от някой безотговорен стопанин, чието куче или коте е родило и той решава проблема, като ги изхвърли на улицата.\r\nЖивотните не са виновни за съдбата, която имат. Виновни сме ние хората, за това нека променим съдбата им”, отбелязват от неправителствената организация, която наскоро пое грижите над всички кучетата от общинския приют за безстопанствени животни във Варна.\r\n„Подкрепете тази наша съвместна акция и нека дадем пример, като сложим началото на промяната на Община Девня за един европейски град. Град, в който животните са обгрижени, нахранени и живеят в хармония с хората Нека покажем, че обичаме животните!”, призовават още от организацията.\r\n", "date": "2019.07.27", "title": "Дават по 10 лева за стимулиране кастрацията на бездомни животни"}
{"url": "https://www.novinite.bg/articles/178549/Zasedava-krizisniyat-shtab-v-Rusensko-zaradi-afrikanskata-chuma", "text": "Заради африканската чума в Русе . Заразата придобива бедствени мащаби.Инспекторите са изправени пред поредно предизвикателство – търсене на подходящи терени за загробването на свинете от последното огнище в Голямо Враново. В него се отглеждат 30 000 животни. Мерките изискват всички те животни да бъдат умъртвени. От свинекомплекса засега отказват да изпълнят крайната мярка, убедени, че могат да преборят болестта и ще настояват пред институциите за това.В Николово и Бръшлен евтаназията на животните продължава. Днес се загробва в землището на село Ряхово. Местните са притеснени. Инспектори на Българската агенция по безопасност на храните ще проверят сигналите за загробване на живи прасета край село Сливо поле.„Изпратен е екип, който да удостовери какво се случва. Единственото, което мога да кажа е, че ще се направи проучване. Ние познаваме добре правилата за хуманно умъртвяване на животните и безопасно обезвреждане на труповете”, каза д-р Александра Митева, началник отдел „Здравеопазване на животните” към БАБХ, цитиран от bTV.Заради разкритията и създаденото неудобство от кризисния щаб отказаха да ни предоставят информация за броя на умъртвените животни до момента. Ясен е общият брой на свинете от трите комплекса – 90 хил. В района, незасегнат от болестта, остана само свинефермата в Юдeлник, където се отглеждат 16 000.В бургаското село Зидарово живеят в страх от екологична катастрофа, след като евтаназирани животни бяха заровени до реката. Хората искат ветеринарните служби да преместят труповете. Пет прасета са заровени на метри от река Факойска,която всяка година прелива. Местните се страхуват,че водата и почвата ще бъдат отровени. От Областната дирекция на БАБХ признаха,че теренът не е съгласуван с РИОСВ, а мястото е посочено от кмета.", "date": "2019.07.27", "title": "Заседава кризисният щаб в Русенско заради африканската чума"}
{"url": "https://www.novinite.bg/articles/178541/Blizo-5-mln-kasa-kontrabandni-cigari-zadarjaha-na-GKPP-Kulata", "text": "Митнически служители от Главна дирекция „Митническо разузнаване и разследване“ (ГД МРР) откриха 497 мастербокса (които представляват 248 500 кутии или 4 970 000 къса) контрабандни цигари от различни търговски марки в хладилно ремарке на камион с румънска регистрация, при митническа проверка в района на ГКПП Кулата на 26.07.2019 г.По документи камионът е превозвал млечни продукти - йогурт, от Гърция за Австрия. Селектиран е от служителите на ГД МРР за щателна митническа проверка по метода \"анализ на риска\". При сканиране със специализирана рентгенова апаратура е установена различна плътност в товара. При последвалия физически контрол, митническите служители установяват, че само горните касети съдържат млечни изделия, под тях  са подредени цигари без акцизен бандерол.Образувано е досъдебно производство по описа на ГД МРР под надзора на Районна прокуратура Петрич.", "date": "2019.07.27", "title": "Близо 5 млн. къса контрабандни цигари задържаха на ГКПП Кулата"}
{"url": "https://www.novinite.bg/articles/178544/Golyama-avariya-ostavi-polovin-Pernik-bez-voda", "text": "\r\nПоредна голяма авария остави без вода жителите на пернишките квартали „Изток”, „Мошино” и „Тева”, както и селата Люлин и Големо Бучино. Водоподаването е спряно късно снощи заради теч в квартал „Мошино”, съобщи БНР.\r\n\r\n\r\n\r\n\r\n\r\n\r\n", "date": "2019.07.27", "title": "Голяма авария остави половин Перник без вода"}
{"url": "https://www.novinite.bg/articles/178559/Nad-200-arestuvani-na-protest-v-Moskva", "text": "Над 200 души са били арестувани по време на днешните протести в Москва, съобщи правозащитната организация ОВД-инфо, цитирана от ДПА и БТА.Стотици руски активисти протестират пред кметството в руската столица, след като няколко опозиционни кандидати не бяха допуснати до предстоящите избори за общински съвет.Припомняме, че преди седмица над 20 000 души, сред които видни представители на руската опозиция, се събраха в центъра на Москва, за да поискат свободни и справедливи местни избори.", "date": "2019.07.27", "title": "Над 200 арестувани на протест в Москва"}
{"url": "https://www.novinite.bg/articles/178554/Fandakova-Vazstanovyava-se-dvijenieto-po-yujnoto-platno-na-bul-Balgariya", "text": "От тази нощ се възстановява движението по южното платно на бул. \"България\" в участъка от бул. \"И. Гешов\" до бул. \"Черни връх\". Това каза кметът на София Йорданка Фандъкова след проверка на ремонтните дейности на южното платно на бул. \"България\". Тя припомни, че движението е спряно, за да бъде ремонтиран цялостно участъкът с тротоарите. \"Работата по тротоара ще продължи. Тя няма да пречи на движението\", поясни Фандъкова.Кметът заяви, че от 27 юли започва ремонтът на северното платно. Заради дъждовете работата по него се забави със седмица.\"До края на август се очаква да бъде затворено за движение северното платно\", каза Йорданка Фандъкова, като поясни, че всичко зависи от времето. Тя добави, че са започнали работа и на още едно пътно платно. \"Възложихме да се работи и по подхода от бул. \"България\" по посока бул. \"Витоша\", който също беше в много лошо състояние\", обясни Фандъкова и каза, че това няма да пречи на движението в южното платноТя добави, че си дава сметка за трудностите, които се причиняват на гражданите по време на големите ремонти. \"Решението изисква смелост. Винаги съм смятала, че хората проявяват разбиране, когато виждат, че се работи и когато виждат, че се получава и става по-добра инфраструктурата. Бул. \"България\" е един от последните неремонтирани основни булеварди\", каза още тя.Фандъкова припомни, че ремонтът е започнал миналата година, но на друг участък от булеварда. Най-късно преди началото на учебната година трябва да бъдат готови всички участъци, по които работим, а постоянната маркировка ще бъде поставена тогава, когато приключи изцяло ремонтът и в двете платна\", заяви още Йорданка Фандъкова.  Връзката към бул. „Витоша” обаче остава в процес на ремонт. Тепърва експерти ще преценят дали на тази отсечка трябва да бъде подменена хидроизолацията. Целият проект струва на държавата 2 млн. и 700 хил. лв.", "date": "2019.07.27", "title": "Фандъкова: Възстановява се движението по южното платно на бул. \"България\""}
{"url": "https://www.novinite.bg/articles/178530/Maj-prostrelya-mladej-ot-balkona-si-v-Montana", "text": "Младеж е прострелян в гърдите в Монтана, това предадоха от пресцентъра на МВР в областния град. На 24 юли около 12 часа в полицията е постъпил сигнал за прострелян мъж. Случката се разиграла на улица \"Подполковник Богдан Илиев\" в града. 24- годишният Н. Л. се прибирал към дома си, когато непознато за него лице го простреляло в гърдите. След стрелбата, момчето само се обадило в полицията и съобщило за случилото се.  След проведени оперативно-издирвателни мероприятия е установен и задържан извършителят на деянието – Р. П., местен жител. Мъжът е произвел изстрела по преминаващия на улицата Н. Л. от балкона на жилището си с пневматично оръжие. По случая е образувано досъдебно производство и разследването продължава.", "date": "2019.07.27", "title": "Мъж простреля младеж от балкона си в Монтана"}
{"url": "https://www.novinite.bg/articles/178563/Pesticidite-i-bolestite-osnovni-problemi-za-ocelyavaneto-na-pchelite", "text": ".„Пчелите имат важна роля за биоразнообразието.  Затова и направихме този информационен център, за да повдигнем отново въпроса за важността на опазването им“, разказва за БГНЕС координаторът на музея Петър Вълчовски.Той обясни, че за оцеляването си пчелите са изправени пред два основни проблема – пестицидите и болестите.„Трябва да има по-добра координация между земеделските стопани и пчеларите. Трябва винаги да се предупреждава, когато ще се пръска с пестициди, за да може пчеларите да си затворят кошерите, така че да се минимизира загубата на пчели в този ден. В България това не се прави и затова се стига до тези трагични резултати“, смята пчеларят.Според него пчеларите трябва задължително да правят и изследвания на кошерите си за различни болести. Макар че те струват определени средства, могат да се насочат към мерки, необходими за минимизиране на загубите.Зимуването на пчелите също е важен въпрос. „Пчелите сами повишават температурата в кошера. Не е нужно ние да ги отопляваме. Те могат да развият температура около 36 градуса. Един здрав кошер, в който има достатъчно храна, може да оцелее и при минус 50 градуса навън“, обясни Петър Вълчовски.Отглеждането на пчели в градска среда също е възможно, а много европейски градове развиват тази практика. Съществуването на пчелите в града е и добър индикатор, защото показва, че въздухът все пак не е толкова мръсен.За всички, които си купуват мед, експертът има и някои съвети. „Всеки човек може да изисква от пчеларя информация за това дали един мед е минал през лаборатория. Ако иска обаче да прецени на око дали един мед е добър, най-добрият показател е процесът на кристализация (захаросване). Ако медът е кристализирал, очевидно е добър, тъй като при добавяне на захарен сироп или глюкоза този процес не може да се извърши. Много хора търсят течен мед, но твърдият мед е доказателство, че той е хубав“, подчертава пчеларят.Тъй като сградата на музея е изработена изцяло от естествени материали – дърво и глина, последните дъждове са ѝ нанесли някои поражения. Ето защо екипът отправя и апел към всеки, който желае да помогне с каквото може. ", "date": "2019.07.27", "title": "Пестицидите и болестите – основни проблеми за оцеляването на пчелите"}
{"url": "https://www.novinite.bg/articles/178533/Socialisti-ot-cyalata-strana-se-sabirat-na-Buzludja", "text": "На 27.07.2019 г. /събота/ социалисти от цялата страна се събират в местността Историческа поляна под връх Бузлуджа, за да присъстват  на традиционния събор на левицата, който ще отбележи 128 години организирано социалистическо движение в България. В 10.45 часа, ще бъде дадено началото на първата художествена част от програмата с изпълнителите ''Щурчета'' и  духов оркестър „Виво Монтана“ .Преди това, в 10:30 часа, ще бъдат поднесени венци и цветя на паметника на Хаджи Димитър, на барелефа на основоположниците на партията и на паметника на партизаните от Габровско-севлиевския отряд. В 11.30 часа, на сцената на Историческата поляна, председателят на НС на БСП Корнелия Нинова ще произнесе слово. Художествената част ще продължи в 12:30 часа с концерт на Николина Чакърдъкова и Неврокопския танцов ансамбъл. В 13:30 часа, на поляната над хижа  „Малка Бузлуджа”, ще се проведе младежка дискусия „Оставам в Българя! Променям своята община!”, в която ще участва и председателят на левицата Корнелия Нинова. В 14.00 часа, на Историческата поляна, ще се проведат срещи на членове на ИБ на НС на БСП и народни представители с участници в Националния събор от общините и областите.", "date": "2019.07.27", "title": "Социалисти от цялата страна се събират на Бузлуджа"}
{"url": "https://www.novinite.bg/articles/178545/Viceprezidentat-Obrazovanieto-zad-granica-e-naj-dobrata-politika-s-balgarskite-obshtnosti-no-ne-e-dostatachna", "text": " „Най-добре структурираната и най-видимата политика с българските общности в чужбина са неделните училища, но това не е достатъчно. Необходима е цялостна система и приемственост в българското образование по света – от предучилищната възраст до университета, лекторатите по български език и развитието на българистиката.“ С тези думи вицепрезидентът Илияна Йотова откри в Пловдив 12-ата годишна конференция на Асоциацията на българските училища в чужбина (АБУЧ). Съорганизатори на конференцията, под надслов „Съхранението на българския език и родовата памет по света – път към Родината”, са Министерството на образованието и науката и Пловдивският университет „Паисий Хилендарски“. „Образованието зад граница е неделима част от българското образование. То е в основата на серия от държавни политики, чиято цел е съхранението на българското самосъзнание и родовата памет, разпространението на българския език и мотивирането на сънародниците ни да се върнат у дома“, изтъкна Илияна Йотова. Вицепрезидентът Йотова поздрави Асоциацията на българските училища в чужбина и всички български школа зад граница за активната им дейност. Тя открои значението на неделните училища за разпространението на българския език и култура в чужбина и ги определи като много важна част от културната дипломация на България. „Вие сте външната витрина на българското образование. Вие сте и мощното оръжие срещу асимилаторските политики на някои държави, срещу посегателствата върху историята“, подчерта Илияна Йотова. В изказването ситя посочи основните проблеми в тези политики и представи предложения за решаването им. Според Илияна Йотова в следващото национално преброяване трябва да бъдат включени и постоянно или дългосрочно живеещите в чужбина българи, за да се определят мащабите за развитието на политиката с тях през следващите години. По думите на вицепрезидента са необходими допълнителна грижа на държавата, адекватни политики и мотивация на българските семейства и на децата да учат български език и да посещават българско училище, а по-големите ученици – да продължат. Илияна Йотова заяви, че са необходими критерии, които реално да оценяват резултатите на училищата в силно конкурентна среда. Вицепрезидентът призова за повече общи инициативи между школата в България и зад граница. „За децата от неделните училища трябва да има възможност да опознаят родината си, да се правят културни и исторически маршрути“, посочи вицепрезидентът. „Привърженици сме на малките, но конкретни стъпки“, изтъкна Илияна Йотова. Вицепрезидентът подчерта успеха българските евродепутати с петицията за признаване на българския език за матуритетен и изтъкна, че преговорите за двустранни споразумения продължават. Като голяма крачка напред Илияна Йотова определи новата възможност, която ще предложи Министерство на образованието и науката – кандидатстване от чужбина с изпит по български език и обща матура. Вицепрезидентът Йотова цитира данни, според които все повече българчета, завършили средното си образование в чужбина, искат да учат в университети в България. „Затова трябва да се прави всичко възможно този интерес да се поддържа“, подчерта тя. Илияна Йотова изрази увереност, че след проведените от нея Студентски лаборатории и срещи с министри и академични ръководства много от проблемите на студентите от историческите ни диаспори ще се решат. Вицепрезидентът призова за широка дискусия в парламентарните  комисии и пленарната зала на Народното събрание по темите за българското образование зад граница и обучението на децата от български произход в България. „Необходими са дебати преди приемането на новия бюджет. Трябва да се предвидят нужните средства за тези политики, защото това е инвестиция в бъдещето“, посочи Илияна Йотова. Според вицепрезидента държавата трябва да е по-активна при намирането на подходящи помещения за уроците на неделните училища. Илияна Йотова предложи създаването на специален фонд за тези школа, който да позволява и регламентира частно финансиране, при ясно и прозрачно изразходване на средствата. Този фонд може да бъде част от общ фонд за подпомагане на българските общности зад граница. Трябва целенасочена и упорита национална политика за връщането на позициите на българистиката във водещи световни университети, убедена е Илияна Йотова. Вицепрезидентът подчерта, че се формират лекторати по македонски език там, където са изгубени лекторатите по български език. „Заедно с Пловдивския университет и нашите лектори в европейски университети организираме специална програма за стимулиране на млади българисти, които превръщат интереса към българската цивилизация в своя професия“, изтъкна вицепрезидентът Йотова. Илияна Йотова акцентира и върху друга тревожна тенденция, която българската държава трябва с упоритост и постоянство да спре – в различни държави в историята на Кирило-Методиевото дело не се споменава нищо за България, книжовните школи, кирилицата. Вицепрезидентът представи идеята за създаване на Български културен институт, който ще направи още по-успешна дейността на българските училища в чужбина. „Оптимист съм, че ще срещна разбиране в законодателната и изпълнителната власт, разговорите дотук го показват“, посочи Илияна Йотова. Вицепрезидентът съобщи пред над 120-те участници в конференцията, че с президента Румен Радев планират национален форум за българите в чужбина, посветен на националното ни единение. Предложенията на Илияна Йотова срещнаха широко одобрение сред присъстващите. Ръководството на Асоциацията на българските училища в чужбина благодари на вицепрезидента Йотова за активната й дейност и подкрепа.", "date": "2019.07.27", "title": "Вицепрезидентът: Образованието зад граница е най-добрата политика с българските общности, но не е достатъчна"}
{"url": "https://www.novinite.bg/articles/178542/Intenziven-trafik-na-GKPP-Kalotina-Makaza-i-Kapitan-Andreevo", "text": "Още от рано сутринта на българо-сръбската граница на трафикът е интензивен. Има забавено преминаване, както на вход, така и на изход от България, информира МВР.На трафикът е нормален на всички гранични контролно-пропускателни пунктове.На българо-гръцката граница на трафикът е интензивен на изход от страната.На българо-турската граница на трафикът е затруднен на изход зa товарни и леки автомобили.На  трафикът е нормален на всички гранични контролно-пропускателни пунктове. Ремонтите на пътното платно от румънска страна ще бъде преустановени в периода от 26-ти до 28-ми юли.", "date": "2019.07.27", "title": "Интензивен трафик на ГКПП „Калотина“, „Маказа“ и „Капитан Андреево“"}
{"url": "https://www.novinite.bg/articles/178546/Kiril-Dobrev-Maya-Manolova-e-naj-podhodyashtiyat-kandidat-za-kmet-na-Sofiya", "text": "Мая Манолова е най-подходящият кандидат за кмет на София, заяви пред NOVA Кирил Добрев по време на събора на партията на Бузлуджа. Под върха социалистическата партия отбелязва своята 128-ма годишнина. Честванията са под мотото \"Бузлуджа 2019 - Единни за България\".По думите му месните избори са голям приоритет на организацията. \"На тези избори БСП ще успее да извади ново поколение политици, подготвени през последните 3 години. За оставки не мислим, защото знам, че можем да спрем феодалното управление в българските общини\", каза Добрев.Той обясни, че предизвикателствата на местния вот ще бъдат много. \"Ако започнем с машинния вот, тъй като на изборите те се използват, за да стане по-лесно и са изключително важни. Спирането на държавната субсидия също ще бъде на дневен ред\", отбеляза той.Според него субсидиите са на последно място. \"Трябва да имаш енергия, кауза и сила, както и хора, които да застанат. Ние ще успеем и с новите условия да се справим и да спечелим изборите\", каза още Кирил Добрев.\"Не мисля, че Бузлуджа е изпитание. Оттам левицата черпи сили и енергия. Със стартирането на нашата кампания за местния вот, БСП ще има сили да победи\", каза Кирил Добрев от БСП.Добрев коментира и актуалната тема от последните седмици за чумата в страната. \"Не е нещо, което е непредизвестено. На път е да бъде ликвидиран цял сектор от българското земеделие, което се знае от година и половина. Правиха се безумни огради, станахме за смях пред цяла Европа\", заяви Кирил Добрев.Левицата вече проведе национално съвещание в Габрово. Днес се очаква обръщението на Корнелия Нинова към симпатизантите. Предстоят и срещи на ръководството на партията и депутатите от парламентарната й група с участници в събора.", "date": "2019.07.27", "title": "Кирил Добрев: Мая Манолова е най-подходящият кандидат за кмет на София"}
{"url": "https://www.novinite.bg/articles/178557/Boris-Djonsan-Brekzit-e-ogromna-ikonomicheska-vazmojnost", "text": "\r\nБрекзит е „огромна икономическа възможност“. Това обяви новият британски премиер Борис Джонсън, цитиран от АФП. По думите му разводът между Лондон и Брюксел е бил третиран от неговата предшественичка Тереза Мей като „неизбежно и неблагоприятно метеорологично явление“.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.27", "title": "Борис Джонсън: Брекзит е огромна икономическа възможност"}
{"url": "https://www.novinite.bg/articles/178560/Projektirat-na-otkrito-balgarski-filmi-v-11-stolichni-kvartala", "text": "И това лято ще има приближаване на ново българско игрално и документално кино до жителите на София. Независимият проект започна през 2015 г., а днес се разгръща в три панела - Блок А (за българско анимационно кино), Блок Д (българско документално кино) и основната програма - Блок Игрално Кино. (в двора на 26 СУ „Йордан Йовков“) се предвидени прожекции на „Посоки“ и „Гората на Димо“, а мобилното кино на открито ще продължи до 22 август.Сред игралните филми, включени в програмата, са с десетки фестивални награди, филмът с участието на Руши Видинлиев по едноименния разказ на Мирослав ПенковСред списъка на документалните заглавия са „Формулата на Тео“, „Манчестър Юнайтед от Свищов“, „Коридор №8“, „Последната линейка на София“ и други.", "date": "2019.07.27", "title": "Прожектират на открито български филми в 11 столични квартала"}
{"url": "https://www.novinite.bg/articles/178552/Ninova-pred-40-hilyadi-na-Buzludja-Ne-se-predavame-i-ne-se-prodavame-a-prodaljavame", "text": "Народе, помогни ни да спасим България!Скъпи социалисти, симпатизанти, коалиционни партньори, гости, скъпи българи, историческият връх Бузлужда ни събра отново. Събра ни уважението към Димитър Благоев и съратниците му, към нашите предци, които преди 128 години проведоха тук Бузлуджанския конгрес и сложиха начало на борбата за справедливост. Тук сме, за да са поклоним пред героите на България – Хаджи Димитър и неговите четници, които проляха кръвта си на тази поляна за свободата на България. Днес ни събират тези две думи, тези две ценности – справедливост и свобода, защото и днес мнозина не се чувстват свободни българи и за мнозина няма справедливост, но за разлика от тогава, днес, българи отнеха свободата на други българи и справедливостта за други българи.Днес едноличната, авторитарна власт, пълзящата диктатура управлява чрез страх и апатия. Борисов управлява не защото може и не защото народът го иска и харесва, а заради страха, в който държи народа – заради апатията, която предизвиква с политиката, която води. Но държава не може да се управлява със страх. Нация не може да се развива с апатия. Държава се управлява с ум, нация се развива с труда и силите на всеки българин, и това е задачата пред нас. Днес нашият политически опонент е ГЕРБ, но нашият враг е страхът и нашата задача е да отидем до всеки – беден, слаб, онеправдан и унижен, да му подадем ръка, да му дадем вяра, да му дадем сили – да му кажем, че съдбата ни зависи от всеки от нас. Да му кажем – народе, изправете се и те ще паднат. Скъпи социалисти, в последните месеци срещу нас се сипят упреци и удари. Твърди се, че партията е разделена и разцепена и днес ние, вие, трябва да дадем ясен отговор на това – кой е партията. Не съм аз, не са тези 200 души, които сте избрали за свои ръководители – ние сме временно поставени от вас, за да свършим работа. Партията сте вие. Имаме нужда от вашата воля и дума днес. Разцепени ли сме, че БСП ще преизчисли всички пенсии? Разделени ли сме в мнението, че ще помогнем на младите семейства, за да ги задържим в България, като отпуснем еднократна помощ от 10 минимални работни заплати на работещите млади хора. Не сме. Разделени ли сме по въпроса за това, че трябва да има общинско и държавно здравеопазване? И че не трябва да се доплаща в българските болници – не сме. Разделени ли сме за това, че трябва да има по един учебник за един клас по един предмет и държавата да поеме отговорност, и да не сменя съдържанието на българската история. Не сме. Не сме разделени и по това, че трябва да се грижим за българското производство и българската икономика. За да има доходи и социална политика. Разделени ли сме, че сме против Истанбулската конвенция и Пакта за миграция? Ето, отговорът на българските социалисти към онези, които злословят, че партията е разцепена и разделена. Това е истинският отговор, това е народният референдум. Благодаря ви от сърце, че сте социалисти, за това, че сте верни на идеите, за това, че сте смели и сте тук въпреки страха. Второто обвинение – „няма такава партия като БСП, тя си отива, тя постоянно залязва”. Чудя се на тези хора – в какво криво огледало се гледат и какво виждат. Сигурно и математиците се чудят, защото 80 депутати са повече от 38, а 5 европейски депутати са повече от 4. И защото БСП е единствената партия, която е побеждавала ГЕРБ на избори и Румен Радев е президент, а Илияна Йотова – вицепрезидент. И това - само за 3 години. Тези хора на това му казват – „отиват си”. Като гледаме това и като чувстваме емоцията, на нас ни изглежда като идване  - гответе се, тук сме и идваме. Скъпи социалисти, не можаха да ни купят с постове и пари, не можаха да ни счупят с натиск, лъжи, манипулации и измислици, но решиха да ни унищожат финансово, като ни спрат субсидията и за да затворим БСТВ. Поставиха ни пред избор – да се предадем, или да се продадем на олигархията. Горките, в главите на тези хора политиката е само алъш-вериж, бизнес и продажба. Те не знаят какво е Българска социалистическа партия – не се предаваме и не се продаваме. Има трети път за нас. Не се предаваме, не се продаваме, а продължаваме. Продължаваме с вярата с която сте дошли тук. Аз обиколих поляната преди да изляза на трибуната и чух мнозина от вас, тръгнали в 3 часа през нощта от другия край на България. Не от страх, че ако не дойдат ще си загубят службицата, а с вяра за това, че са тук за справедливост, свобода, борба с неравенствата и срещу бедността. Благодаря ви. Поклон, социалисти! Истински сте, силни сте. Надявам се, заредени днес да тръгнем в новата си битка за местните избори. Вчера, като единствената истинска партия в България, ние първи излязохме с платформа за местните избори и показахме какво ще правим за хората. Чак тогава ще изберем кой да го прави. Идете във вашите общини и им кажете, че нашите кметове ще работят  за това, част от данъците, които плащаме да остават при вас и да се използват във вашата община, за вашето благо, а не да остават в централния бюджет и той да ги разпределя от прозореца на джипа си на този, на когото е удобно. Кажете на вашите съграждани, че БСП ще изпълнява всички комунални услуги в общините с общински предприятия, а не с концесии и че това ще им струва по-евтино. Кажете им, че там, където изберат кмет- социалист, ще се запази общинското здравеопазване, ще има аптечно обслужване по малките населени места, ще има социални домове за бедните и пенсионерски клубове за пенсионерите, където да развиват своя социален живот. Освен нашите идеи, ние имаме и нашите кандидати. Виждате ли какво се случва в ГЕРБ? Ден след ден се отказват от ключовите си досега кметове. Какво е това, освен признание за провал? Нали бяха най-успешните кметове? Защо ги сменят? А когато ги сменят, какво? Моделът остава същият, защото той е горе. За разлика от тях, ние държим на нашите успешни кметове и отново ще издигнем кметове, които са били по 3-4 мандата, обичани и уважавани от своите съграждани. Ще имаме и много млади и нови кандидати. Подкрепете ги, нека всички работим за тях, за да има приемственост и обновление. Скъпи социалисти, остава най-важният въпрос – въпросът за партньора, защото сами не можем. Подайте ръка на всеки българин, който милее за род и отечество, за семейство и дом, за добри доходи, достъпно здравеопазване, справедливост, борба с корупцията. Нека отворим умовете и сърцата си за всеки, който е готов заедно да извървим този път за промяната на България. Днес политиката вече не е дискусия в студията , политиката се превръща в будителство, възрожденско будителство. Нашата задача е оттук да тръгнем по страната и да будим. Нека си припомним надписа на едно възрожденско читалище „Помогни ми да те возвися“. Народе, помогни ни да спасим България. Единни за България!", "date": "2019.07.27", "title": "Нинова пред 40 хиляди на Бузлуджа: Не се предаваме и не се продаваме, а продължаваме"}
{"url": "https://www.novinite.bg/articles/178556/Borisov-otgovori-na-Ninova-Revolyucionerite-ot-Buzludja-ne-samo-45-godini-nazad-no-i-vstrani-sa-ni-varnali", "text": "\"От въстанията на БСП и тази археология е била под земята. Като отговор и пуснете това. Не само 45 години назад, но и встрани са ни върнали революционерите от Бузлуджа. Не им отива да говорят такива неща при този икономически растеж на държавата\", каза в Пловдив премиерът Бойко Борисов.\"Пожелавам им в тази жега да се приберат живи и здрави, защото са доста възрастни хората там. В тая жега да ги измъчват хората. Да карат внимателно, че българите пътуват по магистралите и движението е натоварено. Виждате завод до завода. Те какво искат? Да изгонят инвеститорите? Видяхме ги преди няколко години какво свършиха с мандата на Орешарски. Сравнете любовта на хората, която бликаше преди малко от залата и нейните думи. Това е. Опозицията си е опозиция\", добави още премиерът.", "date": "2019.07.27", "title": "Борисов отговори на Нинова: Революционерите от Бузлуджа, не само 45 години назад, но и встрани са ни върнали"}
{"url": "https://www.novinite.bg/articles/178547/Svinskoto-meso-shte-poskapva-prognozirat-ot-bransha", "text": "Пораженията от африканската чума неминуемо ще доведат до покачване на цената на свинското месо. Прогнозата е на Асоциацията на индустриалните свиневъди.„Поскъпването се очаква не само заради състоянието с африканската чума в България, а и заради това по целия свят. В Китай, която  е най-голямата страна производител на свинско месо в света, щетата е огромна. Цяла югоизточна Азия е пламнала от болестта. По целия свят епидемията върлува и нанася щети. Цените ще растат, докато успеят да се балансира търсенето и предлагането”, обясни Цветан Илиев.Прогноза за поскъпването обаче не може да се направи, а ситуацията вероятно ще наложи и по-голям внос на свинско месо у нас. Вече е отчетено намаление на потреблението.", "date": "2019.07.27", "title": "Свинското месо ще поскъпва, прогнозират от бранша"}
{"url": "https://www.novinite.bg/articles/178551/Vlak-blasna-lek-avtomobil-v-selo-Trud", "text": "Влак блъсна лек автомобил на релсите в село Труд, Пловдивско, предаде БГНЕС.Хората слизат от влака, който се е движел по линията Карлово - Пловдив. На място се чака полиция.", "date": "2019.07.27", "title": "Влак блъсна лек автомобил в село Труд"}
{"url": "https://www.novinite.bg/articles/178553/Premierat-Borisov-Finansiraneto-v-obrazovanie-e-prioritet", "text": "Премиерът Бойко Борисов съобщи в Пловдив, че за догодина минимум два милиона повече в бюджета ще бъдат дадени за български училища в чужбина. Той участва в 12-ата годишна конференция на Асоциацията на българските училища в чужбина (АБУЧ). На събитието присъстват още министърът на образованието и науката Красимир Вълчев и министърът на културата Боил Банов.По думите на Борисов финансирането в образование е приоритет за правителството, след време тези два милиона могат да станат много повече, защото е важно децата да бъдат подготвени, да учат български език, за да могат да се върнат спокойно с родителите си в България\"От друго ще отрежем, но за образование ще има\", каза Борисов.По думите на премиера стотици семейства са заявили желание да се върнат, но проблем е това, чевторите, третите поколения не знаят добре български и родителите се притесняват за адаптацията на децата.Бойко Борисов се срещна с 400 учители в български училища в чужбина. \"Вие сте най-големите будители\", обърна се към тях той.", "date": "2019.07.27", "title": "Премиерът Борисов: Финансирането в образование е приоритет"}
{"url": "https://www.novinite.bg/articles/178562/Borisov-Ninova-da-vidi-s-kakva-lyubov-me-posreshtat", "text": "Нинова да види буквално с каква любов и признателност ме посрещнаха учителите и директорите на българските училища в чужбина.Това отговори премиера Бойко Борисов след годишна конференция на Асоциацията на българските училища в чужбина на призива на Корнелия Нинова народът да се изправи, за да може ГЕРБ да падне.Видяхте ли колко време след конференцията учителите и директорите чакаха да се снимат с мен. Този отговор изпратете на Нинова, подчерта министър-председателят.Той изтъкна, че при този икономически растеж, който има в страната не им отива да говорят по този начинНали преди няколко години носеха мандата, ние ги знаем какви са, коментира още Борисов, цитиран от news.bg.Премиерът пожела на своите опоненти да се приберат живи и здрави от Бузлуджа \"че в тези жеги, сред тях има и възрастни хора, а и магистралите са натоварени\", обърна се Борисов към опозицията.По време на конференцията на Асоциацията на българските училища в чужбина, Борисов благодари на учителите за патриотизма и усилията, които полагат.Премиерът акцентира върху усилията на правителството, така че да се върнат в България повече български семейства, живеещи в чужбина и подчерта огромното значение на съвместната работа с Асоциацията на българските училища в чужбина.Направили сме връзка, за да може да централизираме усилията на ниво министерства, изтъкна премиерът Борисов. По думите му обратната миграция се случва, когато се осигурят по-добри условия за живот, но и се създадат условия, така че да бъдат подготвени децата на семействата, които искат да се върнат в България. Стотици семейства се обърнаха към нас с желание да се върнат, посочи министър-председателят.Вече работим в синхрон и съм убеден, че ще постигнем повече резултати, обърна се премиерът Борисов към представителите на българските училища в чужбина.Министър-председателят добави, че в бюджета за догодина ще бъдат отделени 2 млн. лв., с които допълнително да бъдат подкрепени настоящите усилия.Борисов отбеляза още, че сериозната подкрепа на правителството за сферата на образованието и напомни, че са осигурени 700 милиона лева за ремонти на близо 1000 училища в страната.", "date": "2019.07.27", "title": "Борисов: Нинова да види с каква любов ме посрещат"}
{"url": "https://www.novinite.bg/articles/178555/Kilometrichno-zadrastvane-se-e-obrazuvalo-na-AM-Hemus-predi-tunel-Vitinya", "text": "Километрично задръстване се е образувало на АМ “Хемус” преди тунел “Витиня”, в посока Варна, съобщи ТОПНОВИНИ.Колони от автомобили са се образували и в трите ленти на магистралата, непосредствено преди ремонтите по пътния участък. ", "date": "2019.07.27", "title": "Километрично задръстване се е образувало на АМ “Хемус” преди тунел “Витиня”"}
