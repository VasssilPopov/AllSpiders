{"url": "http://www.novinite.bg/articles/156555/150-akta-za-taksimetrovi-shofori-ot-nachaloto-na-godinata", "text": "Изпълнителна агенция \"Автомобилна администрация\" и органите на Министерството на вътрешните работи са съставили близо 150 акта от началото на годината на таксиметрови шофьори.До момента са били проведени 830 специализирани проверки, като част от тях са в района на летище София и целта е ограничаване на нарушенията и извършването на нерегламентиран превоз на пътници.Заловен е един водач, който е извършвал превоз на пътници срещу заплащане, без да има лиценз за тази дейност. Наложена му е принудителна административна мярка и е образувано досъдебно производство.Другите най-често срещани нарушения са управление с изтекло наказателно постановление или без удостоверение за водач на лек таксиметров автомобил, липса на удостоверение за психологическа годност и непопълнени пътни книжки. При част от водачите е констатирано, че управляват таксиметровите автомобили, без да са ползвали задължителната седмична почивка.", "date": "2018.02.12", "title": "150 акта за таксиметрови шофьори от началото на годината"}
{"url": "http://www.novinite.bg/articles/156561/Balgariya-i-Armeniya-podpisaha-spogodba-za-trudova-migraciya", "text": "Министърът на труда и социалната политика Бисер Петков и арменският му колега Артем Асатрян подписаха Спогодба за регулиране на трудовата миграция между България и Армения. Документът беше подписан днес в Ереван в рамките на посещението на президента на България Румен Радев в арменската столица, съобщиха от пресслужбата на Министерството на труда и социалната политика.Спогодбата ще се прилага за граждани на България и Армения с трудов договор и разрешение за пребиваване на територията на другата страна след договаряне и на процедурите по нейното прилагане. Целта на документа е да даде допълнителна възможност за осигуряване на кадри за сектори от икономиката на България, в които има недостиг на работна сила.Със спогодбата се регламентира наемането на арменски работници в България за срок от 1 година с възможност за последващо удължаване за общо до 3 години. Урежда се и обменът на сезонни работници между двете страни за период до 9 месеца годишно. Влизането, пребиваването и заетостта на българи в Армения и на арменци в България ще се регламентират по законодателството на приемащата страна. Наетите работници могат да бъдат придружавани от членове на техните семейства.Набирането на потенциални работници за налични предложения за работа според професионалната им квалификация ще се извършва от компетентните институции на изпращащата държава.Министерствата на труда и социалната политика на България и Армения ще обменят информация за предложенията за работа, получени на територията на съответната държава. Компетентните институции ще си сътрудничат при подбора на потенциалните работници и при подписването на трудовите договори от избраните кандидати. Те ще бъдат информирани на родния си език за условията на труд, пребиваване, жилищно настаняване и завръщане.Предложенията за работа ще съдържат информация за икономическия сектор и географския регион, в които ще се осъществява дейността, броя на работниците, които ще бъдат наети, търсената квалификация и др. Документът предвижда заявленията за издаване на визи в рамките на тази Спогодба да се обработват с предимство от компетентната консулска служба на приемащата страна.Наетите по документа работници ще имат същите трудови права и задължения и защита на работното място, които са в сила за местните работници. Тяхното възнаграждение и условията на труд ще се определят индивидуално в сключените трудови договори. Те ще са съобразени с условията на действащите колективни трудови договори, а в случай, че няма такива - с приложимото законодателство на приемащата страна за същата професия и квалификация.", "date": "2018.02.12", "title": "България и Армения подписаха спогодба за трудова миграция"}
{"url": "http://www.novinite.bg/articles/156539/Bez-voda-v-chasti-ot-Lozenec-Boyana-i-oshte-tri-mesta-v-Sofiya", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Във връзка с подмяна на редуктор за налягането във водопроводната мрежа на ул. 689, местност „Мала кория“, кв. „Княжево“, се налага спиране на водоподаването от 10:00 до 17:00 часа в района на Местност „Мала кория“.Изграждане на сградно водопроводно отклонение на ул. 68 ,кв. „Враждебна“, налага спиране на водоподаването от 09:00 до 21:00 часа на ул. 51, ул. 55, ул. 68, ул.8. Заради подмяна на сградно водопроводно отклонение на ул. „Димитър Търкаланов“, жк. „Лозенец“, се налага спиране на водоподаването от 10:00 до 18:30 часа на ул. „Димитър Търкаланов“. Подмяна на редуктор за налягането във водопроводната мрежа на ул. „Шишманова конница“, вилна зона „Бояна“, налага спиране на водоподаването от 10:00 до 17:00 часа на ул. „Дренето“, ул. „Белия кладенец“, ул. „Боянска легнда“, ул. „Шишманова конница“, ул. „Каменарче“, ул. „Каменно здание“, ул. „Яньовица“, ул. „Матей Преображенски“, ул. „Маруша“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2018.02.12", "title": "Без вода в части от Лозенец, Бояна и още три места в София"}
{"url": "http://www.novinite.bg/articles/156548/Zabolekari-nastoyavat-darjavata-da-zaplashta-speshnite-sluchai", "text": "Държавата да заплаща спешните случаи на стоматологичната помощ, както и лечението на деца и бременни жени. Затова настояват от Сдружението на българските зъболекари в писмо до здравния министър Кирил Ананиев. По данни на доброволната организация около 22 000 са спешните случаи на година, които към момента остават за сметка на пациента или на зъболекаря.От сдружението поставиха като проблем и липсата на възможности за специализация на младите стоматолози у нас, което ги принуждава да търсят работа в чужбина. Сдружението на българските зъболекари не успяло да се пребори за безплатни спешни кабинети по стоматология в София, след няколкогодишна борба с общината, стана ясно от думите на д-р Анатолий Кънев, председател на организацията. \"Единствено искаме помещение и фактически обявяването и менажирането на процеса да го води общината, затова сме подавали документи. Материалите, техниката и нашия труд ги заплащаме от джоба си\", заяви той.При това положение от сдружението настояват държавата да поеме разходите за спешните случаипри зъболекарите.От организацията алармираха, че страната ни е на път да остане без специалисти по стоматология, защото не се дава възможност за специализация. \"Нашите млади хора няма къде да специализират. И предпочитат варианта, работейки някъде макар и на много ниска заплата, макар и неквалифицирано, в западни кабинети да тръгнат по пътя на специализацията. И тогава България още по-няма да има специалисти\", алармира той. Към момента здравната каса отделя по 157 млн. лева годишно за стоматологична помощ, което означава по 17 лева на човек.", "date": "2018.02.12", "title": "Зъболекари настояват държавата да заплаща спешните случаи"}
{"url": "http://www.novinite.bg/articles/156550/Uvelichavat-se-prihodite-ot-noshtuvki-na-chujdenci-u-nas-prez-dekemvri", "text": "Приходите от нощувки през декември 2017 г. достигат 44.3 млн. лв., или с 6.6 на сто повече в сравнение с декември 2016 година. Регистрирано е увеличение на приходите както от чужденци - с 11.9 на сто, така и от българи - с 3.2 на сто, съобщи Националният статистически институт.През декември 2017 г. в страната са работили 1 946 места за настаняване с над 10 легла - хотели, мотели, къмпинги, хижи и други места за краткосрочно настаняване. Броят на стаите в тях е 57.5 хил., а на леглата - 116.6 хиляди. В сравнение с декември 2016 г. общият брой на местата за настаняване се увеличава с 0.4 на сто, а на леглата в тях намалява с 0.1 на сто.Общият брой на нощувките във всички места за настаняване, регистрирани през декември 2017 г., е 833.3 хил., или с 3.1 на сто повече в сравнение със същия месец на предходната година, като най-голямо увеличение на нощувките (с 6.8 на сто) се наблюдава в местата за настаняване с 3 звезди.През декември 2017 г. в хотелите с 4 и 5 звезди са реализирани 71.3 на сто от общия брой нощувки на чужденци и 39 на сто - на българи. Броят на пренощувалите в местата за настаняване през декември 2017 г. се увеличава с 2.7 на сто в сравнение със същия месец на 2016 г. и достига 430.4 хил., като е регистрирано увеличение с 11.1 на сто при чужденците и намаление с 0.1 на сто при българите.Българските граждани, нощували в местата за настаняване през декември 2017 г., са 313.7 хил. и са направили средно по 1.8 нощувки. Чужденците са 116.7 хил., като 71.3 на сто са нощували в хотели с 4 и 5 звезди и са направили средно 2.3 нощувки.Общата заетост на леглата в местата за настаняване през декември 2017 г. е 24.1 на сто, като се увеличава с 0.8 процентни пункта в сравнение с декември 2016 година. Най-висока е заетостта на леглата в хотелите с 4 и 5 звезди - 32.3 на сто, следват местата за настаняване с 3 звезди - 23.9 на сто, и с 1 и 2 звезди - 15.7 на сто.", "date": "2018.02.12", "title": "Увеличават се приходите от нощувки на чужденци у нас през декември"}
{"url": "http://www.novinite.bg/articles/156551/Specsadat-namali-napolovina-garanciyata-na-kmeta-na-Septemvri", "text": "Спецсъдът намали паричната гаранция на кмета на Септември Марин Рачев от 250 000 лева на 130 000 лева.Рачев беше арестуван при акция в града, а в последствие му бяха повдигнати и обвинения. Прокуратурата обвини Рачев за неизгодна сделка и умишлена безстопанственост.Обвинението поиска той да бъде отстранен от длъжност, за да не повлияе на свидетели", "date": "2018.02.12", "title": "Спецсъдът намали наполовина гаранцията на кмета на Септември"}
{"url": "http://www.novinite.bg/articles/156537/Balgarskite-rabotnici-naj-chesto-se-oplakvat-ot-Velikobritaniya-Italiya-Germaniya", "text": "Великобритания, Италия, Германия. Това са държавите, от които най-често български работници са се оплаквали от условията на труд. Това заяви в ефира на NOVA Яна Каролева-Стоянова от Националната телефонна линия за борба с трафика на хора.Темата излезе на дневен ред, след като разследване на Би Би Си разкри ферма във Великобритания, в която чужди работници работят в робски условия. Във фермата се оказа, че няма българи.В много други обаче има наши сънародници, които живеят и работят в условия много по-различни от обещаните им преди да заминат.„Когато говорим за трафик на хора, не е задължително някой да е бил вързан и хванат с белезници”, обясни Яна Стоянова.По думите й основният въпрос е дали работниците са получили това, което им е било обещано преди да заминат.„Не е задължително работниците да са били пребити или насилвани”, потвърди и Антоанета Василена от асоциация „Анимус”. По думите й дори само да са подведени за условията, при които ще работят, това пак попада в графата на трафика на хора с цел трудова експлоатация.„През 2003-2004 г. за пръв път с български журналисти посетихме ферми в Северна Гърция, в които българите буквално спяха в оборите на сламата с животните. Но вече сме 2018 година, иска ми се да сравняваме нещата с нещо по-нормално”, коментира Пламен Димитров, президент на КНСБ. „Фирмите масово минават по тънката лайсна от това, което е обещано на работника”, допълни Димитров.", "date": "2018.02.12", "title": "Българските работници най-често се оплакват от Великобритания, Италия, Германия"}
{"url": "http://www.novinite.bg/articles/156542/Stroejat-na-otsechkata-Mezdra-Botevgrad-zapochva-do-mesec", "text": "\"В най-тежкия участък, който е между Мездра и Ботевград, процедурата за строителство и надзор ще стартира в близкия един месец. Тоест ще започне реалното строителство на отсечката, която е най-тежката.\"Това каза председателят на УС на Агенция „Пътна инфраструктура“ инж. Дончо Атанасов по повод протестите на граждани с искане за изграждане на магистрала София-Видин и тунел под Петрохан в интервю за БНТ.\"Приоритет на последните правителства е развитието на автомагистралната мрежа в Северна България. Това ще доведе до модернизация на целия регион“, посочи той и допълни, че част от отсечката Ботевград-Видин е изпълнена, а именно обходите на Враца и Монтана. „Вероятно цялата отсечка ще бъде изградена след 2 години или 2 години и половина максимум, тъй като имаме ново строителство на два тунела\", коментира инж. Атанасов.\"Последните 2 години АПИ е инвестирала само в Област Видин над 50 млн. лева“, заяви инж. Атанасов.\"Задачата на агенцията, поставена от регионалното министерство, е по-бързото и комфортно придвижване на МПС в областите Видин, Монтана, Враца\", обясни той и уточни, че през 2018 година всички подходи в област Видин ще бъдат ремонтирани.\"Ще направим проходим, в нормално експлоатационно състояние, пътя между Лом и Видин, където е едно от най-големите свлачища на България- над 8 км\", каза още той.", "date": "2018.02.12", "title": "Строежът на отсечката Мездра - Ботевград започва до месец"}
{"url": "http://www.novinite.bg/articles/156536/Dneven-horoskop-za-ponedelnik-12-fevruari-2018-g", "text": "Изключително важно е да се справите с хората и да стигнете до споразумение. Добре е да подхождате дипломатично, защото така ще бъдете способни да убедите хората във всичко.Вие и вашите приятели сте на една страница днес. Имате възможността да постигнете много неща заедно. Целите ви са еднаква, така че няма нищо лошо да се подкрепяте и да работите заедно за тях.Днес се чувствате много екстремни и това може да бъде или много добре, или много зле- средно положение няма. Съвсем скоро това ваше настроение ще изчезне и това е много добре.Вижте повече на: .", "date": "2018.02.12", "title": "Дневен хороскоп за понеделник, 12 февруари 2018 г."}
{"url": "http://www.novinite.bg/articles/156559/Avtomatichen-prevodach-na-24-ezika-e-integriran-na-sajta-na-Balgarskoto-predsedatelstvo", "text": "Автоматичен преводач от и на български език, на 24 езика, вече е достъпен на интернет страницата на Българското председателство на Съвета на ЕС.Новият софтуер беше представен от министъра за Българското председателство Лиляна Павлова и проф. Светла Коева, директор на Института за Български език на БАН.За реализацията на проекта са работили български и чужди научни институти. Българската версия на преводаческия инструмент е разработена в партньорство с Института за български език на БАН и Виенския университет, с подкрепата на Главна дирекция „Преводи“ на ЕК, в партньорство с държавите от тройката Австрия и Естония и водещата технологична компания в областта на езиковите и преводните услуги Tilde.Вече съществува версия на естонски – езикът на предходната държава-ротационен председател. Инструментът ще бъде предоставен и на Австрия, която поема щафетата през юли 2018 г.Услугата eTranslation на Механизма за свързване на Европа помага на европейски и публични администрации да обменят информация, прескачайки езиковите бариери в ЕС, като осигурява капацитет за електронен превод, благодарение на който се изгражда многоезична дигиталната инфраструктура.\"Всички знаем колко е труден българският език за превод, още повече чрез машина. Вярвам обаче, че новият автоматичен преводач пресъздава максимално богатството на езика ни. Това е още един начин да направим българският език популярен в Европа, той да се чува и използва все повече, а също така и възможност да преведем от и на български цялата „брюкселска“ терминология. Вярвам, че технологиите не могат да изместят човека, но могат да му служат и този речник ще е от изключителна помощ на филолози и преводачи\", каза министърът за Българското председателство Лиляна Павлова.Професор Светла Коева сподели, че за реализирането на превод, максимално близък по смисъл и съдържание до текстовете на български, е използвана т. нар. „невронна мрежа“, наподобяваща човешкото мислене. Изкуствен интелект изучава целия контекст на изречението, за да предложи гладък, четивен, почти „човешки“ превод. С новият инструмент могат да се превеждат текстове, документи и цели уебсайтове.", "date": "2018.02.12", "title": "Автоматичен преводач на 24 езика е интегриран на сайта на Българското председателство"}
{"url": "http://www.novinite.bg/articles/156549/Balgarskite-vlasti-arestuvaha-marokanec-zaradi-terorizam", "text": "Българските власти арестуваха мароканец, издирван за тероризъм.Предстои Хасковският окръжен съд да разгледа мярката му за неотклонение “задържане под стража\".Задържаният е обявен за международно издирване от Интерпол - Рабат във връзка с извършване на терористична дейност и членство в терористична организация \"Ислямска държава\".", "date": "2018.02.12", "title": "Българските власти арестуваха мароканец заради тероризъм"}
{"url": "http://www.novinite.bg/articles/156564/Zatvor-za-narkozavisim-otkradnal-akumulator-v-Kyustendil-i-go-prodal-za-20-leva", "text": "Ефективно наказание за кражба от автомобил в Кюстендил получи 33-годишен мъж. По споразумение между Районната прокуратура и защитата на подсъдимия мъж му е наложено наказание от една година и единадесет месеца лишаване от свобода при строг режим, информират от пресцентъра на Апелативната прокуратура в София.На 29 януари подсъдимият, който е наркозависим, излязъл от дома си в Кюстендил с намерение да извърши кражба, за да си набави пари за дрога. На паркинг в града той видял автомобил, чиято врата не била заключена, развил клемите на акумулатора на колата, откраднал го и го продал за сумата от двадесет лева.Крадецът е бил установен от полицията. Пред служителите на реда и прокуратурата мъжът се е признал за виновен по предявеното му обвинение. Сключеното между страните споразумение е било одобрено от Районен съд-Кюстендил.", "date": "2018.02.12", "title": "Затвор за наркозависим, откраднал акумулатор в Кюстендил и го продал за 20 лева"}
{"url": "http://www.novinite.bg/articles/156534/Aktorat-Vasil-Mihajlov-se-otkaza-ot-nagradata-si-Ikar", "text": "Актьорът Васил Михайлов обяви пред БНР, че няма да вземе наградата \"Икар\", която трябваше да получи на 27 март. Той и Иван Иванов бяха избрани за носители на приза за цялостно творчество.Номинациите за наградата на Съюза на артистите в България бяха обявени в средата на седмицата, а церемонията по раздаването на отличията ще се състои в Народния театър \"Иван Вазов\". \"Това е моят малък протест за всичко онова, което става и не се случва в театъра. Решението е лично мое\", уточни Михайлов.Наградите \"Икар\" ще бъдат връчени в 17 категории.", "date": "2018.02.12", "title": "Актьорът Васил Михайлов се отказа от наградата си \"Икар\""}
{"url": "http://www.novinite.bg/articles/156540/Majk-Pens-SASht-sa-gotovi-da-pregovaryat-sas-Severna-Koreya", "text": "Съединените щати са готови да преговарят със , заяви вицепрезидентът , след като се върна от Зимната Олимпиада в Южна Корея, предаде ДПА.САЩ ще продължат да налагат санкции на режима в , но са готови и да водят преговори с него. Максималният натиск ще продължи и ще се засилва. Но ако искате да преговаряме, ще преговаряме\", каза Пенс в интервю за \"Вашингтон пост\".Изразената от вицепрезидента готовност за преговори бележи промяна в политиката на правителството на Тръмп, което досега настояваше, че ще преговаря само ако  направи реални отстъпки по въпроса за ядрената и ракетната ѝ програма.Пенс каза пред вестника, че новата позиция е уговорена с южнокорейския президент Мун Дже-ин, който обмисля поканата да посети , а след това може да има преговори между двете Кореи.", "date": "2018.02.12", "title": "Майк Пенс: САЩ са готови да преговарят със Северна Корея"}
{"url": "http://www.novinite.bg/articles/156552/Turciya-podkrepya-prisaedinyavaneto-na-Makedoniya-kam-NATO", "text": " подкрепя присъединяването на  към НАТО. Това заяви турският министър-председател  по време на днешната среща с македонския премиер , който е на официално посещение в Анкара.От пресслужбата на македонското правителство съобщиха, че \"двамата са отбелязали значението на борбата срещу тероризма за защитата на мира в света\".Заев и Йълдъръм са се договорили за задълбочаване на икономическото сътрудничество и търговския обмен между двете държави.  е на 6-то място по инвестиции в Република Македония.\"Тази година очакваме напредък при интеграцията ни в  и ЕС, а това нещо ще влияе положително за увеличаването на инвестициите и подобряването на качеството на живот на гражданите ни\", каза от своя страна Зоран Заев.", "date": "2018.02.12", "title": "Турция подкрепя присъединяването на Македония към НАТО"}
{"url": "http://www.novinite.bg/articles/156558/OPEK-ochakva-rast-v-tarseneto-na-petrola", "text": "Световното търсене на петрол ще нарасне през тази година с 1,6 милиона барела дневно, съобщава Bloomberg, позовавайки се на генералния секретар на ОПЕК Мохамед Баркиндо.„Пазарът върви към възстановяване на баланса“, каза той, добавяйки, че на петролния пазар равновесието е отсъствало от есента на 2014 г.Завръщането към баланса е резултат от „безпрецедентното спазване“ не споразумението ОПЕК+ за ограничаване на добива на нефт, подчерта генералният секретар на петролния картел на конференция в Кайро.", "date": "2018.02.12", "title": "ОПЕК очаква ръст в търсенето на петрола"}
{"url": "http://www.novinite.bg/articles/156560/Holandskoto-posolstvo-v-Saraevo-e-evakuirano-zaradi-signal-za-bomba", "text": "Посолството на Холандия в столицата на Босна и Херцеговина Сараево е евакуирано заради постъпил сигнал за бомба, предаде агенция Фена. Анонимният сигнал е получен тази сутрин в министерството на вътрешните работи на кантон Сараево. В посолството са изпратени части за борба с тероризма и полицаи.Засега няма информация за резултата от проверката.", "date": "2018.02.12", "title": "Холандското посолство в Сараево е евакуирано заради сигнал за бомба"}
{"url": "http://www.novinite.bg/articles/156562/Otlojiha-deloto-sreshtu-Grisha-Ganchev", "text": "Специализираният съд не даде ход по делото за \"Захарната афера\" срещу Гриша Ганчев и още 9 души подсъдими, поради отсъствието на самия Ганчев, предаде  БГНЕС.Обвинението е за организирана престъпна група, укрила данъци в размер на над 711 хил. лева чрез продажба на захар без фактури.Отсъствието на Ганчев е поради факта, че вчера е бил приет за лечение в столична болница с бронхопневмония. Съдът отложи делото за 14 март от 10 ч.", "date": "2018.02.12", "title": "Отложиха делото срещу Гриша Ганчев"}
{"url": "http://www.novinite.bg/articles/156533/Prez-Prevala-i-Pamporovo-samo-s-verigi", "text": "Движението през прохода „Превала“ и Пампорово се извършва с вериги за всички моторни превозни средства, съобщиха от Областно пътно управление Смолян. Освен това има ограничение и за товарните автомобили, които да са до 12 тона без ремаркета и полуремаркета през „Превала“, а за Пампорово важи целогодишната забрана за МПС-та над 3,5 тона.Ограничения за камиони има въведени още по пътищата Тешел - Борино - Доспат, до границата с Гоце Делчев, както и по пътя Доспат - Батак. Движението по пътната отсечката Лъки - пътно кръстовище за хижа Момчил юнак е ограничено за МПС с тегло над 12 тона поради намален габарит на пътното тяло.„Пътните настилки са предимно мокри, заснежени, а по високите и усойни места частично заледени и обработени. Нямало е сигнали за инциденти и закъсали автомобили през нощта“, коментираха още от дежурната част на Пътното управление в Смолян.От снощи отпаднаха ограниченията за товарни автомобили през проходите „Рожен“, „Печинско“ и по пътя Девин - Михалково. След близо 24-часов снеговалеж на места новата покривка в Смолянско надхвърля 40 см.В момента времето в Смолянско е облачно, като на места има и мъгли, а температурите варират от минус 2 до минус 7 градуса. По данни на Планинската спасителна служба в Пампорово, новата снежна покрива в района на курорта е от 35 до 40 см, като температурата към този час е минус 5 градуса. ", "date": "2018.02.12", "title": "През „Превала“ и Пампорово само с вериги"}
{"url": "http://www.novinite.bg/articles/156545/Guy-J-i-Guy-Mantzur-gostuvat-na-YALTA-CLUB-v-sabota", "text": "YALTA CLUB продължава програмата си за февруари с две интересни събития в предстоящия уикенд. Петъчната вечер (16 февруари) ще бъде в компанията на Soulful Traveller и George Quest, познати на публиката като Soul Fiction, които ще изпълнятRoom 2 сдуховни ритми.На 17 февруари ще чуем удължения B2B сет на израелците Guy J и Guy Mantzur, заедно с Liubo Ursiny в Room 1.НиколайПанов (Soulful Traveller) и Георги Елисеев (George Quest) са двамата артисти зад проекта Soul Fiction, които ще чуем в малката зала на YALTA CLUB. Двамата споделят обща страст и са отдадени напълно на разпространението на afro-deep, soulful, afro-tech и deep house музиката в България. През последните години правят многобройни партита, стартират поредицата от събития House Dance и канят артисти като Ian Friday, Djeff Afrozilla, Zepherin Saint, Jose Marquez, Eva Gardner, Gigi Testa, DJ Angelo и Cincity.Soul Fiction е много повече от това, което сте изживявали, виждали и чували досега. Това е любовта в най-чистата и форма – безусловна, неограничена и безгранична. Постигната чрез дълбоката емоционална връзка с музиката.Събота продължава с B2B сет от Guy J и Guy Mantzur - израелците, които последно видяхме по време на миналогодишния SOLAR Morning на YALTA CLUB.Guy J безспорно е един от най-емоционалните и талантливи диджеи на последното десетилетие. Независимо дали става въпрос за чувствения му и хипнотичен поглед върху хаус музиката, за дълбокото му техно или за чудния му ембиънт, неговите продукции винаги правят сериозно впечатление. Влечението му към разнообразните стилове води до създаването на първия му албум Esperanza, издаден от лейбъла на John Digweed – Bedrock. По-късно, GUY J oсновава собствения си лейбъл Lost & Found, който е подразделение на Bedrock, даващ възможност на артиста да издава собствените си продукции, както и тези на любимите си артисти.На 17 февруари, рамо до рамо с GUY J, зад пулта ще застане и GUY MANTZUR с когото не случайно се изявява в последно време. Guy Mantzur споделя неговото влечение към различни стилове, най-вече към хаус, прогресив хаус, техно и тек-хаус, а мелодиите му задължително са хипнотични и опияняващи. Той е и един от собствениците на базирания в Мюнхен лейбъл Plattenbank и резидент на най-популярния клуб в Тел Авив, The Cat & The Dog.За 17 февруари клубът отново предлага DiscountGuestlist, който важи до 01:00 часа. Всеки, попаднал в този списък, получава 50% отстъпка от цената на входа. За да бъдете включени в DiscountGuestlist, трябва да изпратите имената си до 24 часа преди партито на .Билети за двете събития могат да бъдат закупени на входа на YALTACLUB на цена от 10лв за 16 февруари и 20лв за 17 февруари. Повече поробности за програмата на YALTACLUB може да намерите на официалната страница във Facebook, както и на yaltaclub.com.", "date": "2018.02.12", "title": "Guy J и Guy Mantzur гостуват на YALTA CLUB в събота"}
{"url": "http://www.novinite.bg/articles/156566/Kameri-veche-sledyat-trafika-na-vhodno-izhodnite-tochki-na-Plovdiv", "text": "Днес символично бе дадено началото на работата на системата за видеонаблюдение и контрол на входно-изходните точки на територията на град Пловдив.В центъра за видеонаблюдение, ситуиран в сградата на областната дирекция на МВР, на ул. „Волга“ № 70, ще се приема сигналът от изградената система за видеоконтрол на 11-те входно-изходни точки на град Пловдив. Постоянният мониторинг ще се осъществява от служители на сектор „Оперативна дежурна част и видеонаблюдение“ към областната дирекция на МВР.", "date": "2018.02.12", "title": "Камери вече следят трафика на входно-изходните точки на Пловдив"}
{"url": "http://www.novinite.bg/articles/156531/Dnes-oblachnostta-shte-e-znachitelna", "text": "Днес облачността ще е значителна. Преди обяд на отделни места ще е със слаби превалявания от дъжд и сняг. Ще духа слаб до умерен вятър от запад-северозапад. Максималните температури ще бъдат между 3° и 8°.Атмосферното налягане ще се повишава, но ще остане по-ниско от средното за февруари.Над планините ще има значителна облачност и на места ще превалява слаб сняг. Вятърът ще е слаб от запад-северозапад. Максимална температура на височина 1200 метра около 0°, на 2000 метра – около минус 5°.По Черноморието облачността ще е значителна, но ще е без валежи. Ще духа слаб до умерен северозападен вятър. Максималните температури ще са 5-7°. Температурата на морската вода е 6-7°. Вълнението на морето ще отслабне до 2-3 бала.", "date": "2018.02.12", "title": "Днес облачността ще е значителна"}
{"url": "http://www.novinite.bg/articles/156535/Hvanaha-polovin-ton-kokain-v-Kazablanka", "text": "Мароканските власти съобщиха, че са иззели в Казабланка 541 кг кокаин, укрит в контейнер със стоки от Южна Америка, предаде АФП. Арестувани са шестима души, включително бразилец, заподозрян, че е бил \"мозъкът\" на престъпната група. Конфискувани са пет автомобила и големи суми пари. Първите заключения на следователите са, че става дума за международен наркотрафик, свързан с картелите от Латинска Америка и насочен към Европа. През последното десетилетие бяха прокарани различни пътища за трафик на кокаин от Централна Америка за Европа, основно през западноафриканските страни, а напоследък и през Северна Африка, се казва в доклад на Службата на ООН за борба с дрогата и престъпността. Мароканските власти често съобщават за разкрит трафик на кокаин от Южна Америка, посочва АФП.", "date": "2018.02.12", "title": "Хванаха половин тон кокаин в Казабланка"}
{"url": "http://www.novinite.bg/articles/156565/Liderat-na-IDIL-e-na-krachka-ot-smartta", "text": "Главатарят на „Ислямска държава“ Абу Бакр ал Багдади се намира на границата на смъртта в една от полевите болници на екстремистите в североизточната част на Сирия, предава Фокус. Това е съобщено от телевизионния канал Sky News Arabia, позоваващ се на заявление на високопоставен представител на МВР на Ирак, предава ТАСС.Според директора на управлението за разузнаване и борба срещу наркотиците на иракското МВР Абу Али ал Басри, главатарят на терористичната групировка „се намира на границата със смъртта, той има счупени крака и опасни рани по другите части на тялото си, които не му позволяват да се движи самостоятелно“.Служителят допълни, че „неотдавна Ал Багдади бе докаран в болница на ИДИЛ в района Ал Джазира в Сирия, разположен близо до границата на Ирак“. Според Ал Басри в момента главатарят на ИДИЛ „очаква своите последни дни“.  ", "date": "2018.02.12", "title": "Лидерът на ИДИЛ е на крачка от смъртта"}
{"url": "http://www.novinite.bg/articles/156543/Do-25-deca-v-grupa-v-gradinite-18-v-yaslite-v-Sofiya", "text": "Децата с хронични заболявания да се приемат в детските градини и подготвителните групи в училищата чрез  предварително кандидатстване в системата на ИСОДЗ, като участват в отделно трето класиране за до 5 места в група. Кандидатстването и класиранията се извършват паралелно на тези по Общи критерии и Социални критерии. Това предвижда новият Проект на Наредба за прием на деца в общинските детски градини и в подготвителните групи вобщинските училища на територията на Столична община. Предложението е част от постъпилите в предложения и становища от граждани и е прието от експертите по образование на общината, става ясно от обобщена справка на сайта на СО. Проектът влиза на комисия по култура и образование днес. Родителите няма да предоставят копия от акта за раждане на детето и от своите лични документи, а ще дават за проверка оригиналите и ще попълват декларация с данните, е друго предложение, прието от общинарите в новия вариант на наредбата. Максималният допустим брой на деца в група е 25 за детска градина, 18 за яслена група и 25 за подготвителнагрупа в училищата, което включва и децата със СОП и/или хронични заболявания, също предложено онлайн и влязло в новата наредба. ", "date": "2018.02.12", "title": "До 25 деца в група в градините, 18 в яслите в София"}
{"url": "http://www.novinite.bg/articles/156532/Zam-kmet-na-Sofiya-Obnovyavaneto-na-avtobusniya-park-teche-s-palna-sila", "text": "Използването на зеления билет за първи път показа, че хората имат желание да се възползват от такава мярка за подобряване на качеството на въздуха. Това каза в сутрешния блок на БНТ зам.-кметът на София по транспорта Евгени Крусев. 30 000 души се възползваха от новoвъведението, което показва, че тази мярка съвсем правилно е заложена в плана за справяне с мръсния въздух, добави той. На единични места билетите бяха свършили, но имаше периодично зареждане, посочи Крусев. Зеленият билет се въвежда, когато има констатирани или прогнозирани повишения на нива на фините прахови частици. Използваме всички възможни канали за информиране – и в електронните медии и на електронните табла на спирките, и на сайта на Столична община, уточни зам.-кметът на София по транспорта. По думите му обновяването на автобусния парк тече с пълна сила. В момента са в ход процедури за доставка на над 160 единици. С тях градският транспорт ще достигне средна възраст 6 години. В момента са останали около 200 дизелови автобуса, заяви Крусев. През тази година се залагaт реконструкции за няколко основни парка, за междублокови пространства и градинки, така че максимално много зелени пространства да могат да бъдат максимално обновени и полезни за хората, каза още Евгени Крусев.", "date": "2018.02.12", "title": "Зам.-кмет на София: Обновяването на автобусния парк тече с пълна сила"}
{"url": "http://www.novinite.bg/articles/156553/Pochina-rejisorkata-na-Lavina-Irina-Aktasheva", "text": "На 86-годишна възраст ни напусна кинорежисьорът Ирина Акташева, съобщи БНТ. Тя стои зад едни от най-емблематичните български филми, сред които „Лавина“, „Само ти, сърце“, „Като песен“ и забранения от тоталитарната власт „Понеделник сутрин“.Освен като една от първите жени режисьори Ирина Акташева ще остане в историята на българското кино и като актриса и сценаристка.Поклонението ще бъде на 14-и февруари от 13.30 на Централните софийски гробища.Поклон пред паметта ѝ!", "date": "2018.02.12", "title": "Почина режисьорката на \"Лавина\" Ирина Акташева"}
{"url": "http://www.novinite.bg/articles/156538/15-000-novi-patnici-v-metroto-sas-zelen-bilet", "text": "15 000 нови пътници са ползвали градския транспорт - предимно метрото, със \"зелен билет\" на 28 януари. Мярката \"карта за лев на ден\" в битката с мръсния въздух даде ефект, заяви зам.-кметът по транспорт на София Евгени Крусев по БНТ. Общо 30 000 души са се възползвали от нея, обясни той. Имахме задачата да снабдим над 500 превозни средства, както и стационарни пунктове в София, на някои места билетите бяха свършили и са зареждани контролно през деня, каза още Крусев.За замърсяване на въздуха се информира през интернет страницата на Столична община, както и по електрическите табла на спирката, чрез медиите и социалните мрежи. Заместник-кметът на София заяви, че всички нови превозни средства на градския транспорт са или на природен газ, или на електричество.Не купуваме дизелови автобуси, обновяването на автобусния парк тече с пълна сила. Предстои да се закупят 160 нови превозни средства. В момента има около 200 дизелови автобуси в отдалечени линии, които също предстои да бъдат подменени, но засега не е определен срок това да се случи. ", "date": "2018.02.12", "title": "15 000 нови пътници в метрото със зелен билет"}
{"url": "http://www.novinite.bg/articles/156546/Maj-izdahna-na-pistite-v-Pamporovo", "text": "49-годишен мъж от Пловдив е издъхнал минути след като му прилошало по време на каране на ски в Пампорово, съобщават от полицията в Смолян. Нещастният инцидент става в неделя около 16.20 ч. на зелена ски писта \"Снежанка-6\". Както си карал, на мъжа му прилошало и паднал, твърдят свидетели на трагичния инцидент. Веднага била потърсена помощ от служители на Планинската спасителна служба в зимния курорт. Те пристигнали на място, започнали да му оказват първа помощ, но в последствие пловдивчанинът починал. \"Няма данни за насилствена смърт. Извършен е оглед на местопроизшествието, образувано е досъдебно производство. Предполагаме, че причината е здравословен проблем, инфаркт или инсулт. Каква е обаче причината ще кажат съдебните медици, след аутопсията\", коментира директорът на полицията в Смолян старши комисар Николай Димов.", "date": "2018.02.12", "title": "Мъж издъхна на пистите в Пампорово"}
{"url": "http://www.novinite.bg/articles/156554/Maj-si-iska-parite-za-vinetka-zaradi-brakuvana-kola", "text": "Собственик на автомобил неочаквано „се сбогува” със законно закупена от него винетка. Причината е пропуск в Закона за пътищата, отбелязва NOVA.Оказва се, че при бракуване на кола стикерът от предното стъкло отива на вятъра. Само 8 дни след като си купува винетката, Борислав Янков от Перник станал участник в тежка катастрофа на магистралата край града. Колата му била бракувана с новата винетка, с която изминал едва 20 километра.На Борислав Янков от Перник не му върви с винетките. Преди година злосторници счупили предното стъкло на колата му, паркирана в двора. Тогава от АПИ му издали дубликат на винетката за същата кола без проблем.Тази година Янков отново с оказал с проблем с винетката. На 28 януари той пътувал от София към Перник и станал участник в катастрофа. Тъй като тогава е кукерският фестивал, движението било интензивно. \"Пред мен автомобил спря на аварийни, аз спрях на около 10 метра зад него, също на аварийни. Отзад джип ме удари и ме хвърли в предната кола, която от удара излетя около 30 метра напред. Ударът беше сериозен, получил съм комоцио и бях в болница, но слава богу, се разминах само с това. Но пък колата е тотално потрошена\", разказа Янков. Върху предното стъкло на автомобила обаче имало годишна винетка, която послужила на собственика си до онзи момент един-единствен път - да отиде до Радомир, тоест изминал е 20 км по републиканската пътна мрежа.Янков отишъл в АПИ и обяснил какво му се е случило. Попитал дали при създалата се ситуация могат да му издадат винетка, като сменят номера на автомобила. В закона няма разписана такава норма, обяснили му от пътната агенция. \"Аз какво да направя? Дал съм 100 лева за тази винетка и съм я ползвал 20 км\", пита се Янков.", "date": "2018.02.12", "title": "Мъж си иска парите за винетка заради бракувана кола"}
{"url": "http://www.novinite.bg/articles/156563/Gripnata-epidemiya-v-oblast-Stara-Zagora-se-otmenya-ot-13-fevruari", "text": "Това съобщиха от Регионалната здравна инспекция - Стара Загора. Отчита се значителен спад на острите респираторни заболявания и понижена заболяемост - 233 на 10 000 население.Болните с висока температура и други признаци на грип да не провеждат самолечение, съветват от инспекцията. При наличие на симптоми на грип да посещават личните си лекари и да не ходят болни на работа.  ", "date": "2018.02.12", "title": "Грипната епидемия в област Стара Загора се отменя от 13 февруари"}
{"url": "http://www.novinite.bg/articles/156557/Zam-direktorat-na-Nacionalna-policiya-izleze-v-pensiya", "text": "Заместник-директорът на Главна дирекция \"Национална полиция\" (ГДНП) комисар Тодор Гребенаров е подал заявление за пенсиониране, съобщава БНР.Името на Гребенаров е сред спряганите за нов началник на Националната служба за охрана (НСО) след оставката на Ангел Антонов. Преди да оглави службата Антонов беше директор на същата дирекция.Друго спрягано име за поста на нов началник на НСО е съветникът на президента по военна сигурност ген.-майор Данчо Дяков. Засега от администрацията на президента и от Министерския съвет не потвърждават официално информацията.За кандидатурата на Дяков е имало \"совалки\" между президентството и администрацията на правителството. Изискване в Закона за НСО е да има съгласувателна процедура преди кандидатът да бъде одобрен. Едва след това президентът издава указ за назначението. Това може да стане в рамките на един месец от освобождаването на предишния началник.", "date": "2018.02.12", "title": "Зам.-директорът на Национална полиция излезе в пенсия"}
{"url": "http://www.novinite.bg/articles/156547/Svetovnoizvestni-atleti-i-priklyuchenci-pristigat-v-Sofiya-prez-mart", "text": "Спорт, тренировки, здравословно хранене, мотивация, предпазване от травми, терапия. Това са само част от темите на семинар за активен начин на живот, който се провежда в България.Третото издание на \"Физкултура\" ще се проведе на 10 март, събота, в Sofia Event Center. Сред основните лектори, които ще споделят опит и полезни съвети, са известният американски автор на тема фитнес, спортна психология и хранене Мат Фитсджералд, британската ултраатлетка и модел Кати Джейн Л'ерпение и избягалият 44 маратона в 44 държави за 44 дни Питър Томсън. Те, заедно с още лектори и водещи на уъркшопи, ще помогнат на всеки, занимаващ се със спорт, да научи нещо ново и да се мотивира.Еднодневният семинар за активен начин на живот тази година ще бъде с още по-богата програма, с повече участници и в две зали. Тримата специални гост лектори за пръв път ще представят свои мотивиращи истории пред българска публика, ще дадат полезни съвети и ще отговарят на въпроси.Мат Фитсджералд е експерт по спортна психология и консултант на някои от най-популярните здравословни марки за храни в света. Той е автор на книгата \"How Bad Do You Want It?\" (\"Колко силно го искаш?\"), която предстои да излезе в превод на български език.Кати Джейн Л'ерпение, която е професионален модел, е единствената жена, прекосила самостоятелно Великата китайска стена. Предизвикателството й отнема 6 месеца, а изминатите километри са 4500. Сред впечатляващите постижения на Кати са преминаване от Белгия до Истанбул с велосипед, както и траверс на ледената шапка на Патагония, където е отново първата дама, справила се със задачата. За тези и други свои изпитания за физиката и психиката британката ще разкаже по време на семинара в София.Питър Томсън е друг лектор от Великобритания, който миналата година посети България по време на свое благотворително предизвикателство - 44 маратона в 44 европейски държави за 44 дни. Маратонът на Питър в София беше 10-тият му поред. Каузата, за която британецът събира средства с проекта си, е насочена към хората с умствени и психични проблеми и цели да даде вдъхновение за предизвикване границите на мисълта и тялото.Сред останалите лектори, които ще застанат на сцената в голямата зала на семинара, са единственият българин непрофесионалист, преплувал Ламанша - Стефан Иванов; преминалият пеша от Мексико до Канада Петър Ванев; спусналият се със сноуборд от връх Ленин Владимир Павлов; бягащият на дълги разстояния аржентино-италианец Хуан Пабло Савонити, който понастоящем живее в София и други обикновени хора, извършили необикновени неща.Освен лекции, в програмата за първи път тази година са включени и полезни уъркшопи, които ще дадат интересна насока и практични съвети на интересуващите се от спорт и здравословно хранене. ", "date": "2018.02.12", "title": "Световноизвестни атлети и приключенци пристигат в София през март"}
{"url": "http://www.novinite.bg/articles/156544/Predstoyashti-sabitiya-v-NDK-12-18-fevruari", "text": "ТОТАЛНА ЩЕТАМетеор и ДНК – Пространство за съвременен танц и пърформанс14 февруари | сряда | 19:30 ч.автор и режисьор: Ани Васевадраматург: Боян Манчевхудожник: Георги Шаровмузика: Константин Марковучастват: Галя Костадинова и Леонид Йовчевфотография: Георги Димитроввръзки с обществеността: Михаела Люцкановаизпълнителен продуцент ДНК: Петко СтояновТОТАЛНА ЩЕТА  е комедия за щетата, която си нанасяме, живеейки. За любовта, красотата, изкуството. За безпричинните афекти.Спектакъл от, за и с хора, животни и цветя.Животът е преразход на енергия, енергия, която не се преобразува никога - косматите тела на нашите афекти, нашите космати любимци, нашите космати двойници. Към този преразход, до тотално изнемогване, е устремена и „Тотална щета“.„Няма пречки пред любовта (освен физически).“ТОТАЛНА ЩЕТА  е физически спектакъл на една от най-оригиналните в момента групи от съмишленици в независимата българска сцена между театъра и пърформанса. През годините театралният автор и режисьор Ани Васева изгражда тясно сътрудничество с философа Боян Манчев и актьорите Леонид Йовчев и Галя Костадинова. Тя развива своя система на работа, която включва личния опит на участниците и импровизация, достигайки до силно експресивен физически и театрален език. Представленията им предизвикват силен интерес, като сред тях са \"Малдорор“ по Лотреамон (моноспектакъл на Леонид Йовчев), „Пиеса за теб“ по текст на Ани Васева, „Пиеса за умиране“ по текст на Боян Манчев и Ани Васева и др.Проектът е финансиран от Програма „Култура” на Столична община за 2016 г.Феновете на легендарната група „Сигнал“ са поканени на таен концерт – SIGNAL – THE SECRET ACOUSTIC CONCERT. Акустичният концерт е с начален час 20:00 на 14 февруари, а мястото е кино „Люмиер Лидл“. Няма нищо по-тайнствено от любовта, каза фронтменът на групата Данчо Караджов. За това съвсем не е случайна и датата, избрана за събитието – 14 февруари, допълват рокаджиите. Почитателите на „Сигнал” ще могат да чуят един нов прочит на вечните хитове на прочутата рок формация.***15 ФЕВРУАРИ /ЧЕТВЪРТЪК/В четвъртък (15 февруари) от 19:00 часа в Театър Азарян ви очаква среща с представлението „“. Режисьорът Стилиян Петров събира за пръв път на една сцена четири забележителни български актриси: Петя Силянова, Пламена Гетова, Татяна Лолова и Цветана Манева. Актьорската им среща е през текстовете на Маргьорит Дюрас – една от най-значимите фигури на френската литература. Театралната пиеса разказва дългогодишните телефонни разговори между двама души, които се влюбват един в друг, но никога не се срещат. Самата Дюрас твърди, че сюжетът е истинска история, разказана ѝ от близък приятел. Изследователи на творчеството на писателката обаче откриват много автобиографични съвпадения. Това произведение е основата, която режисьорът Стилиян Петров избира за своя спектакъл. Двамата с драматурга Яна Борисова добавят още няколко нейни текста, изследвайки идеите за сянката, невидимото и еротичното в енигматичния свят на Дюрас.ТОТАЛНА ЩЕТАМетеор и ДНК – Пространство за съвременен танц и пърформанс15  февруари | четвъртък | 19:30 ч.*** 18 ФЕВРУАРИ /НЕДЛЯ/За втора поредна година Литературен клуб „Перото“ ще се присъедини към ежегодното честване на „“. Събитието ще се състои на 18 февруари (неделя) от 11:00 до 19:00 часа, а вълшебната тема тази година е Фантастични животни, включваща идеи от всичките седем книги от поредицата, както и от допълнителните книги от колекцията на хогуортската библиотека.", "date": "2018.02.12", "title": "Предстоящи събития в НДК - 12 - 18 февруари"}
{"url": "http://www.novinite.bg/articles/156556/Razsledvat-iztezavane-na-deca-v-gabrovskiya-dom-Hrizantema", "text": "Районната прокуратура в Габрово е образувала досъдебно производство за изтезаване на деца с увреждания в Центъра за настаняване от семеен тип в Габрово. Събрани са достатъчно данни за извършено престъпление от общ характер. Това съобщиха от държавното обвинение.В габровския социален център, по-известен като дом \"Хризантема\", са били изтезавани дете и непълнолетно лице, намиращи се под грижите на служителите в социалното заведение.Разследването се извършва под ръководството на прокуратурата. Дадени са указания за назначаване на експертизи за получените от децата телесни увреждания. Установява се тяхното психическо състояние, както и годността им да бъдат свидетели.Разследването ще обхване изясняване на действията на персонала в дома, както и на длъжностните лица от общинската администрация. Целта е да се установи дали има извършени и други престъпления от хора, останали извън камерите при заснемането на видеоматериалите.", "date": "2018.02.12", "title": "Разследват изтезаване на деца в габровския дом Хризантема"}
{"url": "http://www.novinite.bg/articles/156541/Parvanov-Garciya-i-Makedoniya-se-dogovaryat-za-smetka-na-Balgariya", "text": "Договарянето за името на Македония не трябва да е за сметка на нашата страна. Ние сме признали Македония с нейното конституционно име, първи при това, но варианти като Горна Македония или Северна Македония – това е договаряне в полза на Гърция за сметка на България. Това каза президентът на България от 2002 г. - 2012 г. Георги Първанов по бТВ. Мисля, че не е безразлично на София и на нашата дипломация как ще завършат тези преговори. В един момент трябва да има някаква съгласуваност и с нас, уточни той.Името Северна или Горна Македония включва Пиринския край, тоест Егейския край не го засягаме и не го коментираме, а в същото време претенциите към България висят, остават в пространството. Най-малкото това трябва да се проговори между правителствата на двете страни, допълни той.Първанов отбеляза, че подкрепя идеята и поведението на премиера за спиране на разправиите на Балканите. Според него деблокирането на преговорите между Атина и Скопие е по-скоро западен натиск, може би и задокеански.Във връзка със срещата на турския президент Реджеп Тайип Ердоган с ЕС у нас в края на март Първанов заяви, че трябва да видим какво се очаква на изхода от тази среща. Претенциите на Ердоган не се вписват в европейското поведение, заяви Първанов.Първанов все пак отбеляза, че самото домакинство и организацията на тази среща в България е нещо позитивно.Идват ми в повече тези непрекъснати ултиматуми в управлението, каза Първанов по повод изказванията на Волен Сидеров и Красимир Каракачанов и това дали може да последва разпад в управлението, ако Истанбулската конвенция бъде приета. „Като ще напускат, да напускат и да се прави ново правителство”, допълни Първанов. По думите му има много по-значими за българското общество проблеми.Той подчерта, че гледа много подозрително към опитите да се вкара темата за третия пол и еднополовите бракове.По думите му в конвенцията 56 пъти се говори за насилието над жени. Очевидно обаче някой се опитва да вкара по втория начин и другия проблем, заяви Първанов. Дайте да направим едно допитване, но не по конвенцията като цяло, а по-скоро за това да има или не еднополови бракове, призова той. Изборите ще покажат как се справя Корнелия Нинова като лидер на БСП, отбеляза Първанов. „Най-близо като редовни избори са европейските. Те няма да бъдат за това кой колко депутати ще изпрати, това ще бъде сблъсък между лявото и дясното, между идеята за промяна и статуквото”, смята той. „Ако левицата не се обедини и не се промени в най-широкия смисъл на думата и допусне нова загуба, това би било фатално”, прогнозира Първанов.Познавайки добре тактическите похвати на Борисов и Цветанов, нищо чудно те да слеят местните с парламентарните избори, защото тогава ще мотивират многобройните кметове да работят и за парламентарната листа.Президентът от 2002 до 2012 г. коментира и темата за комунизма в учебниците за X клас.„Трябва да прочетем това, което са предложили от министерството. Там е заложен двоен стандарт за периода до 1944 и след 1944 г. Говори се за авторитарен режим и за култ към личността на Живков, говори се за насилие след 9 септември 1944 г., а се забравя, че всичко това го има и в предишния период”, каза Първанов.Искам нашите деца да учат по еднакъв стандарт. Стига с това насилие. Нека да покажем истината и за периода преди и след 9 септември, но да покажем, че и в двата периода има градивност, да знаят нашите деца, че в България са се случвали и добри неща, добави той", "date": "2018.02.12", "title": "Първанов: Гърция и Македония се договарят за сметка на България"}
