{"url": "http://www.novinite.bg/articles/151286/Ton-i-polovina-maslini-sas-samnitelen-proizhod-izzeha-ot-sklad", "text": "Тон и половина хранителни продукти с неясен произход и качество са иззети при акция на служители от сектор \"Противодействие на икономическата престъпност\" при ОДМВР-Пазарджик. Полицейската акция е осъществена с помощта на инспектори от Областната дирекция \"Безопасност на храните\" в Пазарджик.Извършени са проверки на складове и търговски обекти в района на промишлената зона в областния град. В един от тях, собственост на частна фирма, полицаите открили в няколко пластмасови бидона нелегално внесени маслини. Те са без всякакви документи за произход и сертификати за качество.звършени са проверки на складове и търговски обекти в района на промишлената зона в областния град. В един от тях, собственост на частна фирма, полицаите открили в няколко пластмасови бидона нелегално внесени маслини. Те са без всякакви документи за произход и сертификати за качество.", "date": "2017.10.14", "title": "Тон и половина маслини със съмнителен произход иззеха от склад"}
{"url": "http://www.novinite.bg/articles/151284/GDBOP-zaklyuchi-falshiviya-profil-Aleksandar-Nikolov", "text": "БЪЛГАРИЯ ГДБОП заключи фалшивия профил \"Александър Николов\" 14 октомври 2017 07:42 2 Фалшивият профил \"Александър Николов\", самоличността, използвана от измамника Спас Василев, промени облика си - в момента профилната снимка е логото на ГДБОП. За водеща снимка на страницата му има съобщение, на което пише, че профилът е иззет от ГДБОП-МВР, защото е използван за престъпления. Задържаха измамника от Facebook Междувременно се разбра и кой е предполагаемият реален човек, от чийто профил измамникът Спас е крадял снимките си,пише Дарик.", "date": "2017.10.14", "title": "ГДБОП заключи фалшивия профил \"Александър Николов\""}
{"url": "http://www.novinite.bg/articles/151287/Nad-200-sa-svobodnite-mesta-za-lekari-v-speshnite-centrove", "text": "Над 200 са свободните места за лекари в спешните центрове на 5 града в страната. Това е показала справка на здравното министерство.Най-много незаети щатни бройки има в центъра за спешна помощ в София. Там недостигат и медицинските сестри, фелдшерите, акушерките и шофьорите. От началото на годината са назначени 31 лекари. 29 са напуснали, уточнява БНТ.Свободни места за лекари и други специалисти има и в спешните центрове в Кърджали, Пловдив, Пазарджик и Бургас. От здравното министерство, съобщиха, че са предвидени мерки за решаване на проблема.", "date": "2017.10.14", "title": "Над 200 са свободните места за лекари в спешните центрове"}
{"url": "http://www.novinite.bg/articles/151290/32-jertvi-i-90-000-evakuirani-zaradi-pojarite-v-Kaliforniya", "text": "Разрастват се опустошителните горски пожари в Калифорния. Те вече са обхванали площ колкото Ню Йорк, а жертвите станаха 32, информира Нова.90 000 души са били принудени да се евакуират от домовете си. 8000 пожарникари се борят с 20 огнища, но силният вятър разгаря огъня отново.Мобилизирани са допълнително огнеборци и оборудване. До момента не е ясна причината за горските пожари, но се предполага, че са започнали от паднал електропровод.", "date": "2017.10.14", "title": "32 жертви и 90 000 евакуирани заради пожарите в Калифорния"}
{"url": "http://www.novinite.bg/articles/151291/Deset-dushi-sa-zadarjani-pri-specakciyata-v-Ruse", "text": "07 Десет души са задържани до момента в Русе при акция на служители на ГДБОП, ръководена от Специализираната прокуратура. Това заяви говорителят на главния прокурор Румяна Арнаудова, информира Дарик.Акцията е срещу организирана престъпна група за рекет и разпространение на наркотици. Тя се провежда от рано тази сутрин. Извършват се претърсвания и изземвания в различни обекти - жилища, офиси, а също нощно заведение, заложна къща и кафене, намиращи се в централната част на града.Акцията е срещу организирана престъпна група за рекет и разпространение на наркотици. Тя се провежда от рано тази сутрин. Извършват се претърсвания и изземвания в различни обекти - жилища, офиси, а също нощно заведение, заложна къща и кафене, намиращи се в централната част на града.", "date": "2017.10.14", "title": "Десет души са задържани при спецакцията в Русе"}
{"url": "http://www.novinite.bg/articles/151280/Predimno-slanchevo", "text": "Днес ще бъде предимно слънчево с временни увеличения на облачността, по-значителни над източната половина на страната и планинските райони. На отделни места в крайните източни райони слабо ще превали. Ще духа слаб до умерен северозападен вятър. Максималните температури ще са между 17° и 22°. Атмосферното налягане е по-високо от средното за октомври (949 hPa) и ще продължи да се повишава. Над планините облачността ще се увеличава и на отделни места в масивите в източната половина на страната слабо ще превали. Ще духа силен, по билата – до бурен вятър от север-северозапад. Максималната температура на височина 1200 метра ще е около 11°, на 2000 метра – около 5°. Над Черноморието облачността ще е предимно значителна и на отделни места слабо ще превали. Ще духа до умерен северозападен вятър, който след пладне ще отслабне. Максималните температури ще са 17-19°. Температурата на морската вода е 17-18°. Вълнението на морето ще е 1-2 бала.", "date": "2017.10.14", "title": "Предимно слънчево"}
{"url": "http://www.novinite.bg/articles/151285/Vkarvat-bombi-na-stadiona-s-hrani-i-napitki", "text": "Бомби, факли и димки се вкарват на стадионите предварително с храни и напитки от вътрешни лица, информира Дарик.Няколко пъти от полицията са установявали, че отговорни за нарушението са служители на кетърингови фирми. Целта им била футболните хулигани да минат спокойно през охраната и да ползват забранените предмети по време на мача.Няколко пъти от полицията са установявали, че отговорни за нарушението са служители на кетърингови фирми. Целта им била футболните хулигани да минат спокойно през охраната и да ползват забранените предмети по време на мача.", "date": "2017.10.14", "title": "Вкарват бомби на стадиона с храни и напитки"}
{"url": "http://www.novinite.bg/articles/151283/Pojarnikarite-izlizat-na-protest", "text": "Пожарникарите излизат на протест. Те са недоволни от политиката на МВР в сектора и от „неадекватните решения на политическото ръководство, които водят до закриване на районни и участъкови служби”. Пожарникарите отново излизат на протест - какви са исканията им? Според тях управляващите имат проект за закриване на 12 такива служби. Огнеборците ще протестират и срещу ниските доходи в системата. Не са съгласни с минималния ръст в бюджета на МВР за 2018 година и с недостатъчното финансиране на Главна дирекция „Пожарна безопасност”. Пожарникари от Велико Търново и Монтана тръгват към София. Защо огнеборците излизат на улицата – повече за проблемите им гледайте във видеото.", "date": "2017.10.14", "title": "Пожарникарите излизат на протест"}
{"url": "http://www.novinite.bg/articles/151293/Sirijskiyat-grad-Rakka-e-osvoboden", "text": "Сирийският град Ракка - един от бастионите на \"Ислямска държава\" в Сирия, е освободен. Това съобщават кюрдските \"Сили за защита на народа\".Очаква се днес или утре да бъдат заловени и последните джихадисти и Ракка да бъде окончателно прочистен. През последните няколко години беше контролиран от \"Ислямска държава\", а операцията по превземане започна през юни. Сега обаче предстои възстановяване на града, който е почти напълно сринат.", "date": "2017.10.14", "title": "Сирийският град Ракка е освободен"}
{"url": "http://www.novinite.bg/articles/151294/Valentin-Radev-Zdravoslovno-e-da-ima-10-nezaeti-pojarnikarski-shtatni-brojki", "text": "България е на първо място по брой пожарникари на глава от населението, поради което трябва да ги намалим и да увеличим доброволните отряди, заяви министърът на вътрешните работи Валентин Радев по повод протестите на огнеборците.Той допълни, че имало професионално ръководство, което решило да бъдат съкратени 12 служби.Според неговите думи от 1 януари ще има увеличение на заплатите, тъй като в момента се разпределяли 55 млн. лева за това. Според Радев било здравословно да има 10% незаети пожарникарски щатни бройки. В противоречие на думите на министъра от Националния синдикат на пожарникарите и спасителите „Огнеборец“ смятат, че предвидените в бюджет 2018 за увеличение на заплатите в МВР 55 млн. лв. са недостатъчни. Според инж. Венцислав Станков, президент на синдиката, политиката на политическото ръководство на МВР е „неадекватна“. По думите му предвижданото увеличение на възнагражденията на служителите на МВР от 1 януари е „крайно неудовлетворително“. Инж. Станков постави изискването за минимум 15-процентно увеличение на заплатите на служителите във вътрешното ведомство.", "date": "2017.10.14", "title": "Валентин Радев: Здравословно е да има 10% незаети пожарникарски щатни бройки"}
{"url": "http://www.novinite.bg/articles/151281/Praznuvame-Petkovden", "text": "На днешния ден отбелязваме църковния празник Света Петка. Преподобна Петка, наречена още Българска, е родена в град Епиват на Мраморно море през 11 век. Води благочестив живот, а след смъртта й нейните мощи, които притежават целителна сила, се превръщат в символ на борбата за съхраняване на християнската култура от ислямската асимилация. Цар Иван Асен IІ ги пренася в Търново, където се пазят до превземането му от турците. След дълги странствания мощите намират покой в румънския град Яш, където се намират и досега. Празникът в чест на Света Петка - Петковден, се смята за завършек на лятото и есента, а с това и на активния стопански цикъл. На този ден обикновено става заплождането на домашните животни, известно още като овча сватба или мърлене. В християнската митология Света Петка се почита като покровителка на жените и техните домашни дейности - предене, тъкане, кроене, шиене. В района на Тракия около Петковден са известни специални жертвоприношения на черни кокошки, наричани Кокоша черква, Господева черква, Божи дух и др. На Петковден се месят колаци, като най-големият от тях се нарича на св. Петка. Хлябът и къщата трябва да се поръсят със светена вода и цялото домочадие да се поклони трикратно на погачата. Обредна трапеза включва овче месо, курбан чорба, яхния с праз, сарми.", "date": "2017.10.14", "title": "Празнуваме Петковден"}
{"url": "http://www.novinite.bg/articles/151288/Puskat-parnoto-v-golemite-gradove-naj-veroyatno-prez-noemvri", "text": "Отоплителният сезон в големите градове най-вероятно ще започне от началото на ноември, показват данните на топлофикациите, които се съобразяват с прогнозата за времето. За да бъде пуснато парното, е необходимо поне три дни среднодневната температура да бъде под 12 градуса и да се очаква трайно захлаждане.С между 20 и 40% повече ще ни струва парното през следващия отоплителен сезон, показват данните на Комисията за енергийно и водно регулиране. Ведомството увеличи цената на отоплението на две стъпки от април и от юли. Причината - рекордно поскъпване на цената на природния газ. Тогава от регулатора се надяваха големите поскъпвания да бъдат компенсирани с намаление от октомври, но до такова така и не се стигна. Вместо това синьото гориво отново поскъпна.", "date": "2017.10.14", "title": "Пускат парното в големите градове най-вероятно през ноември"}
{"url": "http://www.novinite.bg/articles/151282/Istinski-li-sa-bio-produktite-v-magazinite", "text": "През последните години се появиха все повече продукти с етикет БИО, ЕКО, ОРГАНИК, но знаем ли всъщност кои храни наистина отговарят на приетия от Европейския съюз регламент. Истински оцет или химия – как да познаем разликата? За да сме сигурни, че продуктът, който купуваме е наистина био, трябва да потърсим върху опаковката логото на ЕС за био храни, както и номера на сертифициралия го орган. Сертифициращият орган са частни фирми, които следят работата на био производителите. За България те са 16. Всички те спазват правила, заложени в Европейския регламент за био земеделие. В България има 7000 оператори на био продукция, част от които са само търговци, внасящи стока от чужбина. След като производителят получи своя сертификат за био качество, контролният орган извършва ежегодни проверки. Проби се изпращат в сертифицирани лаборатории. Контролът върху сертифициращите фирми пък се извършва от Министерство на земеделието. Когато се приберете вкъщи и искате да разберете повече за био продукта, който сте купили, може да сканирате баркода върху опаковката с безплатно приложение от своя телефон. Получавате информация за направените изследвания, както и достъп до сертификатите за био земеделие. Според експертите от лабораториите обаче има пропуски в регламента за изследванията. Затова препоръчват по-строг контрол, за да не се подвеждат потребителите.", "date": "2017.10.14", "title": "Истински ли са био продуктите в магазините?"}
{"url": "http://www.novinite.bg/articles/151292/Koga-da-smenim-letnite-sas-zimni-gumi", "text": "Зимата вече напомня за себе си. Само преди седмица на много места в страната заваля и сняг. Повечето шофьори вече са подготвили автомобила си за зимния сезон. Някои обаче отлагат за последния момент. Вижте във видеото и някои важни съвети.Въпреки 20-те градуса навън, първият сняг по проходите накара голяма част от шофьорите във Велико Търново да побързат с подготовката за зимата. Харалампи Личев от години се занимава с продажбата и монтирането на гуми. Категоричен е, че изборът на зимни гуми, винаги трябва да е съобразен и с условията, в които ще караме.Майсторът е категоричен, че колкото по-навреме го направим освен, че ще сме по-сигурни на пътя, но и ще си спестим дългото чакане по опашки в последните дни преди да влезе в сила законовата наредба.", "date": "2017.10.14", "title": "Кога да сменим летните със зимни гуми?"}
