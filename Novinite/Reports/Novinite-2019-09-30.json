{"url": "https://www.novinite.bg/articles/180792/Kakvo-se-sluchva-Ogromna-veriga-za-oblekla-s-magazini-i-u-nas-falira", "text": "Световната верига за търговия с младежки облекла Forever 21, която има магазини и в България, обяви, че е подала заявление за обявяване във фалит по Глава 11 от Търговския закон на САЩ, съобщава Си Ен Ен. Веригата заяви, че ще внесе предложение за затваряне на 178 от своите над 800 магазина. Но в писмо до клиентите пише, че „решенията за това кои магазини ще се затварят, ще бъдат взети окончателно след резултата от продължителните разговори с наемодатели\".„Ние очакваме значителен брой от тези магазини да останат отворени и да работят както обикновено, и не очакваме да излязат от някои големи пазари в САЩ“, заявиха от компанията.  Възможността да се откажат от някои наеми и да затворят магазините на по-ниска цена е основно предимство, което процесът на фалит предоставя на търговците на дребно.  Линда Чанг, изпълнителен вицепрезидент на компанията, заяви в съобщение, че подаването на искането за фалит е \"важна и необходима стъпка за осигуряване на бъдещето на компанията, което ще даде възможност за реорганизиране на бизнеса.  Веригата е поредният търговец на дребно, който се сблъсква с проблеми на фона на растежа на онлайн търговията,  отнемаща пазар от моловете и физическите магазини. Високите нива на дълг и разходи за наем също натоварват традиционните търговци на дребно.  Според съдебни документи, подадени в Уилмингтън, щата Делауеър, САЩ, Forever 21 има пасиви между 1 млрд. и 10 млрд. долара.   Според законодателството в САЩ компанията от Лос Анджелис ще може да продължи да оперира, докато изработи план за изплащане на задълженията си към кредиторите, съобщава Bloomberg.  Forever 21 получи 275 млн. долара от кредитори, като JPMorgan Chase бе неин агент. Други 75 млн. долара под формата на нов капитал получи от TPG Sixth Street Partner и свързани фондове.  Forever 21 е основана през 1984 г. от южнокорейските имигранти До Уон Чанг и съпругата му Джин Сук и стартира с малък магазин в Лос Анджелис. Веригата бързо се разширява в крайградските молове и е предпочитана от младежите заради атрактивните си цени.  Американският моден гигант стъпи в София през 2016 г. и вече има няколко магазина в различни молове. Основният й фокус е т. нар. „бърза мода“ - актуални, евтини и бързо произведени дрехи, наподобяващи модели на други компании.   Сред основните конкуренти на Forever 21 са Zara, H&M и Amazon.com.  Според Forbes състояноието на Уон и Джин е около 1,5 милиарда долара, а самата частна компания има годишни продажби от 3,4 милиарда долара и 30 000 служители.", "date": "2019.09.30", "title": "Какво се случва? Огромна верига за облекла, с магазини и у нас, фалира"}
{"url": "https://www.novinite.bg/articles/180784/Goran-Bregovich-Nikoga-ne-sam-snimal-klipove-pri-men-vsichko-e-na-jivo", "text": "Броени дни преди големия си концерт във Варна Кръстникът на балканската музика Горан Брегович разкри какво ще изпълни заедно със своя прословут “Оркестър за сватби и погребения” в зала Конгресна на Двореца на културата и спорта на 4 октомври. Пред Радио Варна Брегович сподели: „На концерта ще изпея най-доброто от цялата си кариера. Разбира се, че ще присъстват песни от последния ми албум \"Три писма от Сараево\", също така композиции, които съм създал за различни филми, и части от операта, която направих – „Кармен с хепиенд“.Ще бъде пълна лудница! Забелязвам, че моята музика се приема много добре в България. Можеш да чуеш, че много неща в нея са повлияни от вашата традиционна музика. Не съм българин, но моето творчество се чувства като у дома си в България. Можеш да откриеш много неща от вашите традиции. Аз съм от Сараево. юИнтересното е, че ако вземем територията на бивша Югославия, на нея трудно ще открием оригинална и традиционна музика. Има, но е малко, защото сме обградени от страни с дълбоки музикални традиции, като Италия на юг, Албания, Гърция, България, Румъния - всички тези страни имат древна музикална история, така че ние не сме много оригинални, но в нашата може да откриеш влияния от музиката на всички тези народи, включително и от България.“ На въпроса как би обяснил феноменалния си успех, той отговаря с усмивка: „Идея си нямам! Ако си наивен, ще си помислиш, че можеш да видиш всичко по телевизията или в платформите за споделяне на клипове. Обаче аз никога не съм снимал клипове, никога не съм пускал подобни неща по телевизията.Но имам милиони хора по целия свят, които са изследователи и искат да откриват нови неща, затова аз имам фенове от Сибир до Исландия, от Чили до Нова Зеландия. Навсякъде са. Смятам, че съществува едно любопитство към малките култури. Дори може би за пръв път в историята малките култури оказват влияние на големите, на утвърдените. И това не го наблюдавам само в музиката, а и в литературата и във филмите, даже в кухнята. Затова аз съм като всички останали: един ден съм тук, а на другия ме няма.“ Брегович в момента работи по записите за нов албум. Скоро можем да очакваме изненади от него. А във Варна ще чуем гарантирано the Best of Goran Bregovic – най- отбраната селекция от вечни негови хитове като „Месечинка“, „Калашников“, „Буба Мара“, „Аризонска мечта“ и много други. Билетите за концерта във Варна са на цени от 35 до 65 лв. и могат да се купят от Двореца на културата и спорта, от мрежата на Евентим в цялата страна, както и онлайн: https://www.eventim.bg/bg/bileti/goran-bregobic-barna-palace-of-culture-and-sports- 1116439/performance.html Горан Брегович пристига в България по покана на Продуцентска агенция АРТ БГ.", "date": "2019.09.30", "title": "Горан Брегович: Никога не съм снимал клипове, при мен всичко е на живо!"}
{"url": "https://www.novinite.bg/articles/180793/Zlatka-rodi-i-krasti-bebeto-Blagoj-Djizasa-e-na-sedmoto-nebe-s-chetvarto-dete-SNIMKA", "text": "Голяма радост споходи светската двойка Златка Райкова и Благой Георгиев! Едрогърдата изкусителка дари футболната звезда с момченце. Джизъса побърза да се похвали за радостното събитие, публикувайки снимка от родилното. Щастливият татко е прегърнал ухилен до уши бебчето, което е кръстено именно на него - Благой.\"Вчера е история, утре е мистерия, днес е дар от Бога, ето защо ние го наричаме подарък. Благодаря ти, БОЖЕ, че ме дари с НЕГО!!! Благодаря ти, Златка Райкова, за това прекрасно създание БЛАГО-МЛАДШИ! Обичам ви!\", написа Георгиев в Инстаграм. Под поста на Георгиев логично последва цунами от честитки.Това е четвърто дете на Благой от трета различна жена, но първо на Златка. Джизъса има дъщеря Йоанна на 9 г. и син Давид (6 г.) от бившата гимнастичка Христина Витанова, а от брака с рускинята Есмер е наследникът му Елай, който е на две годинки. Георгиев се разведе с Есмер преди година, след което заживя със Златка Райкова.Двамата участваха в \"биг Брадър\", където доста се поизложиха, но любовта им не пострада от това, даже напротив.  ", "date": "2019.09.30", "title": "Златка роди и кръсти бебето Благой, Джизъса е на седмото небе с четвърто дете (СНИМКА)"}
{"url": "https://www.novinite.bg/articles/180767/Novo-mobilno-prilojenie-shte-pomaga-pri-broeneto-na-glasovete-na-mestniya-vot", "text": "Ново мобилно приложение ще помага на избирателните комисии при броенето на гласовете. Членовете на комисиите ще проверят дали са изпълнени контролите на протоколите. Това означава дали са сметнали правилно гласовете - например ако има 120 гласуващи, дали отчетените гласове не са 130. Където има струпване на секции, ще се раздадат и таблети. Но те няма да са свързани с интернет, така че няма как да бъдат хакнати. Това обясни математикът проф. Михаил Константинов пред Нова телевизия.Той коментира, че изборите, които предстоят, са точно толкова сложни като изборите от преди 4 години. По думите му единствената разлика е в това, че преди 4 години партиите и коалициите, които се явявали, са 45, а сега са 66. Това означава, че обемът на информацията ще е по-голям.\"Най-важната задача в момента е да се обучат комисиите. Поне 1-2 трябва да знаят как се попълва протокол\", допъли проф. Константинов.Той обясни, че проблемите, които възникнаха при предаването на протоколите в \"Арена Армеец\" преди 4 години, са се получили, тъй като комисиите са били връщани многократно. А е имало и комисия, връщана 45 пъти.\"Това не представлява обработка на резултатите. Нашите избори не могат да бъдат хакнати. Американските може, френските може, нашите не може. Информацията се пренася на флашка. Не са свързани машините с интернет\", каза още проф. Константинов.По негово мнение трябва да отпадне забраната междинни резултати да се съобщават през целия ден на изборите. ", "date": "2019.09.30", "title": "Ново мобилно приложение ще помага при броенето на гласовете на местния вот"}
{"url": "https://www.novinite.bg/articles/180754/Kato-na-film-Kradci-darpaha-sejf-s-kola-v-Ruse", "text": "Охранителни камери заснеха крадци в Русе, които отмъкнали около 7 000 лева. Собствениците подадоха сигнала до . Обирджиите не са успели да вземат сейфа с ценностите, защото охранител от пазара в съседство се развикал и подал сигнал в полицията.Кражбата от заложната къща се развила като в екшън филм, разказват потърпевшите собственици. Малко след 03:00 часа през нощта на място спрял лек автомобил. Излезли маскирани мъже и единият от тях се опитал да разбие с дървен кол камерата за видеонаблюдение на обекта. След това с бухалки счупили предпазната метална решетка и влезли.„С едно въже се опитват да изтръгнат касата от заложната къща. Единствено са успели да вземат 7 000 лева от един шкаф”, разказва Ивайло Тодоров, собственик на заложна къща. За щастие маскираните не успели да изтръгнат металната каса с ценностите, макар да я вързали с въже към колата.„Само са потрошили прозорци, мебели вътре и абсолютно всичко, което има като инвентар в помещението беше потрошено”, заявява Тодоров.Крадците избягали, защото чули охраната на пазара. Точно пазачите подали сигнал в полицията. Въпреки че имало сигнална система в заложната къща, от фирмата за охрана не изпратили автомобил.„Охраняваме се от два СОТ-а, единият изобщо не е получил сигнал, а другият въобще не е пратил кола, имало е сигнал, но е решил, че няма нужда да прати кола за това нещо. Затова и тези крадци не са хванати, защото самият обир е седем минути и нещо, те по договор трябва да са в най-краен срок за пет минути тук, ако бяха дошли един от двата, нямаше да има никакъв проблем”, коментира Тодоров.От фирмата за охрана отказаха коментар. А според собственика на заложната къща - проследяването на крадците е трудно, защото по главния булевард все още няма общинско видеонаблюдение.От общината в Русе увериха, че поставянето на камери предстои. „Най-новият проект на Община Русе предвижда поставяне на 300 видеокамери за наблюдение с изключително голям обхват на възможности. Една от възможностите на тези камери, освен високата резолюция и режима за нощно виждане, благодарение на инфраред подсветка, могат да бъдат сканирани регистрационни номера, запаметявани, както и разпознаване на лица на водачи”, обясни Николай Кутинчев, Община Русе.", "date": "2019.09.30", "title": "Като на филм: Крадци дърпаха сейф с кола в Русе"}
{"url": "https://www.novinite.bg/articles/180775/Romi-i-agent-na-DANS-v-shema-za-prane-na-pari", "text": "Престъпна схема за пране на пари в огромни размери бе разкрита от прокуратурата в Пловдив. В мрежата са се включили агент от ДАНС и софийска кантора на ул. \"Шипченски проход\" в компанията на внушителна група роми от цялата страна. Само от Пловдив са 60. Разплитането на схемата е започнало след подпалването на магазин за масла в Пловдив на 19 септември, споделя прокуро Румен Попов.Константин Танев, собственик на магазина, подал сигнал, че е бил заплашван със съобщение по Вайбър от софийска кантора на ул. \"Шипченски проход\". Той имал взет заем от 39 000 евро от канторта. След направено разследване било установено, че доста хора и в чужбина са кленти на кантората. Те рагистарирали дружества в страната. Неграмотни роми ставали собственици на фирмите. Дилъри снимали личните документи на ромите и ги предоставяли на кантората. Следвала проверка дали ще станат за „бушони“. След одобрение ромите били превозвани до столицата с бусове. Подписването на необходимите документи ставало в кантората и така ставали собственици на някоя фирма. Клиентите на кантората от чужбина превеждали суми от 20 до 40 хил. евро. Фалшивите дружества преминавали в офшорни трезори.Така изпирането на пари ставало факт. 5 човека са с обвинения до момента. Служител на ДАНС, проучвал ромите, е сред обвинените. Управителят на дружеството също е сред тях. Той твърдял, че е с юридическо образование, но по-късно в следствието се разбрало, че е имал само диплома за средно образование. За издирване са обявени 7 човека. Двама от тях са участвали в опожаряването на пловдивския магазин. В течение на следствените действия било установено, че ромка от Войводиново била отвлечена и пребита. Неин син е бил един от „собствениците“ на фирма за пране на пари.", "date": "2019.09.30", "title": "Роми и агент на ДАНС в схема за пране на пари"}
{"url": "https://www.novinite.bg/articles/180773/Nervnoto-chakane-pred-lekarskite-kabineti-se-izbyagva-chrez-medicinski-kolcentar", "text": "Медицински колцентър приема обаждания на пациенти от цяла България 24 часа в денонощието. Той се нарича „Консенто“ и чрез него може да се записва както час за преглед, така и да се обработват неотложни случаи, които се насочват към подходящ медицински център. Услугата е единствена по рода си. Ползват я вече близо 50 лични лекари и болници у нас.Това стана ясно на форум, организиран от Българския клъстер за дигитални решения и иновации в здравеопазването. Той се проведе в рамките на седмицата „Иновации за здраве“. Инициативата е на посолството на Швейцария у нас и Българо-швейцарската търговска камара и бе под патронажа на Мюриел Берсе Коен, посланик на Швейцария.Целта на форума бе да очертае пред лекарите, бизнеса, неправителствения сектор и държавата проблемите пред е-здравеопозването и да покаже добри е-решения.Събитието на новосъздадения дигитален клъстер събра над 43 лектори в шест отделни панела и аудитория от 350 човека. Представители на държавните институции, посолства, пациентски и медицински организации, медицински лица, директори на лечебни заведения, предприемачи, иноватори и лидери в дигитализацията на здравеопазването в България, както и още много заинтересовани страни в сектора участваха в събитието. Ще има все по-голямо търсене на дигитални решения, които да осигуряват достъп на лекари, пациенти и техните семейства до актуална информация в реално време, заяви Росен Русинов от клъстера. Чрез колцентъра хората имат възможност лесно да запазват час за себе си и за своето семейство, да следят графиците на лекарите, да знаят кога трябва да проведат следващия си преглед, правят телефонни, видео или писмени консултации, създават здравен профил на себе си и близките, имат достъп до електронно здравно досие, с историята на всичките си контакти с организацията и лекаря – обаждания, посещения, консултации, съобщения и др. Всички тези данни при това се съхраняват в защитен „облак“. В платформата вече има над 120 000 пациентски профила, направени са над 8 000 консултации и 250 000 телефонни разговора.Онлайн услугата FindMeCure за две години е помогнала на 200 000 пациенти в цял свят да намерят своята терапия, каза създателят й Мая Златанова.  Платформата за онлайн запазване на час Superdoc пък се използва от 1300 лекари и е с една четвърт милион потребители. 160 000 от тях са намерили своя нов лекар чрез нея. Създателите изчисляват, че 850-те хиляди онлайн резервации са спестили 2 години от живота на лекарите и пациентите. 50% от записаните часове за преглед са направени през мобилен телефон. Според д-р Бранимир Радуилов, макар медицината да е сравнително трудно поддаващ се на иновации сектор, все повече данни свързват лекарите с пациентите. Той цитира Eurohealth Customer Index, според който България заема 31-во от общо 35 места по ниво на дигитализация. В същото време само за 1 година Сърбия се е изкачила до 18 място в международната класация, а Македония – от 27-мо до 16-то, защото са въвели електронно записване на часове и други важни е-услуги.  „Българското здавеопознаве ще върви напред, когато бъде изградена единна национална информационна система, в която различните подсистеми работят в синхрон“, заяви Даниела Дариткова от Комисията по здравеопазване към Народното събрание. Тя определи въвеждането на електронен болничен лист като успех, а успоредното съхраняване на някои видове информацията на хартиен носител - като „дигитализация по български“.За д-р Станимир Хасърджиев от Националната пациентска организация най-важното при изграждането на тази единна информационна система са потребностите на пациентите и на лекарите.  Според д-р Иван Маджаров, председател на Българския лекарски съюз, дигитализацията е пътят, по които лекарите ще могат да заслужат доверието на пациентите, които са ги избрали, предлагайки им алтернативен и лесен достъп до второ мнение в случай на колебание от тяхна страна.„Вярваме, че пътят към по-добро лечение, достъп и правилно управлението и опазване на здравето минава през дигитализацията и работата с данни в сектора. Форумът имаше за цел да представи пред широката общественост една вече бързо развиващата се здравна екосистема, която отговаря на нуждите на всички заинтересовани страни в сектора и поставя пациента във фокуса на всички процеси. Защото когато става дума за лечение, пациентите трябва да имат достъп до най-добрите постижения в областта на иновациите, а технологиите вече могат да им дадат най-доброто и в България“, коментира изпълнителния директор на клъстера д-р Мира Ганова.", "date": "2019.09.30", "title": "Нервното чакане пред лекарските кабинети се избягва чрез медицински колцентър"}
{"url": "https://www.novinite.bg/articles/180757/D-r-Angel-Kunchev-Vaksinite-ne-davat-100-garanciya-no-bez-tyah-umirat-hora", "text": "Ваксините нямат 100% гаранция, но всеки, който се е имунизирал, може да прекара някаква по-лека форма на грипа, а у нас последиците след усложнения понякога са фатални. Това каза в сутрешния блок на БНТ главният държавен здравен инспектор д-р Ангел Кунчев.Много са ниски процентите в използването на противогрипна ваксина - у нас те са между 3 и 4%, добави той.Той обясни, че бременните жени могат да бъдат ваксинирани без риск за здравето им.Моят съвет е винаги това решение да се вземе в съответствие с наблюдаващия лекар и все пак, да се избягва първия триместър, когато най-активно се формира плодът, изтъкна д-р Кунчев.Счита се, че няколко месеца след раждането децата имат защита, така че общоприетата граница е над 6 месеца, обясни д-р Кунчев относно възрастовата граница за ваксинация при най-малките. За хората с автоимунни заболявания е нужно категоричното мнение на специалист.„Над 120 000 души може да се имунизират безплатно. Към средата на февруари ще имаме ваксините. Ако има интерес, ще увеличим броя на безплатните“, заяви главният държавен здравен инспектор. Помага срещу вируса правилното хранене и приемането на необходимите витамини и микроелементи, добави той.Относно епидемията от морбили у нас д-р Кунчев съобщи, че все още има по 3-4 случая седмично, но след извънредната имунизация броят на заболелите е намалял драстично.„Много са силни гласовете срещу ваксините, но не са силни антиваксарите. Процентът на неимунизираните деца е малък. 2-3% са. Голяма част от българите знаят истината, разчитат на личния си лекар и изпълняват точно имунизационния календар“, каза още той.", "date": "2019.09.30", "title": "Д-р Ангел Кунчев: Ваксините не дават 100% гаранция, но без тях умират хора"}
{"url": "https://www.novinite.bg/articles/180779/Razkriha-ubijstvo-v-Plovdiv-otpredi-5-g", "text": "Разкриха и задържаха извършителя на умишлено убийство на възрастна жена отпреди 5 години. Това съобщи на брифинг директорът на ОДМВР-Пловдив старши комисар Йордан Рогачев.Убийството е извършено на 4 октомври 2014 година. Задържан за престъплението е 36-годишният Михаил Чинов от Пловдив, с криминални прояви за наркотични вещества и кражба. Вече му е повдигнато обвинение, след като е направил пълни самопризнания, наложена му е мярка за неотклонение \"Задържане под стража\".Виолета Георгиева е била открита мъртва в дома ѝ в Пловдив два дни, след като е била удушена. Поводът за убийството е било кражба на пари. Жената сама е отворила вратата на убиеца си, когото не е познавала, след като той е позвънил. Чинов е успял да вземе от дома на възрастната жена малка сума пари и битови вещи.Пет години по-късно разследващите стигат до убийството след внимателно анализиране на ситуацията, отбелязва \"Фокус\".", "date": "2019.09.30", "title": "Разкриха убийство в Пловдив отпреди 5 г."}
{"url": "https://www.novinite.bg/articles/180789/Otkriha-trup-na-maj-v-Elin-Pelin", "text": "Oткрихa труп нa мъж нa кръcтoвищe в Eлин Пeлин, cъoбщaвaт oт пoлициятa.Oкoлo 23.00 чaca нa 27 ceптeмври в пoлициятa e бил пoдaдeн cигнaл, чe при oбхoд в грaдa aвтoпaтрул e уcтaнoвил нa пътнoтo плaтнo лeжaщ възрacтeн мъж в бeзпoмoщнo cъcтoяниe.Приcтигнaлият нa мяcтoтo eкип нa Cпeшнa пoмoщ e кoнcтaтирaл cмърттa му. При извършeния oглeд нa мecтoпрoизшecтвиeтo e уcтaнoвeнa caмoличнocттa нa пoчинaлия- нa 71 гoдини oт caмoкoвcкoтo ceлo Кoвaчeвци.Пo cлучaя e oбрaзувaнo дocъдeбнo прoизвoдcтвo.", "date": "2019.09.30", "title": "Откриха труп на мъж в Елин Пелин"}
{"url": "https://www.novinite.bg/articles/180756/Tervel-Pulev-s-potresavashti-razkritiya-za-smartta-na-boksora-v-Albaniya", "text": "Професионалният ни боксьор Тервел Пулев коментира скандала със смъртта на Борис Станчов по време на мач в Албания. Братът на Кубрат Пулев обяви пред „Би Ти Ви“, че медицинското свидетелство на родния боец е съмнително, тъй като всички прегледи са подпечатани от един и същи лекар.„За да коментирам случая, трябва да изчакаме резултатите от аутопсията на албанските власти. Има всякакви догадки - бил изпил нещо, в колата му имала виагра. Докато не стане ясно всичко, не мога да коментирам“, обяви олимпийският бронзов медалист от Лондон 2012.„Има практика боксьори да пълнят статистиката на своите противници. Това не е проблем. За мен трябва да се види как функционира нашата система, за да не се стига до други такива инциденти. За мен е прецедент някой да се бие с чужда карта. Такова нещо чувам за първи път. Пълен абсурд е мениджърът му да не знае. Всеки се качва на канатара и си показва личната карта. Хората, които са пътували с Борис Станчов, са знаели за тази измама. Няма шанс да не са знаели, че има подмяна на самоличността. Той е влязъл в Албания със своята лична карта и изведнъж на кантара представя друга\", обяви Пулев.\"Има вероятност и медицинското му свидетелство да е подменено. Бях в прокуратурата и видях медицинското. Един единствен лекар е подпечатал всичките прегледи. Това ми звучи малко като - Докторе, ето ти 100 лева и направи медицинското. От прокуратурата ме извикаха в качеството ми на експерт, защото и за тях това е нещо ново. Със сигурност трябва да има затягане на правилата и по-строг контрол. Трябва да излезе експертиза за смъртта на момчето и тогава ще можем да коментирам цялостно. Всичко друго е догадки. Трябва да има причина за неговата смърт\", добави Тервел Пулев.", "date": "2019.09.30", "title": "Тервел Пулев с потресаващи разкрития за смъртта на боксьора в Албания"}
{"url": "https://www.novinite.bg/articles/180783/OIK-registrira-kandidatite-na-Hristiyandemokraticheskata-partiya-na-Balgariya", "text": "OИК - Coфия рeгиcтрирa кaндидaтитe нa \"Хриcтияндeмoкрaтичecкaтa пaртия нa Бългaрия\" зa кмeтoвe и oбщинcки cъвeтници зa мecтния вoт.Пaртиятa c лидeр Иринa Юлий Aбaджиeвa-Рeпуц, ocвeн Дecиcлaвa Ивaнчeвa зa кмeт нa Coфия и Билянa Пeтрoвa зa cтoличния рaйoн \"Млaдocт, издигa oщe 6 кaндидaти зa рaйoнни кмeтoвe в Coфия. Тe ca и в лиcтaтa зa oбщинcки cъвeтници, кoятo нaбрoявa oбщo 23.Кaндидaти зa рaйoнни кмeтoвe:Жoржeтa Виктoрoвa Игнaтoвa, кaндидaт зa рaйoн „Връбницa“Филип Aлeкcaндрoв Aлeкcaндрoв, кaндидaт зa рaйoн „Иcкър“Вaлeнтин Aceнoв Хриcтoв, кaндидaт зa рaйoн „Cтудeнтcки“Хaрaлaмпи Хaрaлaмпиeв Aничкин, кaндидaт зa рaйoн „Триaдицa“Пeтя Никoлaeвa Млaдeнoвa, кaндидaт зa кмeт „Илиндeн“Билянa Eмилoвa Хриcтoвa-Пeтрoвa, кaндидaт зa рaйoн „Млaдocт“Руcиcлaвa Cтeфaнoвa Зaхaриeвa- Гeoргиeвa кaндидaт зa рaйoн „Крacнa пoлянa“Дecиcлaвa Пeтрoвa Ивaнчeвa кaндидaт зa кмeт нa „Cтoличнa oбщинa“Лиcтaтa нa Хриcтияндeмoкрaтичecкaтa пaртия, рeгиcтрирaнa в OИК:1 Дecиcлaвa Пeтрoвa Ивaнчeвa2 Билянa Eмилoвa Хриcтoвa - Пeтрoвa3 Руcиcлaвa Cтeфaнoвa Зaхaриeвa - Гeoргиeвa4 Cтeфaн Хриcтoв Cълкoв5 Иринa Юлий Aбaджиeвa – Рeпуц6 Жoржeтa Виктoрoвa Игнaтoвa7 Кocтaдин Cтoянoв Гeoргиeв8 Филип Aлeкcaндрoв Aлeкcaндрoв9 Ceргeй Пaвлoв Цeнкoв10 Лилия Тoдoрoвa Принoвa11 Тaтянa Димитрoвa Хриcтoвa12 Хaрaлaмпи Хaрaлaмпиeв Aничкин13 Рaлицa Вaлeнтинoвa Филипoвa14 Юрий Влaдимирoв Фeceнкo15 Иринa Eвгeниeвнa Никoлoвa16 Ивaн Бoриcлaвoв Хриcтoв17 Aдeлинa Ивaнoвa Зaнкoвa18 Пeтя Никoлaeвa Млaдeнoвa19 Тoдoрa Cтoянoвa Янeвa20 Вaлeнтин Cтaнчeв Вacилeв21 Вeниcлaвa Плaмeнoвa Aтaнacoв22 Нaдeждa Пaвлoвa Димитрoвa23 Мирocлaв Цвeтaнoв ХриcтoвПри тeглeнeтo нa жрeбия c нoмeрaтa нa пaртиитe в ЦИК нa ХДПБ ce пaднa № 47.", "date": "2019.09.30", "title": "ОИК регистрира кандидатите на \"Християндемократическата партия на България\""}
{"url": "https://www.novinite.bg/articles/180780/Startira-deloto-sreshtu-bivshiya-zam-kmet-na-Sofiya", "text": "Днес започна делото срещу бившия зам-кмет на София Евгени Крусев в Специалзиирания съд. От четирима извикани свидетели се яви само един - инж. Румен Борисов, изготвил първоначалния идеен и технически проект за ремонта на столичната улица \"Граф Игнатиев\".Крусев отговаря пред съда за ремонта на \"Граф Игнатиев\" за щети малко под 1 милион лева. Обвинението касае нарушаване на служебните задължения. Той може да получи между една и осем години затвор. На днешното заседание Крусев отказа да дава обяснения и заяви, че ще направи това на по-късен етап. Делото ще продължи отново с разпити на свидетели на 9 октомври.От показанията на свидетеля Борисов стана известно, че той е заложил в проекта си виброизолационната подложка на трамвайните релси да бъде полиуретанова. Разбрал обаче, че се готви тя да бъде сменена с друга, съставена от нарязана гума и 10% полиуретаново лепило, което щяло да бъде нарушение на Закона за обществените поръчки. След това предупредил кмета Йорданка Фандъкова, която казала на на Евгени Крусев да се спазва проекта. Борисов бил предвидил по-скъпите полиуретанови подложки, защото му било казано от Общината, че парите нямали толкова значение, а трябвало да се прави най-доброто в света за момента.Борисов си подал заявлението за отказ от работа по проекта, след като на специализиран съвет се взело решение подложката да бъде подменена, както и настилката да не бъде от десетсантиметрови павета, а от петсантиметрови плочки. След това е бил предложен и приет проект, който да замени неговия. Крусев каза пред журналисти, че този съвет се състои от 29 експерти и той нямало как да се усъмни в компетентността им, решението им било единодушно.Също така Борисов призна, че е имал договор с фирма-доставчик на материали, в който имало клауза той да получи процент, ако въпросната фирма бъде избрана по проекти за доставка, в които Борисов участва. Същата фирма доставила трамвайните релси за ул. \"Граф Игнатиев\". Съдът задължи свидетеля да предостави договора.Пред медиите адвокат Менко Менков, защитаващ Крусев, заяви, че ще помоли прокуратурата да разгледа допълнително това обстоятелство. По думите му заложеният материал за подложки не отговарял на изискванията заради открити подпочвени води, тъй като \"пиел вода\" и \"не отговаря на условията\". Било доказано от предишен обект при метрото в \"Овча купел\" и било недопустимо да се приложи първоначалната подложка, защото щяла да се накъса и да се чува трамваят.Инж. Румен Борисов посочи пред журналисти, че той \"по-скоро\" не би сложил настоящата подложка на трамвайните релси. По думите му тя би свършила работа само ако е около 50 мм. Той отбеляза още, че сегашната подложка е с нива по-лоша от полиуретановата, която той бил заложил. По думите му са спестени около 300 хил. лв. от тези промени.", "date": "2019.09.30", "title": "Стартира делото срещу бившия зам-кмет на София"}
{"url": "https://www.novinite.bg/articles/180753/Grigor-Dimitrov-otpadna-navrah-imeniya-si-den-na-starta-v-Kitaj", "text": "Григор Димитров бе разбит още на старта на Откритото първенство по тенис на Китай. Навръх имения си ден, най-добрият български тенисист отстъпи с 2:6, 5:7 пред руснака Андрей Рубльов след малко повече от час игра.Димитров показа сериозни колебания най-вече при ретур, като в целия двубой успя да затрудни опонента си само веднъж при негов начален удар. В същото време българинът загуби на цели четири пъти подаването си, което натежа неимоверно.Това беше четвърти дуел между двамата, след който балансът вече е изравнен – 2:2 успеха.От 2:3 в първата част, Григор загуби 5 последователни гейма – 2:6, 0:2. Той все пак успя да върне пробива във втория сет за 3:3, но след нов късен брейк отстъпи в мача.Българинът приключи срещата с 31 непредизвикани грешки.По-късно тази седмица ще стане известно дали Димитров ще успее да намери място в основната схема на Мастърс 1000 в Шанхай, който започва след седем дни.", "date": "2019.09.30", "title": "Григор Димитров отпадна навръх имения си ден на старта в Китай"}
{"url": "https://www.novinite.bg/articles/180772/Sled-futbola-Berbatov-se-otkaza-i-ot-CSKA-ultrasite-gnevni-FOTOFAKT", "text": "Звездата Димитър Бербатов си навлече гнева на хиляди фенове на ЦСКА заради публикация в социалните мрежи. Голаджията, който наскоро с еотказа от футбола, май се отказа и от ЦСКА...Такъв извод може да се направи, защото Митко е на седмото небе след победата на Берое с 2:1 именно над ЦСКА. Чрез пост в Инстаграм той поздрави добрите си приятели - треньорите на тима от Стара Загора Александър Томаш, Тодор Кючуков и Константин Мирчев.\"Когато се придържате към принципите си, рано или късно резултатите идват... Винаги! Много добре!\", написа бившият голмайстор на Манчестър Юнайтед. Това доведе до цунами от негативни коментари из мрежата на запалянковци на \"червените\", които вече считат Бербо за предател.Към публикацията си Бербатов прикачи снимка, на която Томаш и асистентите му се прегръщат след боя над ЦСКА, който доведе до криза в гранда от Армията.", "date": "2019.09.30", "title": "След футбола Бербатов се отказа и от ЦСКА, ултрасите гневни (ФОТОФАКТ)"}
{"url": "https://www.novinite.bg/articles/180774/Balgariya-popadna-v-koshmarna-grupa-za-olimpijskata-kvalifikaciya-po-volejbol", "text": "Националният отбор на България получи неприятни новини преди предстоящата олимпийска квалификация по волейбол.\"Лъвовете\" определено няма да са щастливи, като стана ясно, че в групата си те ще бъдат заедно с тимовете на Сърбия, Франция и Холандия. Първите спечелиха европейската титла само преди дни, вторите се водят за отбор №1 в света, когато са в пълен състав, а третите са най-прогресиращия тим в последните години.Квалификацията за Игрите в Токио 2020 ще се проведе от 5 до 10 януари в Берлин.Формирането на групите в олимпийските квалификации се прави въз основа на последната европейска ранглиста, а отборите се разпределят в тях по принципа на \"серпентината\" като под №1 се поставя домакина (Германия), а след това се разпределят и останалите отбори според класирането им в ранглистата на CEV.Само победителят в европейската квалификация ще спечели квота за участие на Олимпийските игри в Токио 2020.", "date": "2019.09.30", "title": "България попадна в кошмарна група за олимпийската квалификация по волейбол"}
{"url": "https://www.novinite.bg/articles/180760/Miro-i-Kojna-s-nova-pesen", "text": "След успеха на \"Нависоко\" Миро и Койна Русева записаха нова песен. Във втория им дует Койна пита Миро – ТИ ЗАЩО СИ ТУК? - и очаква той да вземе важното решение в живота. Впрочем Димитър Вълчев - авторът на музиката и текста - ни дава ключ към всеки един от нас, като ни кара да повярваме в тишината.Душата на песента е уловена от Момчил Колев, който е направил аранжимента и сам свири на клавишните инструменти. Песента е балада и разкрива по един безспорен начин дълбочината на гласа на Койна Русева и изключителния талант на Миро. Филмът към песента е своеобразно продължение на \"НАВИСОКО\". Димо Алексиев е творец (архитект), който е в творческа криза и в същото време живее с две жени. Едната е Койна Русева, а другата Красена Ангелова. Зрителите разбират, че това е само химера, неуловим копнеж, а може би и нещо повече от любов. Вероятно това е самият живот, който се променя.А дали жените наистина живеят с главния герой или са само в неговото подсъзнание трябва да прецените сами. \"Ти защо си тук?\" е въпрос, който може да бъде зададен от една жена по хиляда начина и може би само по два от един мъж. Филмът отдава почит към творчеството на Ингмар Бергман. Заснет е за един ден в покрайнините на София. Финалът е отворен, за да ни подскаже, че (вероятно) ще има и трета песен, съответно трети филм. Във филмовата версия на \"Ти защо си тук?\" участват легендите на българското кино и театър Меглена Караламбова (76) и Борис Луканов (83). Режисьори на филма са Васил Стефанов и Стефка Николова. Оператор: Васил Михайлов Сценографията е дело на Марина Янева. Миро и Койна Русева Ти защо си тук ? Музика и текст: Димитър Вълчев Аранжимент и клавишни: Момчил Колев Китари: Мирослав Иванов Тон режисьор: Иво Стефанов (Intelligent Music) Продуцент: Игор Марковски", "date": "2019.09.30", "title": "Миро и Койна с нова песен"}
{"url": "https://www.novinite.bg/articles/180750/Dneven-horoskop-za-ponedelnik", "text": "Някои ще влезе под кожата ви, внимавайте да бъдете жертвата накрая. Наслаждавайте се на тези положителни емоции, но бъдете внимателни.Запознайте се с нови хора и открийте нови начини за комуникация. Много подходящо време за начало на нова връзка.Днес сте много креативни. Идеите ви са лесни за обяснение и ще се приемат добре от хората, които ви заобикалят. Вижте почеве:", "date": "2019.09.30", "title": "Дневен хороскоп за понеделник"}
{"url": "https://www.novinite.bg/articles/180759/Zashto-tochno-Myunhen-se-prevrashta-v-bastion-na-nacizma-i-hitlerizma", "text": "а започнем отзад напред: и до днес в Мюнхен обичат да повтарят, че не искат \"Хитлеров туризъм\" - по подобие на онзи в Берхтесгаден, където прикрити почитатели на лудия \"месия\" се щурат из околността, в която навремето се е намирала лятната резиденция на Хитлер. Мюнхен явно смята, че това го оправдава - и освобождава от задължението да обръща поглед към тъмното си националсоциалистическо минало.Едмунд Щойбер е първият баварски министър-председател, посетил бившия концентрационен лагер в намиращия се наблизо Дахау - това се случва през 1995 (!!!) година. Уолтър Луис Дорн, бивш съветник на военното ръководство в американската окупационна зона в Германия, пише в спомените си следното: \"Когато вестникарските репортери търсеха примери за нацисти, които са се задържали на власт и след края на войната, следите обикновено водеха към Франкфурт или Мюнхен.\"Защо точно Мюнхен?Но защо Мюнхен? Защо точно в този град започва кариерата на Хитлер? Петер Лонгерих, изследвал биографично Гьобелс и Химлер, отговаря донякъде на този въпрос: \"През 20-те години на миналия век в Мюнхен Хитлер е нещо като некоронован цар.\" За разлика от Виена, където начинаещият художник Хитлер претърпява пълно фиаско, и за разлика от огромен Берлин, където не му обръщат почти никакво внимание, в прегледния по размери Мюнхен бившият доносник на служба в баварската армия успява да развихри своето его, пише DW.В Мюнхен Хитлер открива една националистическа, антисемитска атмосфера, която е добре дошла за идеите и целите на талантливия демогог. Там обаче той осъзнава и факта, че ако иска да дойде на власт, ще има нужда от подкрепата както на гражданския, така и на благородническия елит.Кой е всъщност т.нар. \"мюнхенски фактор\", спомогнал за издигането на Хитлер? Хайнц Голвиц, експерт по история и народопсихология на Бавария, описва през 1955 година отколешната баварска склонност към онзи вид политика, ръководена от чувствата и темперамента, вместо от разума, пише dnes.bg. Тъкмо тя, според учения, много добре прилягала на бойкия пропаганден стил на националсоциализма.Алкохолът е виновен?Американският историк Дейвид Клей Лардж търси други причини - необичайно високата консумация на алкохол в баварската столица е според него един от факторите за политическото радикализиране. Лардж изследвал прословутия Хитлеров поход към властта на 9 ноември 1923 година и установил, че преди въпросния поход били изпити 143 еднолитрови кани с бира. Или с други думи: хората, асистирали на Хитлер при поемането на властта, са били в голямата си част пияници без всякакви задръжки. Вярно, че по онова време навсякъде в Германия се е пиело доста, но само в Мюнхен е съществувала тази толкова съдбоносна връзка между алкохола и политиката. Казано иронично: само там бирхалето се превръща в светилище.Мюнхенските \"специфики\"И още нещо допринася за успеха на Хитлеровия пуч в Мюнхен, твърди на свой ред политологът и публицист Мартин Хехт: \"За баварската столица открай време е характерна една ясно изразена грандоманщина, която се базира на силен традиционализъм и на едно предмодерно и дори антимодерно схващане за идентичност, манифестиращо се в предизвикателно-провинциалния лозунг: Ние сме си ние.\"Тези мюнхенски специфики де факто допринасят за \"раждането\" на нацистите - от една разнородна групичка объркани хора те се превръщат в застрашително масово движение. Именно в Мюнхен, сдобил се през 1935 година с титлата \"столица на Движението\", се пишат първите програми за нападения, там се организира първата разправа с политическата опозиция, там се поставя началото на системното изтребление на евреите.", "date": "2019.09.30", "title": "Защо точно Мюнхен се превръща в бастион на нацизма и хитлеризма"}
{"url": "https://www.novinite.bg/articles/180776/Znakat-OK-s-raka-e-rasistki-jest", "text": "Често се случва да използваме в ежедневието жеста за „ОК“ с ръка. За съжаление, той се очертава като любим и на расистки и крайно десни организации, пише БТВ. Този почти ежедневно използван знак за улеснение, изведнъж бе обявен за расистки. Дори вече фигурира в списъка на естремистките символи, съставен от „Американската лига против клеветата“. Основание за тази квалификация е фактът, че все повече се използва за нуждите на редица расистки и крайно-десни организации.Това не пречи на хората да продължават да го изолзват, когато искат да изразят своето одобрение и не се притесняват, че ще бъдат разбрани неправилно.Съставянето на въпросния списък на расиситките визулани символи започва през 2000 г. В него вече са попаднали повече от двеста знака, които се считат за обида или расизъм. Сред тях се виждат обхванатия в пламъци кръст на Ку Клукс клан и свастиката. Според водача на лигата, Джонатан Грийнблант, екстремистите имат практиката да заимстват често използвани символи в обществото. Разбира се, измислят и свои, за да изразят омразата си към определени групи от обществото. Припомняме, че свастиката на практика е символ от будизма и значението му е просперитет и късмет. Символът „ОК“ случайно влиза в знаците на крайно-десните.Вначалото е просто щега в интернет, целяща да даден различен, таен смисъл на популярен жест от ежедневието. Така лесно можели да се подведат медиите. Без да се усетят, шегата придобила популярност и се харесала от расиситките организации. Точно този знак показа стрелецът от Крайстчърт на съдебното заседание. Той заяви, че е невинен по обвинението за убийство на 51-ма в градската джамия. Запознати смятат, че този символ се употребява предимно от хората на по-високи нива в екстремистките групировки. Същите често влагат нов смисъл на други популярни жестове, за да скрият намеренията си от обществото.", "date": "2019.09.30", "title": "Знакът „ОК“ с ръка е расистки жест"}
{"url": "https://www.novinite.bg/articles/180777/Grafa-s-koncerti-v-shest-balgarski-grada", "text": "През октомври Влади Ампов - Графа продължава своята концертна обиколка, а феновете в шест български града ще се забавляват с музикалното му шоу. Турнето на обичания изпълнител започва в Кюстендил на 2 октомври и продължава в Гоце Делчев (7 октомври, Дом на културата), Смолян (8 октомври, Родопски драматичен театър \"Николай Хайтов\"), Кърджали (9 октомври, Театрално-музикален център), Шумен (10 октомври, Арена Шумен) и Казанлък (11 октомври, Дом на културата). От екипа на Графа споделят, че неговото желание е да достигне до повече кътчета в България, защото вярва, че хората навсякъде имат нужда да слушат музика на живо, да се докоснат до любимите си изпълнители, както и че емоцията от един концерт е неповторима и незаменима. За турнето си Графа пътува с екипа на Монте, а до него неотлъчно на сцената са музикантите Борислав Бояджиев - Борче, Венци Трифонов и Мирослав и Иванов. Билетите за есенната концертна обиколка на Графа почти навсякъде са изчерпани, като отличници са кърджалии, които първи напълниха концертната зала. Все още могат да бъдат закупени билети за останалите градове. Налични са в мрежата на Ивентим и билетните каси в съответния град. ", "date": "2019.09.30", "title": "Графа с концерти в шест български града"}
{"url": "https://www.novinite.bg/articles/180763/Orban-Ungariya-nyama-da-napuska-ES-no-bogatite-i-bednite-strani-tryabva-da-se-sblijat", "text": "Унгария не планира да напусне Европейския съюз, увери в неделя унгарският премиер Виктор Орбан, допълвайки обаче, че източните и западните членки на съюза трябва да постигнат компромис за неговото бъдеще, предаде агенция Ройтерс.Орбан, който е на власт от едно десетилетие, често има търкания с Брюксел, като например заради отказа му да приеме мигранти съгласно схемата по квоти и заради усилията му да засили контрола върху медиите, съдебната система и научните институции, отбелязва агенцията.Неговите войнствени позиции засилиха спекулациите, че Унгария може някой ден да последва примера на Великобритания и да напусне ЕС.\"Ние сме член на съюза и ще останем член\", заяви Орбан на конгрес в неделя на управляващата партия Фидес, на който 55-годишният премиер бе преизбран за лидер.Но по повод критиките на някои страни членки към върховенството на закона в Унгария, Орбан заяви:\"Това е нашата държава, нашият дом и нашият живот и никой друг, освен унгарците, не може да взема решения за тях\".Според Орбан между двете части на Европа е необходим \"компромис\".\"Макар западната и източната половина на съюза да вървят ясно по различни пътища...и да уважават различни ценности, дори и при тези обстоятелства може да бъде намерен начин да живеят заедно\", каза Виктор Орбан, чиято партия ще се изправи пред местни избори след две седмици.Орбан каза, че \"другата страна\" трябва да се откаже от откритите атаки срещу правителствата на бившите комунистически държави от Централна и Източна Европа.\"Ние не им изпращаме платени политически активисти, така че и те трябва да си приберат техните от Централна Европа\", каза Орбан. \"Те трябва да се откажат от прикритите действия срещу централноевропейските правителства. Бюджетът на ЕС не трябва да бъде използван, за да финансира екипи и медии, които имат пристрастия към либералите и имигрантите, обслужвайки техните цели. Ако искаме да запазим Европа единна, трябва да се откажем от тези практики.\"", "date": "2019.09.30", "title": "Орбан: Унгария няма да напуска ЕС, но богатите и бедните страни трябва да се сближат"}
{"url": "https://www.novinite.bg/articles/180786/Stotici-hoteli-v-Ispaniya-zatvaryat-sled-falita-na-Tomas-Kuk", "text": "Стотици хотели в Испания са изправени пред предстоящо затваряне заради краха на британския туристически гигант „Томас Кук“, предупреди в ръководителят на Испанската хотелиерска федерация.\"500 хотела незабавно ще се затворят поради срива на „Томас Кук“ и ситуацията може да се влоши, ако правителството не предприеме незабавни действия\", заяви за бизнес изданието „Синко Диас“ Хуан Молас, ръководител на Испанската конфедерация за хотелиерство и туристическо настаняване, пише БГНЕС.\"А сумата в неплатени сметки, останали след краха на туроператора, ще бъде много по-висока от първоначалната оценка 200 милиона евро. Сумата само за осем вериги е близо 100 милиона\", заяви Молас, чиято организация представлява 15 000 бизнес организации.\"От тези хотели, които са изправени пред незабавно затваряне, 100 бяха изключително зависими от „Томас Кук“, каза той, докато останалите разчитаха на фирмата за между 30 и 70% от техните клиенти.Хотел във Фуертевентура, вторият по големина от Канарските острови, наскоро се е сдобил с надстройка за 20 милиона евро и сега е изправен пред затваряне на 700 стаи, „които ще бъдат празни от 7 октомври“ и 200 служители, които ще бъде принуден да уволни.Най-тежко засегнати са тези на Канарските и Балеарските острови, където са засегнати 40% от хотелите.Промишлеността състави авариен план, който ще бъде представен на министъра на туризма Рейес Марото на следващото заседание на борда на туризма на Испания на 7 октомври. Той ще засегне и спешния въпрос за въздушните връзки с Канарските острови.Експертите в индустрията се опасяват, че въздействието там може да бъде дори по-опустошително от другаде, тъй като курортът е много популярен като зимна дестинация сред туристи от северна Европа.„Започва натовареният сезон и „Томас Кук“ държеше 30% от въздушния капацитет“, каза Молас, посочвайки, че изчезването на туристическия пакет може да засегне около 1,3 милиона самолетни билета като Тенерифе и Лансароте са особено силно засегнати.", "date": "2019.09.30", "title": "Стотици хотели в Испания затварят след фалита на „Томас Кук“"}
{"url": "https://www.novinite.bg/articles/180769/Prokuraturata-Shoforat-na-kolata-kovcheg-v-Plovdiv-e-dejstval-kato-kamikadze", "text": "Трима братя и техен приятел - все роми, са били в колата, която катастрофира в ранното утро в неделя на булевардите „Източен“ и „Марица-юг“ в Пловдив. В инцидента, който потресе цяла България загинаха двама младежи, на 19 и 16 години.Припомняме, че към 2 ч. в неделя на тел. 112 е подаден сигнал за блъснал се в стълб Опел край кръстовището. С колата се придвижвали три 19-годишни момчета. На място загинал единият пътник. Другият и шофьорът, който не притежава свидетелство за управление  на автомобил, са откарани в болница. Девет часа по-късно на Спешния телефон е съобщено за намерено тяло на момче по поречието на р. Марица, близо до катастрофата. Установена е самоличността на загиналия – 16-годишен тийнейджър. При проверката е изяснено, че той също е пътувал в катастрофиралия автомобил и най-вероятно е изпаднал от него при удара.От УМБАЛ „Св. Георги“, където са настанени в КАРИТ двамата пострадали съобщиха, че момчетата вече са контактни, предстоят им операции. Единият ранен е без опасност за живота, а водачът е в тежко състояние.Според данни от прокуратурата в автомобила са били трима братя, двама от тях близнаци и техен приятел. Колата им е предоставена от бащата на 19-годишния „шофьор“. Освен водача  и неговия баща също няма свидетелство за правоуправление на МПС, заяви Окръжният прокурор на Пловдив Румен Попов пред медиите.Разследващите не са знаели, че в колата е имало и четвърти човек, тъй като негови близки не са подали сигнал. Едва след 11 часа в неделя, когато един от ранените се е събудил в болницата, това е станало ясно. Трупът на 16-годишното момче е открит близо до голяма върба в коритото на река Марица от младежи от Столипиново, които дошли да видят мястото на инцидента.Според Прокуратурата колата се е движела с над 100 километра в час. Никой от тийнейджърите, участници в мелето, не е имал шофьорска книжка.„Не се знае още дали шофьорът е употребявал алкохол, до края на деня ще имаме отговори от пробите“, каза още прокурор Румен Попов. По думите му 19-годишният е действал като камикадзе.", "date": "2019.09.30", "title": "Прокуратурата: Шофьорът на колата-ковчег в Пловдив е действал като камикадзе"}
{"url": "https://www.novinite.bg/articles/180782/Fejsbuk-s-gramoven-proval-v-opita-da-otvori-platformata-si-za-ucheni", "text": "Първите усилия на Facebook да отвори платформата си за учени, които да проучват влиянието ѝ върху изборите, доведоха до съмнения, след като социалната мрежа не успя да опази данните си и се позова на притеснения за сигурността, пише в. Financial Times.През април 2018 г. Facebook обяви, че ще даде петабайт (или милион гигабайта) данни, включително за това как хората в платформата ѝ са кликвали върху линкове към други уебсайтове, на независима група за проучвания, наречена Social Science One.Но миналия месец финансиращите проекта изразиха гнева си от това, че Facebook “не е успяла да изпрати“ всички данни, които е обещала и е дала срок до този понеделник, след което те са препоръчали да се сложи край на проекта.Въпреки че след това Facebook е публикувала база данни, тя не е отговорила на очакванията, твърдят няколко източници, запознати със ситуацията.По думите на източниците част от финансиращите проекта са напът да се откажат от ангажимента си към него.Случващото се е удар по кампанията на Facebook, която представлява опит на социалната мрежа да покаже, че действа отговорно след скандалите за дезинформацията и фалшивите новини.Но представителите на академичните среди, които се надяват да получат по-подробна информация преди изборите за президент на САЩ през 2020 г., бяха обявили притесненията си за споделянето на лична информация от Facebook в зората на скандала с Cambridge Analytica.Натаниел Пърсили, професор от Станфордския университет и съпредседател на Social Science One, твърди, че голяма част от учените са „много ядосани“ на Facebook и техните „бележки за сигурността на данните не са фриволни“, пише investor.Facebook работи по прилагането на различни подходи към опазването на чувствителна информация, така че учените да ползват части от данните ѝ, включително чрез въвеждането на „шум“ в информацията, за да се попречи някой да бъде лично идентифициран. Но това се оказа по-сложно от първоначално очакваното от компанията, твърдят източници, участващи в проекта, а тестващите технологията все пак са продължили да намират начини да открият на кого са данните.Същевременно Facebook е притеснена от правен въпрос и по-конкретно след въвеждането на политиката за GDPR в Европейския съюз.Социалната мрежа обяви, че проектът като цяло ще продължи да бъде развиван, но ще се нуждае от нов модел на финансиране.", "date": "2019.09.30", "title": "Фейсбук с гръмовен провал в опита да отвори платформата си за учени"}
{"url": "https://www.novinite.bg/articles/180747/Slanchevo-i-toplo", "text": "Днес ще е предимно слънчево и топло. Ще духа слаб, в Дунавската равнина до умерен вятър от запад-северозапад, в Източна България – от юг. Преобладаващите максимални температури ще бъдат между 27° и 32°, за София – около 27°.В планините ще е предимно слънчево. Ще духа умерен, по билата и временно силен западен вятър. Максимална температура на височина 1200 метра около 21°, на 2000 метра – около 14°.По Черноморието ще бъде слънчево. Ще духа слаб до умерен вятър от юг-югоизток. Максимални температури на въздуха: 25°-30°. Температурата на морската вода е 22°-23°. Вълнението на морето ще бъде 1-2 бала.", "date": "2019.09.30", "title": "Слънчево и топло"}
{"url": "https://www.novinite.bg/articles/180748/Ogranichavat-dvijenieto-po-Hemus-otnovo-remont", "text": "Заради ремонт на асфалтовата настилка се налагат ограничения в движението по автомагистрала „Хемус” в посока Варна.Засегнат е участъкът между 74-ти и 78-ми километър. От 9 ч. в понеделник сутрин до 2 октомври трафикът ще се пренасочва от пътен възел „Ябланица”.От АПИ призовават шофьорите да карат внимателно и да спазват поставената сигнализация.", "date": "2019.09.30", "title": "Ограничават движението по „Хемус” , отново ремонт"}
{"url": "https://www.novinite.bg/articles/180761/Jurnalisti-ot-BNR-izlizat-na-protest", "text": "Расте напрежението в Българското национално радио (БНР). След като дни наред журналисти протестираха и обвиняваха ръководството на държавната медия в опит за цензура, днес поддръжници на генералния директор Светослав Костов излязоха на протест, но в негова подкрепа. Противниците на поисканата от СЕМ оставка настояват членовете на медийния регулатор да бъдат обективни и да изслушат и другата страна в скандала, което, според тях, до момента не се е случило.Оставката на Костов бе поискана от Съвета за електронни медии (СЕМ), след като на 13 септември програма „Хоризонт“ \"замлъкна\" за няколко часа. След отказа на Костов да се оттегли от поста, от медийния регулатор се заканиха, че ако не получат оставката му до края на тази седмица, ще задействат процедура за предсрочно прекратяване на мандата му. За това са нужни три от петте гласа на членовете на СЕМ.„Оставката на г-н Костов в този момент може да потуши конфликтите, но няма да реши проблемите, които тлеят тук с години“, коментира пред DarikNews Дарина Григорова от радиосдружение „Подкрепа БНР“. Тя е сред протестиращите, които настояват  радиото да не бъде отъждествявано само и единствено с програма „Хоризонт“.„В крайна сметка, тези проблеми ще се потулят и ще продължат да тлеят“, смята тя.Според събралите се на протеста в защита на Светослав Костов настоящето ръководство трябва да остане, докато се изясни цялата ситуация и докато се решат най-належащите проблеми, сред които е и повишаването на възнагражденията на работещите в медията.„Не желаем натиск отвътре и отвън за управлението на медията. Тя е независима, обществена и е добре никой да не се меси в управлението ѝ. Желаем от СЕМ да чуе и другото мнение на работещите в БНР, защото те изслушаха само редколегията. Искат оставка без да се е доказала вина или грешка“, смята Елица Гоцева, която работи в IT сектора на обществената медия.„В крайна сметка, тези проблеми ще се потулят и ще продължат да тлеят“, смята тя.Според събралите се на протеста в защита на Светослав Костов настоящето ръководство трябва да остане, докато се изясни цялата ситуация и докато се решат най-належащите проблеми, сред които е и повишаването на възнагражденията на работещите в медията.", "date": "2019.09.30", "title": "Журналисти от БНР излизат на протест"}
{"url": "https://www.novinite.bg/articles/180749/Grigor-i-Grisho-imat-povod-da-pocherpyat-dnes", "text": "На 30 септември почитаме паметта на Св. Григорий.Той произхождал от знатни и благородни родители езичници, сродници с царския дом на персийския владетел Артабан и на брат му - арменският цар Курсар. Започнала война между арменци и перси. Григорий, тогава още дете, избягал с родителите си от Армения в Кесария Кападокийска. Там се запознал с християнската вяра и приел свето Кръщение, информира БГНЕС.Част от неговите мощи се пазят и досега в Ечмиадзинския манастир.След смъртта на св. Григорий Просветител в епископски сан бил въздигнат неговият син Аростан, който продължил делото на баща си. Той бил един от 318-те отци на Първия вселенски събор, провел се в Никея през 325 г.На 30 септември имен ден празнуват Григорий, Григор, Гришо, Гриша, Григория, Григорина, Григорена.", "date": "2019.09.30", "title": "Григор и Гришо имат повод да почерпят днес"}
{"url": "https://www.novinite.bg/articles/180758/Sofijskiyat-advokatski-savet-s-poziciya-v-zashtita-na-sada-za-osvobojdavaneto-na-Polfrijman", "text": "Разделението на властите е основен принцип на правовата държава. Без независим и безпристрастен съд не съществуват гаранции за личната ни свобода. Това се посочва в позиция на Софийския адвокатски съвет в подкрепа на Oбpъщeниeтo нa 292-тa cъдии към вcички гpaждaни и инcтитyции зa oтгoвopнo пoвeдeниe в зaщитa нa оснoвнитe дeмократични цeнности.  \"Критиката към съдебната власт и към постановени съдебни актове по обществено значими случаи е присъща на всяко демократично общество. Когато обществената критика, обаче, премине допустимия тон и независимостта на съда е поставена под заплаха, когато конкретни съдии и съда като цяло са обект на атаки, включително насочени срещу личния живот и неприкосновеността на магистрата и неговите близки, е наложително да бъде съхранено доверието в съда, неговата независимост и в правосъдната система като цяло.Не само адвокатурата, чиято конституционна роля е да подпомага гражданите и юридическите лица при защита на правата им, но цялата правна общност не може да бъде безучастна, когато е поставена под заплаха независимостта на съда и устоите на правовата държава. Поради това Софийският адвокатски съвет счита, че обидите, обругаването и заплахите срещу личността на съдиите, както и опитите за използване на случая за постигане на политически цели и лични интереси, са абсолютно недопустими в една правова и демократична държава, каквато по Конституция е Република България, и не бива по никакъв начин да бъдат толерирани.Обществото може нормално да функционира единствено при еднакво прилагане на закона спрямо всички лица, уважение към съда и непогазване на неговата независимост, както и провеждане на широк обществен и професионален дебат, при наличие на проблеми от законодателно естество.По тези причини Софийският адвокатски съвет изразява своята подкрепа към Обръщението от 26-ти септември 2019 г. на 292-ма български съдии и отправения от тях призив към всички граждани и институции у нас да имат осъзнато и отговорно поведение в защита на основните демократични ценности, човешкото достойнство и обществения мир.Една държава е толкова демократична, колкото е независим нейният съд!\", се посочва още в позицията.", "date": "2019.09.30", "title": "Софийският адвокатски съвет с позиция в защита на съда за освобождаването на Полфрийман"}
{"url": "https://www.novinite.bg/articles/180765/Do-15-oktomvri-se-priemat-zayavleniyata-za-pomosht-za-parvolaci", "text": "В дирекциите „Социално подпомагане“ в страната продължава приемът на заявления – декларации за отпускане на еднократната помощ за ученици, записани в първи клас за учебната 2019/2020 година. Помощта е в размер на 250 лева, а заявленията се приемат след записване на детето в първи клас, но не по-късно от 15 октомври на текущата учебна година.Последните данни от Агенцията за социално подпомагане сочат, че към 27.09.2019 г. са подадени 30 230 заявления – декларации, а издадените заповеди за отпускане на помощта са 25 912 и се отнасят за 26 492 деца. Няма издадени заповеди за отпускане на помощта в натура, а заповедите за отказ са 1 362.Помощта за първокласници се отпуска по реда на Закона за семейните помощи за деца, като право да я получат имат семейства, чиито деца са записани за пръв път в първи клас на държавни или общински училища. Друго задължително условие е средномесечният доход на член от семейството за предходните 12 месеца да е по-нисък или равен на 450 лв. Помощта се отпуска без условия за доход за деца с трайни увреждания, сираци и деца, настанени в приемни семейства и в семейства на роднини и близки по реда на Закона за закрила на детето.Заявлението за отпускане на помощта се подава в съответната дирекция „Социално подпомагане“ по настоящ адрес на заявителя. Към него се прилага удостоверение за брутните доходи на семейството за предходните 12 месеца преди подава на заявлението, както и удостоверение от съответното учебно заведение, че детето е записано в първи клас на държавно или общинско училище.От тази година изплащането на еднократната помощ за ученици, записани в първи клас се извършва на два пъти: 50% се изплащат или предоставят след влизане в сила на заповедта за отпускането й; другите 50% се изплащат или предоставят в началото на втория учебен срок, ако детето продължава да учи.Помощта ще се възстановява от родителите, ако детето/ученикът: не постъпи в училище, освен ако това е невъзможно поради здравословното му състояние; в рамките на един месец от учебната година има допуснати отсъствия от 5 учебни часа, за които няма уважителни причини.През миналата учебна 2018/2019 година еднократна целева помощ получиха семействата на 35 550 първокласника.", "date": "2019.09.30", "title": "До 15 октомври се приемат заявленията за помощ за първолаци"}
{"url": "https://www.novinite.bg/articles/180755/Izklyuchitelno-vajni-za-jivota-na-Zemyata-darveta-izchezvat-v-Evropa", "text": "\"Дърветата са изключително важни за живота на Земята. Европейските дървета в цялото си разнообразие са източник на храна и място за живот на безброй видове животни, като птици и катерици. Те също играят ключова роля за икономиката\", коментира ръководителят на звеното за „Червена книга на IUCN” Крейг Хилтън-Тейлър.Това е изводът от най-новото изследване за биоразнообразието в Европа. Организацията, която ръководи Червената книга от 1939 г., отбелязва, че 15% от тези видове са буквално на „крачка” от изчезване.От цялото разнообразие от дървета, ендемични за европейския континент, тоест не растящи на никое друго място, 58% от видовете са изложени на риск от изчезване. От дърветата, които растат в Европа, но не са ендемични за нея, 42% от видовете могат да изчезнат.Особено застрашени са кестените и около 200 вида кестенови дървета - броят им в Европа бързо намалява.Според Люк Бас, директор на европейския офис на организацията, основният фактор за намаляване на популацията на тези видове е човешката дейност, включително растежа на градовете и обезлесяването.\"Това проучване показва критичната ситуация на много видове дървета, за които често просто не се мисли. Но те представляват основата на европейската екосистема и правят нашата планета здрава\", добави Люк Бас.", "date": "2019.09.30", "title": "Изключително важни за живота на Земята дървета изчезват в Европа"}
{"url": "https://www.novinite.bg/articles/180770/Start-na-iniciativata-Ostani-chist-kaji-NE-na-korupciyata", "text": "Започна петата поред инициатива по международния проект \"Остани чист, кажи НЕ на корупцията\". На граничния пункт \"Гюешево\" служители на Вътрешното министерство съвместно с колегите си от Северна Македония правят анкетиране на преминаващите.Полицейски служители от двете държави и доброволци раздават материали и листовки, които да информират преминаващите за правата им и за начинити, по които те могат да сигнализират за корупционни практики. Директорът на \"Вътрешна сигурност\" ст. комисар Румен Ганев също беше на границата.Ст. комисар Румен Ганев: Намаляването на корупцията и противодействието не може да се получи без именно такава активна позиция. Ние трябва да слезем при отделните групи хора и да обясним нашата позиция. Полицията, без помощта на гражданите, няма да можем да решим въпроса.Хората, с които разговаря екип на БНТ, казаха, че подкрепят инициативата и се надяват да доведе до резултати.Проектът \"Остани чист, кажи НЕ на корупцията\" ще се проведе и на други гранични пунктове у нас. Той започна на Дунав мост през месец юни. На много места в страната има и билбордове с посланието на кампанията.", "date": "2019.09.30", "title": "Старт на  инициативата \"Остани чист, кажи НЕ на корупцията\""}
{"url": "https://www.novinite.bg/articles/180771/Evakuirat-patnici-ot-Letishte-Sofiya", "text": "Евакуират заминаващите пътници от Терминал 1 на Летище София, съобщи bTV.По първоначална информация става въпрос за пожар на аеропорта. Аларма се е включила около 12.30 ч.Няма данни за пострадали хора, както и за това, какво е предизвикало задействането на сигнализацията. ", "date": "2019.09.30", "title": "Евакуират пътници от Летище София"}
{"url": "https://www.novinite.bg/articles/180752/Vtora-kolektivna-ostavka-i-protest-na-medicinskite-sestri", "text": "Втора колективна оставка на медицински сестри в болницата в Карлово. Днес своите молби за напускане депозират и всички медицинските сестри от Вътрешно отделение. Причината е, че медицинските специалисти не са получили желаното увеличение на основната заплата от управителя на болницата. Преди две седмици колективна оставка подадоха медиците от Детско отделение на лечебното заведение.Искането на медицинските сестри е за основна заплата 950 лв. В момента те получават между 720 и 750 лв. Управителят на болницата вече предложи увеличение на трудовите възнаграждения със 100 лв и каза, че чрез допълнително материално стимулиране 952 лв може да се достигне към декември.Солидарни с исканията на медицинските сестри са и лекарите в болницата.Управителят на болницата каза за БНТ, че увеличението до 950 лв на всички сестри ще утежни бюджета. Затова трябва да се повиши финансирането на клиничните пътеки с 20%, което, по думите му, е и искане на сдружението на общинските болници и Българския лекарски съюз чрез новия рамков договор, който предстои да се подпише.На второ място, според ръководството на болницата, трябва и облекчение на медицинските стандарти. Карловската болница получи от държавата 573 000 лв за това че е отдалечена и рискова, но тези средства, по думите на управителя д-р Христо Пелев, са за дейност, а не за заплати.Своите оставки до края на деня подготвят и медицински сестри от детските ясли в Карлово.", "date": "2019.09.30", "title": "Втора колективна оставка и протест на медицинските сестри"}
{"url": "https://www.novinite.bg/articles/180764/Vazobnoviha-proizvodstvoto-v-Dunarit", "text": "Възобновиха производството в оръжейния завод „Дунарит” край Русе, където в петък избухна пожар.В понеделник сутринта служителите се върнаха по работните си места. Остава затворен само цехът за производство на боеприпаси, който е полуизгорял.Експерти от службата за контрол на взривните вещества оградиха мястото на инцидента, така че работници и служители да нямат достъп до него. Предстои да се направи оглед от екипи от специализираните по разследване на производствени аварии следователи и прокурори, съобщи за NOVA окръжният прокурор на Русе Георги Георгиев. Първоначалният срок за разследването е два месеца, но вероятно той ще бъде удължен до излизане на резултатите от техническите експертизи.", "date": "2019.09.30", "title": "Възобновиха производството в „Дунарит”"}
{"url": "https://www.novinite.bg/articles/180787/I-Cvetanov-s-poziciya-za-Severna-Makedoniya", "text": "Бългaрcкият нaциoнaлeн интeрec oтнocнo Рeпубликa Ceвeрнa Мaкeдoния e нeйнaтa нeзaвиcимocт, тeритoриaлeн интeгритeт и цялocт. Бългaрcкият нaциoнaлeн интeрec щe бъдe дoпълнитeлнo пoдcигурeн, кoгaтo Ceвeрнa Мaкeдoния cтaнe чacт oт EC и нaш cъюзник в НAТO, зa дa прoтивocтoим зaeднo cрeщу причинитeлитe нa нaшитe нaциoнaлни кaтacтрoфи, кoитo и днec прeдcтaвлявaт eкзиcтeнциaлнa зaплaхa зa cтaбилнocттa нa рeгиoнa.Тoвa ce пocoчвa в пoзиция нa Eврo-aтлaнтичecкия цeнтър зa cигурнocт във връзкa c възмoжнoтo блoкирaнe oт cтрaнa нa Рeпубликa Бългaрия нa cтaртирaнeтo нa прeгoвoритe нa Рeпубликa Ceвeрнa Мaкeдoния зa члeнcтвo в EC.Зa първи път cлeд 1918г. гeoпoлитичecкaтa oбcтaнoвкa пoзвoлявa Рeпубликa Бългaрия и Рeпубликa Ceвeрнa Мaкeдoния дa бъдaт чacт oт oбщa пoлитичecкa oбщнocт, бaзирaнa нa цeннocтитe нa дeмoкрaтичния cвят и eврo-aтлaнтизмa. Кaтo бългaри нe бивa дa прoпуcнeм тoзи шaнc. Нaрoдът нa Ceвeрнa Мaкeдoния oчaквa oт Бългaрия кoнcтруктивнo oтнoшeниe, a нe врaжecкo рaзмaхвaнe нa пръcт.Прoтивницитe нa тoзи прoцec, oт двeтe cтрaни нa грaницaтa, прeз гoдинитe изгрaдихa cвoeoбрaзнa „Бaлкaнcкa“ cтeнa мeжду държaви, cпoдeлящи oбщa иcтoрия. Тaкa тe дoпринecoхa eдинcтвeнo зa cвoитe пoлитичecки кaриeри и зa интeрecитe нa cили извън Coфия и Cкoпиe.Прocтoтo пoлитичecкo урaвнeниe пoкaзвa, чe ултимaтивeн тoн oт cтрaнa нa пoлитичecкия eлит в Бългaрия нocи ceриoзни риcкoвe зa интeрeca нa cтрaнaтa ни, нa Рeпубликa Ceвeрнa Мaкeдoния и нa cъюзницитe и пaртньoритe ни oт EC и НAТO:- Мeждудържaвни oтнoшeния: Пoдoбнa рeтoрикa вoди дo oтcлaбвaнe рoлятa нa Бългaрия кaтo фaктoр нa cтaбилнocт и кaтo лидeр в рeгиoнa. Oчeвиднa e и липcaтa нa пoлитичecкa визия зa рaзвивaнe и пoдoбрявaнe нa мeждудържaвнитe oтнoшeния нa ocнoвaтa нa дългo oчaквaния и мeждунaрoднo признaт зa уcпeшeн Дoгoвoр зa дoбрocъceдcтвo. Пoлитицитe би cлeдвaлo дa улecнявaт рaбoтaтa нa cъвмecтнaтa кoмиcия пo иcтoричecки и oбрaзoвaтeлни прoцecи, a нe дa я уcлoжнявaт c цeл вътрeшнoпoлитичecки дивидeнти. Caмият фaкт, чe Гoцe Дeлчeв ce чecтвa caмo в Рeпубликa Бългaрия и Рeпубликa Ceвeрнa Мaкeдoния пoкaзвa кaтeгoричнaтa вoля и пaмeт нa нaрoдитe, нo и изиcквa пoлитици, кoитo дa cлeдвaт дeлoтo му.Бългaрcкoтo oбщecтвo трябвa дa e нaпълнo увeрeнo, чe в прoцeca нa прeгoвoритe зa приcъeдинявaнe към EC, Бългaрия рaзпoлaгa c дocтaтъчнo инcтрумeнти при oтвaрянe и зaтвaрянe нa прeгoвoрнитe глaви дa упрaвлявa зaщитaтa нa нaциoнaлния cи интeрec. Нo aкo в мoмeнтa cпoмoгнe зa прeдизвиквaнe нa пoлитичecкa кризa в Cкoпиe, тoзи интeрec щe бъдe ceриoзнo нaкърнeн в пoлзвa нa прoтивocтoящи държaви.- Гeoпoлитичecки: Пoдoбнa ултимaтивнa пoзиция нa Бългaрия идвa в нaвeчeриeтo нa пoceщeниeтo нa държaвния ceкрeтaр нa CAЩ Мaйк Пoмпeo в рeгиoнa и кoнкрeтнo в Cкoпиe. Кaтo цeл нa диплoмaтичecкия тур ce oбявявa бoрбaтa c нaрacнaлoтo руcкo влияниe в Зaпaднитe Бaлкaни. Уcилиятa нa EC и НAТO cъc зaпoчвaнeтo нa прeгoвoритe cъc Ceвeрнa Мaкeдoния и Aлбaния ca нaй-вeчe c цeл cтaбилизирaнe нa Зaпaднитe Бaлкaни и oтcлaбвaнe нa cилитe, кoитo пocтaвят cигурнocттa нa рeгиoнa пoд въпрoc. C пoдoбeн ултимaтивeн тoн Бългaрия дaвa cигнaл, чe нe e интeгрaлeн cъюзник, кoйтo пoдкрeпя инициaтивитe нa EC и CAЩ в рeгиoнa, кoитo инициaтиви ca в кaтeгoричeн бългaрcки интeрec.- Вътрeшнoпoлитичecки в Ceвeрнa Мaкeдoния: Тaзи пoзиция дaвa пoдкрeпa нa aнтиeврoпeйcки cили вътрe в Рeпубликa Ceвeрнa Мaкeдoния, кoитo пocлeдoвaтeлнo oтлaгaт зaпoчвaнeтo нa прeгoвoритe нa Ceвeрнa Мaкeдoния c НAТO oт 2006 гoдинa. Тeзи пoлитичecки aктьoри пoлучaвaт нeoчaквaнa, зa публикaтa, пoдкрeпa. Тaзи пoдкрeпa зacтрaшaвa cъщecтвувaнeтo нa ceгaшнoтo прaвитeлcтвo нa Зoрaн Зaeв, кoeтo пoдпиca иcтoричecкитe дoгoвoри зa дoбрocъceдcтвo c Бългaрия и зa имeтo c Гърция, oткривaщи eврo-aтлaнтичecкия път прeд Ceвeрнa Мaкeдoния.- Вътрeшнoпoлитичecки в Бългaрия: Пoдoбни ултимaтивни пoзиции ca лoгични в прeдизбoрнa oбcтaнoвкa, нo ocтaвaт нeрaзбирaeми и oпacни oт глeднa тoчкa нa бългaрcкия нaциoнaлeн интeрec. Изцялo ocъзнaвaмe и ce прoтивoпocтaвямe нa злoупoтрeбaтa c иcтoриятa ни oт Титoвcкaтa aнти-бългaрcкa прoпaгaндa в Мaкeдoния, нo виждaмe други инcтрумeнти зa прeкрaтявaнeтo му в пocлeдвaщия прeгoвoрeн прoцec нa Ceвeрнa Мaкeдoния c EC.Oтcтoявaнeтo нa бългaрcкия нaциoнaлeн интeрec изиcквa oтгoвoрнo пoвeдeниe прeд минaлoтo, нo и бъдeщeтo нa нaшия нaрoд. Cтo гoдини cлeд пoдпиcвaнeтo нa бoлeзнeния Ньoйcки дoгoвoр, бългaрcкoтo oбщecтвo яcнo трябвa дa прeцeни кaк дa нe дoпуcнe cтрaнaтa ни дa изпaднe в пoдoбнa нa тoгaвaшнaтa мeждунaрoднa изoлaция.", "date": "2019.09.30", "title": "И Цветанов с позиция за Северна Македония"}
{"url": "https://www.novinite.bg/articles/180788/20-km-opashka-ot-tirove-na-Kapitan-Andreevo-shoforite-3-dni-bez-WC-i-voda", "text": "Брутално задръстване от тирове се образува на основния ни граничен пункт с Турция - на „Капитан Андреево”. Над 20 км е дълга опашката от тежки камиони за влизане в южната ни съседка. В момента последните тирове са малко след бензиностанцията на „Шел”, която се намира между Любимец  и Свиленград.„В последните две седмици опашката не намалява по-малко от 17-20 км. Чакаме между 42 и 70 часа”, оплака се шофьор на камион, който редовно пътува през граничния пункт. По думите му, условията, в които са принудени да чакат той и колегите му, са изключително мизерни. „Няма даже и кошове къде да изхвърляме боклуците, да не говорим за тоалетни или вода. Нашите власти говорят, че проблемът е в турска страна, а реално тапата е на нашата граница. Турция се минава за 10-15 мин, България - за 3-4 часа”, обясни нашият читател.По данни на \"Гранична полиция\" трафикът за товарни автомобили е изключително интензивен не само на изхода на ГКПП Капитан Андреево, но и ГКПП Лесово. Причината за километричните опашки са ремонтни дейности на съпределните гранични пунктове, извършвани от турските гранични власти. От дирекцията уточняват, че от наша страна е направено всичко необходимо.Припомняме, че проблеми имаше и на другите гранични пунктове. В събота вечерта и неделя сутринта за повече от 12 ч. не е било възможно преминаването на ГКПП Малко Търново и ГКПП Лесово в посока към България поради срив в системата за обработка на документи на турските гранични пунктове.", "date": "2019.09.30", "title": "20 км. опашка от тирове на \"Капитан Андреево\", шофьорите 3 дни без WC и вода"}
{"url": "https://www.novinite.bg/articles/180766/Borisov-Vajno-e-Severna-Makedoniya-da-bade-prieta-v-ES", "text": "Важно е Северна Македония да бъде приета в ЕС, но не прекроявайки историята. Това каза премиерът Бойко Борисов след среща при президента Румен Радев, предаде ТОПНОВИНИ.Държавният глава покани министър-председателя заедно с министъра на отбраната Красимир Каракачанов и външния министър Екатерина Захариева на консултативна среща във връзка с двустранните отношения със Северна Македония.Премиерът Борисов подчерта, че общата комисия за историята е свършила много.„Довчера говорехме, че сме един народ. Нека приемем, че сме братски народи. Нека тази убийствена война от страна на Скопие да не продължава, защото ние нямаме по-близък народ“, коментира той и подчерта, че не може България да е единствената държава от всичките 27, която да е против. „Нека да спрат да си играят с историята, с миналото и да се концентрират върху бъдещето – да сме заедно в ЕС. Заедно имаме много проекти – коридор 8, разширяваме КПП-тата. Така че нашата позиция от първия ден досега е ясна – изключително важно е да бъдат приети в ЕС“, подчерта министър-председателят.„Важно е обаче те да разберат, че зависи от тях. И не може за наша сметка това да се случи – прекроявайки историята. Затова сме дали нашите права на комисията и ден по-рано, ако се разберат – добре. Ако не, ще чакаме да видим техните реакции. Ние с „Обединени патриоти“ сме категорични по въпроса – имаме единомислие. Каракачанов като войвода е по-твърд, шамарите са му в речника. Ние сме по-дипломатични. Нека бъдат смели, нека да имат кураж. Бъдещето на Северна Македония е в ЕС. Да не го проиграват този шанс“, заяви Борисов.Той посочи още, че България иска и Албания да върви заедно с преговорите за Северна Македония.", "date": "2019.09.30", "title": "Борисов: Важно е Северна Македония да бъде приета в ЕС"}
{"url": "https://www.novinite.bg/articles/180768/Karakachanov-Ne-mojem-da-podkrepyame-S-Makedoniya-za-ES-podigravat-se-s-nas", "text": "Двустранната комисия не върши достатъчно и причината идва от страна на Северна Македония и историческите въпроси. Не можем безусловно да подкрепяме Северна Македония по пътя ѝ към ЕС, тези хора се подиграват с нас.Това заяви вицепремиерът и министър на отбраната Красимир Каракачанов в изявление след срещата на тема „Преглед на двустранните отношения между България и Северна Македония в контекста на постигнатите резултати от работата на Съвместната мултидисциплинарна експертна комисия по исторически и образователни въпроси и очакваната покана към Македония за присъединяване към ЕС“.\"Трябва да заложим ясни условия за насрочването на междуправителствената конференция, за да има ясни и категорични резултати. Надявам се, че това, което ще направим, ще бъде много ясен сигнал към управляващите в Скопие\", каза още той.\"Времето на тупане на топката приключи. Тези хора се подиграват с нас и печелят време, разигравайки ни. Забележете, че последната среща на комисията е насрочена за 15 септември – ден преди събранието, на което ЕС ще вземе решение\", допълни вицепремиерът.\"На срещата заявихме, че най-добрият вариант за България е да няма разделяне между Албания и Македония по пътя им към членство в ЕС\", категоричен бе Каракачанов.„Това са две страни в региона, за които България е заявила ясни политически намерения да се движат към членство НАТО и ЕС“, посочи Красимир Каракачанов.", "date": "2019.09.30", "title": "Каракачанов: Не можем да подкрепяме С. Македония за ЕС, подиграват се с нас"}
{"url": "https://www.novinite.bg/articles/180791/Kakvi-sa-vazmojnosti-za-glasuvane-na-horata-s-uvrejdaniya-na-Mestni-izbori-2019", "text": "Централната избирателна комисия разясни допълнително как могат да гласуват хората с увреждания на предстоящите местни избори 2019.В случай, че имате затруднение да се придвижите до секцията в избирателния район, трябва да изпратите заявка до общината за осигуряване на транспорт или друга помощ в изборния ден.В случай, че сте с увредено зрение или затруднения в придвижването и не можете да гласувате самостоятелно, можете да направите това с придружител в секция в същия избирателен район, която е достъпна. За целта трябва да представите личен документ и да попълните декларация на място, че не сте гласували и няма да гласувате другаде.Можете да гласувате и в дома си с подвижна избирателна кутия. Предварително трябва да направите това в писмена форма, подписано собственоръчно и изпратено по пощата или чрез упълномощен представител. Може да подадете и електронно заявление на интернет страницата на общината по постоянен адрес или на настоящия адрес, ако сте подали заявление до 12 октомври.Към заявлението за гласуване с подвижна избирателна кутия се прилага копие от решението на ТЕЛК, НЕЛК или медицинска епикриза, удостоверяваща уврежданията, които възпрепятстват напускането на дома Ви.Подвижна избирателна кутия се създава, ако до 12 октомври има подадени поне 10 заявления от лица с трайни увреждания. При вече създадена подвижна избирателна секция, заявления за гласуване могат да се подадат до 21 октомври.", "date": "2019.09.30", "title": "Какви са възможности за гласуване на хората с увреждания на Местни избори 2019?"}
{"url": "https://www.novinite.bg/articles/180785/Noviyat-otoplitelen-sezon-shte-zapochne-bez-promyana-v-cenite", "text": "Новият отоплителен сезон ще започне без промяна в цените на парното, топлата вода и тока. Те остават непроменени, въпреки намалението с 0,11% на цената на природния газ за четвъртото тримесечие на 2019 г., съобщиха от Комисията за енергийно и водно регулиране (КЕВР).Утвърдената от Комисията цена на природния газ за четвъртото тримесечие е 44.85 лв. за мегаватчас (без цени за достъп, пренос, акциз и ДДС).", "date": "2019.09.30", "title": "Новият отоплителен сезон ще започне без промяна в цените"}
{"url": "https://www.novinite.bg/articles/180778/Investitorite-po-sveta-zalagat-na-blagorodnite-metali", "text": "За разлика от акциите и облигациите, благородните метали не носят на инвеститорите доход само заради това, че ги притежават. Въпреки това са сред най-добре представящите се активи през третото тримесечие.Причината е, че в свят на падащи лихви или дори отрицателни лихви, все повече инвеститори предпочитат златото и среброто пред вложенията в облигации, пише в свой анализ The Wall Street Journal, цитиран от Bloomberg TV Bulgaria.Цената на среброто се е повишила с 15% през третото тримесечие, докато платината отчита ръст от 11%. Златото е поскъпнало с 6,3% за същия период и с около 17% от началото на годината. Така жълтият метал се насочва към най-доброто си представяне на годишна база от 2010 г. насам.Нарасналият интерес към благородните метали е в резултат на повишаващото се напрежение в световната икономика и политика през третото тримесечие. Акциите, от своя страна, се възстановяват от турболетния месец август, докато доходността по облигациите, която се движи обратно на цените, се стабилизира след достигнатите рекордно ниски нива през последния месец.", "date": "2019.09.30", "title": "Инвеститорите по света залагат на благородните метали"}
{"url": "https://www.novinite.bg/articles/180790/Balgariya-v-sledvashtite-5-godini-Zaplatite-skachat-s-40-BVP-raste-no-demografskata-kriza-prodaljava", "text": "Доста положителни са икономическите прогнози за България за следващите няколко години. Това показват статистически данни, изнесени от statista, които обхващат периода между 2014 и 2024 г.Очакванията са БВП на малката европейска страна да се повишава равномерно в следващите 4-5 години, като към 2019 г. той е изчислен да достигне до 67 млрд. долара или с 2 млрд. повече спрямо 2018 г. Прогнозите за следващите 5 години пък са изключително радващи, като от statista, предполагат значителен ръст от 3 до 5 млрд. годишно, достигайки до 91.56 млрд. долара през 2024 г. Припомняме, че БВП е важен индикатор за иконимическото състояние на държавите, който показва общата стойност на всички услуги и стоки, произведени за година в страната. По отношение на БВП на глава от населението – друг важен индикатор, който демонстрира произведената обща стойност от всеки жител – картинката е очаквано подобна. От очаквани 9619 долара средно на година през 2019 г., ръстът по този критерий ще достигне до 13 533 долара годишно средно на човек. Това на практика означва, че би следвало средните работни заплати в страната да скочат с близо 40 процента в рамките на 5 години. По последни данни от Националния статистически институт СРЗ в страната за първото тримесечие на тази година възлиза на 1208 лв. или 675 долара, а това значи, че очакванията за следващите 5 години са тези суми да нарастнат до съответно 1691 лв. или 944.8 долара.В същото време правителството на България е похарчило за 2019 г.  37% от брутния си вътрешен продукт за различни инвестиции, подобряващи условията на живот и качеството на услуги в страната. Прогнозите са тази сума постепенно да намля с близо половин процент на година, достигайки до 34.6% през 2024 г.До тук обаче свършват добрите новини. Според информацията на statista, демографската криза в страната ще продължи да се задълбочава. След като през 2019 г. официално населението на България падна под 7 млрд. души, тенденцията е да губим средно по 0.5% от хората в България всяка година – казано с други думи, населението на страната спада годишно с около 35 хил. души. Прогнозите за 2024 г. са то да достигне до 6.77 млн. души, които обаче ще получават по-високи средни заплати и ще имат по-голяма производителност.", "date": "2019.09.30", "title": "България в следващите 5 години: Заплатите скачат с 40%, БВП расте, но демографската криза продължава"}
{"url": "https://www.novinite.bg/articles/180781/BABH-startira-masovi-proverki", "text": "Българска агенция по безопасност на храните (БАБХ) започва масови проверки във всички животновъдни обекти с промишлен характер за водоплаващи и кокошеви птици в страната. Предстоящият зимен сезон е рисков за птиците по отношение на болестта Инфлуенца.Именно поради тази причина инспекторите ще следят за спазване на изискванията за биосигурност и изпълнението на самоконтрола във фермите по отношение Инфлуенца по птиците и Салмонелоза. Обектите трябва да изпълняват въведените мерки за биосигурност, съгласно законодателството и приложението им на практика. Честотата на взимане на пробите и техният брой трябва да се прилага в съответствие с Националната профилактична програма за контрол и допълнителните инструкции, утвърдени от БАБХ за гарантиране здравния статус на сектора.   При установяване на пропуски в прилагането им на собствениците ще бъдат съставяни актове за установяване на административно нарушение. Проверките ще продължат до 18 октомври 2019 г. включително.В началото на месец септември на среща с птицевъдния бранш в БАБХ бяха обсъдени мерките за биосигурност, които трябва да се спазват от самите фермери. Агенцията по храните извършва проверки за прилагането им, а именно вземане на проби за проверка ефективността на дезинфекцията, документална проверка и инспекция на място в обекта на изготвения план за биосигурност.", "date": "2019.09.30", "title": "БАБХ стартира масови проверки"}
