{"url": "https://www.novinite.bg/articles/180510/Zapochna-planoviyat-godishen-remont-na-6-blok-na-AEC-Kozloduj", "text": "От 22 септември започва плановият годишен ремонт на шести блок на АЕЦ “Козлодуй”. В периода на спирането ще бъдат изпълнени необходимите ремонтни работи, профилактика на оборудването и на системите на блока, както и презареждане на реактора със свежо ядрено гориво за новата горивна кампания. По време на ремонта ще продължи осъществяването на дейности, свързани с дългосрочната експлоатация на блока. Предвижда се плановият годишен ремонт на шести блок да продължи до края на месец октомври. Пети блок на АЕЦ “Козлодуй” работи с пълно натоварване на мощността.", "date": "2019.09.22", "title": "Започна плановият годишен ремонт на 6 блок на АЕЦ “Козлодуй”"}
{"url": "https://www.novinite.bg/articles/180525/S-5-topki-ansambalat-ni-vze-srebro-na-svetovnoto-v-Baku", "text": "Българският ансамбъл по художествена гимнастика в състав Симона Дянкова, Лаура Траатс, Мадлен Радуканова, Стефани Кирякова и Ерика Зафирова спечели сребърен медал във финала на пет топки от Световното първенство в Баку, Азербайджан.Възпитаничките на Весела Димитрова излязоха със стартов №2 и изиграха перфектно едно много красиво съчетание, което бе оценено от съдиите с 29.350. Златният медал заслужи отборът на Япония, който също не допусна грешка и събира сбор от 29.550 за първото място. Шампионките при многобоя от Русия се наредиха трети с 28.150. Следват Израел, Китай, Италия, Беларус и Украйна.Това е втори медал за нашите момичета, които вчера в многобоя спечелиха бронзов медал. Те ще опитат да спечелят отличие и във финала на бухалки и обръчи. ", "date": "2019.09.22", "title": "С 5 топки ансамбълът ни взе сребро на световното в Баку"}
{"url": "https://www.novinite.bg/articles/180511/Moshtno-zemetresenie-i-68-raneni-v-Albaniya", "text": "\r\nМинистърът на отбраната на Албания Олта Джачка изнесе пред медиите първите обобщени данни за пострадалите и щетите вследствие на земните трусове в страната, съобщава МИА.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.22", "title": "Мощно земетресение и 68 ранени в Албания"}
{"url": "https://www.novinite.bg/articles/180518/Manolova-Silni-sme-kogato-sme-nezavisimi", "text": "Силни сме, когато сме независими. Силни сме, когато зависи бъдещето от всички нас, а не само от няколко души. Това написа във \"Фейсбук\" кандидатът за кмет на София Мая Манолова по повод денят на Независимостта, която заедно с нейния екип постави цветя пред паметника до Художествената галерия в столицата. ,,Историята се прави от независими личности и хората винаги умеят да ги разпознаят пред другите, които са превили гръбнак пред чуждата воля. Нека се изправим! Честит празник!'', сподели още в социалния си профил бившият омбудсман.", "date": "2019.09.22", "title": "Манолова: Силни сме, когато сме независими"}
{"url": "https://www.novinite.bg/articles/180517/Maj-se-vryaza-v-djamiya-vav-Franciya-narani-samo-sebe-si", "text": "\r\nМъж са вряза умишлено снощи с автомобила си във входа на Голямата джамия в град Колмар, Източна Франция, без да нарани друг освен себе си и беше задържан, предаде Франс прес, като се позова на местните власти.\r\n\r\nПрокурорката на Колмар Катрин Сорита-Минар каза, че мъжът се е самонаранил с хладно оръжие и е закаран в болница, тъй като се нуждае от хирургическа интервенция. Той ще бъде прегледан от психиатър възможно най-скоро, посочи прокурорката и отбеляза, че според първото ѝ впечатление той изглежда има психически проблеми.\r\nОчевидци твърдят, че човекът викал \"Аллах е велик\" на арабски, но тази информация не е потвърдена, каза Сорита-Минар и обясни, че той ще бъде задържан и разпитан веднага, щом е възможно. Прокурорката допълни, че автомобилът е бил претърсен, а регионалният вестник \"Елзас\" съобщи, че сапьорите не са открили в него експлозив.\r\n", "date": "2019.09.22", "title": "Мъж се вряза в джамия във Франция, нарани само себе си"}
{"url": "https://www.novinite.bg/articles/180514/Zvezdno-bebe-N2-I-Toto-stana-bashta", "text": "В събота към 18:00 часа Тото и любимата му Кристин Петринска са станали родители. За разлика от своя колега Криско, който се похвали в нета, че също е станал баща, Йонислав Йотов от \"СкандаУ\" реши да запази пълно мълчание и не пожела да оповести радостната вест. Нещо повече - той дори не е бил наблизо, а на участие в провинцията, когато Кристин е раждала. Веднага след като приключила изявата му Тото се отправил към бебока и неговата майка. Рапърът и Кристин Петринска се залюбиха преди около година. Победителят от „ВИП Брадър” 2017 г. и русата хубавица се запознаха по време на негово участие и оттогава са неразделни. Блондинката е участвала във видеоклипове на различни български изпълнители, преподаваше и модерни на танци на деца в частна школа. Именно любовта на Кристин към музиката и танцовото изкуство я събрала с Йонислав, както е истинското има на рапъра. Двамата попаднали на една сцена - той като изпълнител, а тя като балерина, а оттам-нататък искрите между тях бързо пламнали. Йотов споделил пред приятели, че съвместният му живот с Петринска към настоящия момент е щастлив.", "date": "2019.09.22", "title": "Звездно бебе N2: И Тото стана баща"}
{"url": "https://www.novinite.bg/articles/180515/Poveche-ot-10-chasa-prodaljava-dramata-s-vaorajeniya-maj-v-kvartal-Ovcha-Kupel", "text": "Повече от 10 часа продължава драмата с въоръжения мъж в столичния квартал „Овча Купел“, който се барикадира в апартамента си.Снощи той вдигна на крак полиция, спецчасти и Спешна помощ, след като заплашил да застреля всички около себе си.Сигнал за случващото се в квартал „Овча Купел“, на ул. Народен Герой 6, е подаден малко след 21:00 ч.По неофициална информация са се чули изстрели, но до момента няма данни за пострадали хора.Екипи на полицията и психолози останаха на място през цялата нощ, за да преговарят с него. Той все още не е изведен.По непотвърдено информация мъжът е служител на СОТ.", "date": "2019.09.22", "title": "Повече от 10 часа продължава драмата с въоръжения мъж в квартал „Овча Купел“"}
{"url": "https://www.novinite.bg/articles/180499/Dnes-shte-bade-slanchevo", "text": "Днес ще бъде слънчево. Ще се появи слаб южен вятър и с него ще започне затопляне. Максималните температури ще бъдат между 21° и 26°, в София около 23°.Над планините ще бъде слънчево и по-топло. Ще духа слаб югозападен, по най-високите части – запад-северозападен вятър. Максимална температура на 1200 метра – около 18°, на 2000 метра – около 11°.По Черноморието ще е слънчево. Ще духа слаб вятър, преди обяд от запад, след пладне от юг-югоизток. Максимални температури между 19° и 22°, температурата на морската вода е 22-23°. Вълнението на морето ще бъде 1-2 бала.", "date": "2019.09.22", "title": "Днес ще бъде слънчево"}
{"url": "https://www.novinite.bg/articles/180501/Dneven-horoskop-za-nedelya", "text": "Помогнете на приятели днес. Изключително продуктивни сте през този ден и ще получите възнаграждение. Някой има нужда от вас и вие можете да му помогнете с лекота. Направете добро, ще ви се върне.Наслаждавайте се на спокойствието и мира и на времето, прекарано с любимите хора- семейството. Заредете се с положителна енергия занапред и животът ви в близко бъдеще ще ви се струва страхотен.Обръщате внимание на детайлите и това ще направи деня ви много по-интересен и продуктивен. Може да подредите дома си по различен начин. Денят е подходящ за вземане на решения, тъй като ще премислите всяка възможност.Вижте повече на: ", "date": "2019.09.22", "title": "Дневен хороскоп за неделя"}
{"url": "https://www.novinite.bg/articles/180526/Pochina-edin-ot-naj-golemite-hotelierski-magnati", "text": "Нa 91-гoдишнa възрacт в дoмa cи в Лoc Aнжeлиc oт ecтecтвeнa cмърт e пoчинaл хoтeлиeрcкият мaгнaт Бaрън Хилтън, cъoбщи ceмeйcтвoтo му. Тoй e пoдeн в Дaлac прeз 1927 г. Уcпявa дa рaзшири cъздaдeнaтa oт бaщa му вeригa oт хoтeли и прeз 30-гoдишнoтo cи упрaвлeниe кaтo глaвeн изпълнитeлeн дирeктoр я прeвръщa в лидeр в брaншa. Пo врeмe нa упрaвлeниeтo му Hitоn e пeтaтa нaй-гoлямa хoтeлcкa вeригa в CAЩ.Прeз 2007 г. aмeрикaнcкaтa кoрпoрaция „Блeкcтoун груп” купи 2800-тe хoтeлa oт мeждунaрoднaтa вeригa.Хилтън e и ocнoвaтeл нa Aмeрикaнcкaтa футбoлнa лигa и първи coбcтвeник нa oтбoрa пo aмeрикaнcки футбoл \"Лoc Aнджeлиc чaрджърc\".Имa oceм дeцa, 15 внуци и 4 прaвнуци. Нeтoтo му бoгaтcтвo възлизa нa 1.25 млрд. USD пo дaнни нa aгeнция Blооmbеrg.Cпoкoйнo мoжe дa ce кaжe, чe вeригaтa хoтeли Hiltоn влизaт в иcтoриятa. Eтo кaкви иcтoричecки cъбития ca cтaнaли в тях прeз гoдинитe:Oт 25-ти дo 31-ви мaрт, 1969-тa гoдинa, Джoн Лeнън и Йoкo Oнo прecпивaт в aмcтeрдaмcкия Хилтън. Oттoгaвa нaceтнe cтaя 902 cтaвa пoпулярнa туриcтичecкa дecтинaция.Нa 3-ти aприл 1973 г. Мaртин Купър прaви първoтo oбaждaнe oт мoбилeн тeлeфoн прeд публикa. Тoвa cтaвa в Ню-Йoркcки Хилтън и Мoтoрoлa DynаTАС, първият клeтъчeн тeлeфoн.Хoтeлът нa Хилтън в Никoзия cтaвa cцeнa нa убийcтвoтo нa Йoзeф Ceбaй, eгипeтcки рeдaктoр нa вecтник.Прeд aмcтeрдaмcкия Хилтън e убит прeз 1991-a и хoлaндcкия нaркoбaрoн Клaac Бруинcмa. Прeз 2001-a oтнoвo тaм ce caмoубивa хoлaндcкия aктьoр Хeрмaн Брууд, cкaчaйки oт пoкривa.Нa 11 фeвруaри 2012-тa, Уитни Хюcтън e oткритa удaвeнa във вaнaтa нa cтaя 434 в рaзпoлoжeния в Бeвърли Хилc Хилтън.", "date": "2019.09.22", "title": "Почина един от най-големите хотелиерски магнати"}
{"url": "https://www.novinite.bg/articles/180500/111-godini-nezavisima-Balgariya", "text": "Честваме 111-ата годишнина от обявяването на Независимостта на България. На този ден през 1908 г. княз Фердинанд прокламира, че страната ни вече не е васално княжество на Османската империя. Политическата и финансова зависимост, наложени ни от европейските сили чрез Берлинския договор, остават в миналото.В църквата „Св. Четиридесет мъченици\" в Търново княз Фердинанд прочита Манифеста за българската независимост, написан от Александър Малинов. Върху документа, освен министър-предстедателят Малинов, подписите си полагат останалите 7 министри и разбира се, княз Фердинанд, когото този документ превръща в цар Фердинанд.Веднъж поела по пътя на независимостта, България придобива Източните железници. Започва развитието на икономиката и търговията. Българските дипломати пък вече участват във взимането на важни международни решения.Година по-късно, един от най-важните документи в българската история, е поверен в ръцете на твореца Харалампи Тачев. Задачата е да му придаде освен историческа, и художествена стойност. Манифестът е навит в богато орнаментиран сребърен тубус, поставен в резбовано дървено ковчеже с метален обков. И до днес оригиналът се съхранява в Държавния архив. Изнася се пред публика изключително рядко.", "date": "2019.09.22", "title": "111 години независима България!"}
{"url": "https://www.novinite.bg/articles/180513/180-snimki-do-momenta-za-konkursa-na-MRRB-Moyat-grad-e-moyata-krepost", "text": "180 снимки са получени до момента в рамките на инициативата „Покажи как обновяваме родното ти място“, част от образователно-патриотичната кампания на Министерството на регионалното развитие и благоустройството „Моят град е моята крепост“. Конкурсът цели да стимулира гражданите да покажат и популяризират със снимки проектите, с които се обновяват големите общински центрове и обекти на културната, туристическата, образователната, социалната, здравната и пътна инфраструктура, как се развиват градовете с инвестициите по Оперативна програма „Региони в растеж“ 2014-2020 г., както и с предходните проекти, реализирани по ръководените от МРРБ европрограми.  Най-активни към днешна дата са жителите на София, Благоевград, Ловеч, Стара Загора, Враца, Добрич, Монтана, Петрич, Габрово и Мездра. Участниците в конкурса са изпратили най-много кадри на обновени паркови и централни зони, санирани блокове, детски площадки, учебни заведения и детски градини, обновените сгради на пожарните служби,  социални жилища. Има и фотографии на исторически местности и реставрирани крепости.Само 10 дни остават до изтичане на крайния срок – 30 септември, в който все още може да се изпращат снимки за включване в надпреварата. Те се приемат на имейл: , придружени с име на автора, телефон за връзка и кратка информация с какво го впечатлява този проект и с какво допринася за града.Най-добрите кадри и посланията към тях ще бъдат включени в календар за 2020 г., предвидени са и атрактивни награди.  Така всеки има възможност да подкрепи родния си град, като покаже обновени паркове и площади, междублокови пространства, детски градини, училища, жилищни и обществени сгради, спортни площадки и центрове, рехабилитирани пътища, културни и туристически обекти, реновирани здравни заведения, обществен транспорт и внедрени интелигентни решения за управление на населените места.  ", "date": "2019.09.22", "title": "180 снимки до момента за конкурса на МРРБ „Моят град е моята крепост“"}
{"url": "https://www.novinite.bg/articles/180507/Den-bez-avtomobili-v-stolicata", "text": "София ще бъде част от традиционната за Европа инициатива \"Ден без автомобили\", заради която част от улиците ще бъдат затворени.От 9 до 19 часа в празничния ден коли няма да се допускат в периметъра между бул. \"Княз Ал. Дондуков\", \"Васил Левски\", \"Патриарх Евтимий\", \"Христо Ботев\" и \"Тодор Александров\".Гражданите и посетителите на града ще могат да разчитат на градския транспорт или да изберат ходенето пеша, колелото или тротинетка.Кампанията „Европейски ден без автомобили“ цели намаляването на шума и вредните емисии във въздуха, както и подобряване на качеството на живот в големите градове.За първи път денят без автомобили се отбелязва през 1998 г. във Франция. На този ден централните зони на много големи градове в Европа са затворени за автомобилно движение.Освен София в инициативата участват и други големи български градове като Варна и Пловдив.", "date": "2019.09.22", "title": "Ден без автомобили в столицата"}
{"url": "https://www.novinite.bg/articles/180516/Praznichni-chestvaniya-na-denya-na-nezavisimostta-i-v-Sofiya", "text": "На 22 септември честваме Деня на независимостта. Преди 111 години в старата столица Велико Търново тържествено е обявено Независимо Царство България, а празнична церемония днес се проведе и в София.\r\nВижте повече подробности в прякото включване на Мая Димитрова.\r\n\r\n\r\n\r\n\r\n\r\n\r\n", "date": "2019.09.22", "title": "Празнични чествания на деня на независимостта и в София"}
{"url": "https://www.novinite.bg/articles/180509/BDJ-Retro-vlak-shte-vozi-ot-Sofiya-do-Cherepish-v-dnevshniya-den", "text": "Ретро влак теглен от парен локомотив ще пътува днес от София до Черепиш и обратно. Атракционното пътуване е повод Деня на Независимостта. Композиция та тръгва в 9,10 ч. от Централна гара в София, съобщават от БДЖ.\r\nПо време на престоя на гарата в Черепиш туристите ще могат да посетят Черепишкия манастир \"Успение Богородично\", както и да разгледат музейната част в комплекса. В обратното направление композицията ще потегли от гара Черепиш в 14.15 ч.\r\nЦената на билета е 29.50 лв. за пътуване в двете посоки (с включени запазени места). Децата до 7-годишна възраст ще се возят безплатно, без да ползват отделно седящо място, като при закупуване на билети е необходим документ, удостоверяващ тяхната възраст.\r\n", "date": "2019.09.22", "title": "БДЖ: Ретро влак ще вози от София до Черепиш в дневшния ден"}
{"url": "https://www.novinite.bg/articles/180502/Vaorajen-maj-vdigna-policiyata-na-krak-v-kvartal-Ovcha-kupel", "text": "57-годишен мъж вдигна на крак полицията в столичния квартал \"Овча купел\" в събота вечер. Той заплашва с пистолет жителите в един от блоковете в района, съобщава .На мястото на инцидента са изпратени екипи на полицията и психолози, които водят предговори с мъжа.Все още не е ясна причината за действията му.", "date": "2019.09.22", "title": "Въоръжен мъж вдигна полицията на крак в квартал \"Овча купел\""}
{"url": "https://www.novinite.bg/articles/180524/Do-kraya-na-denya-gasyat-pojara-nad-belogradchishkoto-selo-Stakevci", "text": "Очаква се пожарът  да бъде потушен до края на деня. Около 250 дка широколистни и иглолистни гори пети ден горят в труднодостъпен район до границата със Сърбия. В момента няма опасност за селото, но местните твърдят, че пожарът в иглолистната гора е непредвидим и това ги притеснява: обясни за Радио Видин Боян Минков.От сутринта пожарникари от от районната служба „Пожарна безопасност и защита на населението“ от Белоградчик и служители на горското стопанство в Чупрене гасят гората. Пожарът е достигнал вече на около 700 метра от границата със Сърбия.Лошото е, че пожарните коли не могат да стигнат до там, но въпреки това днес вече ще решим проблема, обясни началникът на Районната служба в Белоградчик, главен инспектор Пламен Кметът на община Белоградчик каза за Радио Видин, че пожарът ще бъде загасен до вечерта, без да се налага помощ от държавата.Причината за пожара все още не е установена. Предполага се, че е заради запален огън в гората от берачи на гъби или билки.", "date": "2019.09.22", "title": "До края на деня гасят пожара над белоградчишкото село Стакевци"}
{"url": "https://www.novinite.bg/articles/180528/MVnR-Nyama-informaciya-za-postradali-balgarski-grajdani-pri-trusa-v-Albaniya", "text": "\r\nНяма данни за пострадали български граждани при земетресението в Република Албания с магнитуд 5.8 по Рихтер, регистрирано вчера и последвалия го вторичен трус, съобщи Външно министерство.\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.22", "title": "МВнР: Няма информация за пострадали български граждани при труса в Албания"}
{"url": "https://www.novinite.bg/articles/180504/Utre-ogranichavat-dvijenieto-na-kamionite-nad-12-t-po-avtomagistralite", "text": "23 септември, от 14 ч. до 20 ч. се спира движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на почивните дни. Във връзка с очаквания интензивен трафик Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване.Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата. Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа: автомагистралите;  път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София; път I-1 - от Благоевград до ГКПП „Кулата“;  път I-4 п. в. „Коритна“ - Велико Търново - Шумен;  път I-5 Русе - Велико Търново;  път I-8 ГКПП „Калотина“ - София;  път I-9 Варна - Бургас; път II-18 Околовръстен път на град София; път II-99 Бургас - Царево. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). От 10 ч. в понеделник - 23 септември, в участъка от АМ „Струма“ край Дупница ще има две ленти за движение за леките автомобили и ППС до 12 т в посока София и една за Кулата. Превозните средства над 12 т, включително и автобусите, пътуващи към Кулата се отбиват от АМ „Струма“ при пътен възел „Долна Диканя“, ще преминават по път I-1/Е-79 и при пътен възел „Бобошево“ ще продължават по АМ „Струма“.За пътуващите към София отбиването по път Е-79 ще става при 2 пътен възел „Бобошево“, а качването на магистралата ще бъде при пътен възел „Дупница Север“. За ППС над 12 т се забранява движението по пътната връзка от път Е-79 към АМ „Струма“, при пътен възел „Дупница Север“ при км 51+236 и по пътните връзки от път ІІ-62 Дупница-Кюстендил към АМ „Струма“ на пътен възел „Дупница Юг“ по направленията: Кюстендил – Благоевград, Кюстендил – София, Дупница – Благоевград и Дупница – София. На АМ „Хемус“ продължават ремонтно-възставителните работи на съоръженията при 19-ти км /виадукт „Потоп“/ и при 36-ти км /виадукт „Коренишки дол“/, както и на тръбата за София на тунел „Витиня“. На мостовите съоръжения, които не са обновявани от построяването им през 80-те години, се извършва ремонт на пътната част и стълбовете. За улеснение на пътуващите в отсечките с ремонт на автомагистралата има две ленти за пътуващите за София и една за Варна. В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград. За улеснение на трафика през Владая и повишаване на пътната безопасност на 23 септември ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. Карта с временната организация на движението по участъците от републиканската пътна мрежа в празничните дни през 2019 г. в приложения линк - http://www.api.bg/index.php/bg/karti/vremenna-organizaciya-na-dvizhenieto- po-uchastci-ot-rpm-na-mps-nad-12-t-za-oficialni-praznici-prez-2019-g/", "date": "2019.09.22", "title": "Утре ограничават движението на камионите  над 12 т по автомагистралите"}
{"url": "https://www.novinite.bg/articles/180527/35-po-Rihter-razlyulya-Kardjali", "text": "Епицентърът на труса е бил 206 км югоизточно от София, на дълбочина 8 км. Към момента не се съобщава за щети и пострадали. ", "date": "2019.09.22", "title": "3,5 по Рихтер разлюля Кърджали"}
{"url": "https://www.novinite.bg/articles/180534/Tapa-na-granicata-s-Turciya", "text": "\r\n\r\nПричините са предприетите ремонти от турска страна и спиране на системите им за около 2 часа на обяд.Във връзка с това от българска страна са предприети следните допълнителни мерки - временно ще се спира движението на товарни автомобили към южната ни съседка още на територията на областите Хасково и Стара Загора.След което, ще започне поетапното пропускане на камионите към съответните гранични пунктове.\r\n\r\n ", "date": "2019.09.22", "title": "Тапа на границата с Турция"}
{"url": "https://www.novinite.bg/articles/180503/Fandakova-Lajite-i-manipulaciite-makar-che-kampaniyata-vse-oshte-ne-e", "text": "„Основните ми опоненти в кампанията преди местния вот са популизмът, лъжите и манипулациите. Те вече започнаха, макар че кампанията все още не е”. Това заяви в ефира на „Събуди се” настоящият кмет и кандидат за четвърти мандат като градоначалник на София Йорданка Фандъкова.Тя отрече твърденията на Мая Манолова за това, че важни обществени поръчки се отварят точно преди изборите и подчерта, че те ще приключат след вота на 27 октомври.„Ценовите оферти не са отворени на 9 септември, както твърди Манолова. Това ще се случи най-рано през ноември”, категорична бе Фандъкова. И заяви, че винаги е защитавала сериозно всеки един проект, който общината е реализирала.Кметицата призна, че за 10-те години на поста е допускала и грешки. Като пример тя посочи факта, че се е предоверила на изпълнителите на реконструкцията на ул. „Граф Игнатиев” и е повярвала, че проектът може да се изпълни за два пъти по-кратък срок от заложения в договора. „Обявихме това и хората имаха очаквания. Но е факт, че в момента улицата изглежда много по-добре от преди”, заяви Фандъкова.Тя каза още, че до няколко седмици ще започне разширението на Южната дъга от АМ „Тракия” до квартал „Младост”. Продължава и изграждането на метрото. „То намалява трафика с 20% в районите, през които преминава”, каза още столичният кмет.На въпрос чия подкрепа ще търси при евентуален балотаж на предстоящия местен вот, Фандъкова заяви, че ще разчита на „всички хора, които искат промяната да продължи с още по-ускорени темпове”.", "date": "2019.09.22", "title": "Фандъкова: Лъжите и манипулациите , макар че кампанията все още не е"}
{"url": "https://www.novinite.bg/articles/180506/Karakachanov-komentira-i-izklyuchvaneto-na-partiya-Ataka-koaliciya-Obedineni-patrioti", "text": "\r\nЩе бъдат ли изпратени 2000 военни на границата с Турция и каква е ситуацията с мигрантския наплив - темата в ефира на \"Денят започва\" с Георги Любенов коментира вицепремиерът и министър на отбраната Красимир Каракачанов.\r\nКрасимир Каракачанов, вицепремиер: Никой не казва, че ще бъдат изпратени само на границата с Турия, нелегални мигранти преминават и през гръцката граница. Има си разчети, които са направени. Има си план, ако се наложи, армията може да реагира с жива сила, със съоръжения, с техника, полеви кухни, медицински кухни и т.н.\r\n\r\n\r\n\r\n\r\n\r\n\r\n\r\n", "date": "2019.09.22", "title": "Каракачанов коментира и изключването на партия \"Атака\" коалиция \"Обединени патриоти\""}
{"url": "https://www.novinite.bg/articles/180533/Balgariya-praznuva-Nezavisimostta-vav-Veliko-Tarnovo", "text": "Велико Търново е национален център на честванията, посветени на 111-годишнината от Независимостта на България. Десетки хиляди души от цяла България и многобройни туристи от целия свят празнуват едно от най-забележителните общонародни и държавнически достижения в новата българска история. По традиция празничната програма започна рано сутринта със Света литургия в църквата „Свети Четиридесет мъченици“.Службата уважиха кметът Даниел Панов, жители и гости на града, общественици, министрите на туризма и на културата Николина Ангелкова и Боил Банов. Включиха се също и министрите на енергетиката и на транспорта, информационните технологии и съобщенията – Теменужка Петкова и Росен Желязков. Сред присъстващите бяха ректорите на двата университета, народни представители, посланици, общински съветници, представители на институции, организации и др. В двора на храма „Свети Четиридесет мъченици” бяха осветени бойните знамена, а по традиция бяха положени цветя пред саркофага на цар Калоян и пред плочата на Независимостта. Актьори от Музикално-драматичния театър „Константин Кисимов“ пресъздадоха събитията от 22 септември 1908 г., когато цар Фердинанд прочита манифеста, с който България обявява своята независимост. Празничната програма продължи в крепостта Царевец, където с военен ритуал бе издигнато българското национално знаме. Последва официално слово на кмета Даниел Панов. „Независимостта успява, защото нашите предци са имали най-важното – свобода в мислите и делата си. Те смело следват своите идеали, най-големият от които е България. Благото на нашия народ и на Отечеството е над личните интереси, над партийните страсти, над всичко. Днес живеем в свободна и равноправна държава.Пред нас са заветите на дедите ни, мъдростта от миналото. Предците ни показаха, че разбирателството и обединението от общобългарски каузи дават изключителна сила. Независимостта успява и защото царят, правителството – те действат в синхрон с целия български народ“, подчерта в словото си Панов. „Уроците от историята, родолюбието, свободата духом и вярата – това са тези здравини, която са ни нужни, за да вървим напред. И ако отворим сърцето и съзнанието си, ще усетим, че ги имаме, че те са пред нас. Тогава нито фалшивите новини, нито негативните политически послания ще будят интерес сред хората“, акцентира още кметът на Велико Търново.„Независимостта дава завършеност на изградената за кратко време българска държавност след Освобождението. Търново – най-българският по своя дух град, става символ на това велико общобългарско достижение. България е онази същата държава, която славните Асеневци издигнаха като имперска сила, която Самуил смело бранеше от ромеите, която Борис Покръстител, Симеон Велики и Петър превърнаха в люлка на славянската и православна цивилизация, която Кубрат и Аспарух създадоха. Слава, гордост, чест, достойнство – тези чувства, които всеки от нас изпитва навръх Независимостта, са много силни и не могат да бъдат описани с думи. Те трябва просто да се изживеят“, каза още Даниел Панов. Венци в знак на признателност към героите бяха поднесени на Пирамидата на Независимостта на Царевец. Последва голямо общоградско шествие, в което се включиха хиляди жители и гости на Велико Търново, много млади хора и семейства. Атмосферата бе още по-атрактивна с изпълненията на музикантите с пагони, участващи в Международния фестивал на военните оркестри. Пред паметника „Майка България“ бе почетена паметта на героите, борили се за свободата, националното обединение и независимостта на България. Открита бе и новата атракция на Велико Търново – големият цветен часовник, съвместна инициатива на „Ротари клуб“ и Общината. В 18,00 ч. този следобед Николина Чакърдъкова ще поведе Голямото Търновско хоро. Кулминация на празничната програма са строевите хватки пред крепостта Царевец, тържествената проверка, аудиовизуалният спектакъл „Царевград Търнов – звук и светлина“ и празничната заря. Началото на вечерната част от тържествата започва в 19,00 ч. През целия днешен ден крепостта Царевец и църквата „Свети Четиридесет мъченици“ са със свободен вход.", "date": "2019.09.22", "title": "България празнува Независимостта във Велико Търново"}
{"url": "https://www.novinite.bg/articles/180505/Borisov-pozdravi-balgarite-za-Denya-na-nezavisimostta", "text": "\r\nПремиерът Бойко Борисов поздрави българите от личния си Фейсбук профил по случай 111 години от обявяването на Независимостта.\r\n\r\n\r\n\r\n\r\n", "date": "2019.09.22", "title": "Борисов поздрави българите за Деня на независимостта"}
{"url": "https://www.novinite.bg/articles/180508/RadevNeka-s-razum-i-samochuvstvie-da-rabotim-za-izgrajdaneto-na-moderna-Balgariya-Chestit-praznik", "text": "Това написа в социалната мрежа \"Фейсбук\" президентът на Република България Румен Радев.\r\n\r\n\r\n\r\n", "date": "2019.09.22", "title": "Радев:Нека с разум и самочувствие да работим за изграждането на модерна България. Честит празник!"}
{"url": "https://www.novinite.bg/articles/180520/GERB-podkrepya-BSP-za-anketna-komisiya-za-BNR", "text": "\r\n\"ГЕРБ ще подкрепи предложението на БСП за създаване на анкетна комисия, която да изясни картината със случващото се в БНР, заяви депутатът от ГЕРБ Тома Биков пред националното радио. Според него, е наложително да се направи промяна в Закона за радиото и телевизията. “\r\n\r\nТой е от 1999 г. и в него има неща, които не са актуални на времето, а част от тях са и причина за тежкото финансово състояние на БНР и на БНТ“, коментира Биков. Той подчерта, че ролята на анкетната комисия не е да издава присъди, а да се разгледа даден проблем от всички страни. Според Биков е добре депутатите да се възползват от възможността чрез такава комисия да получат информация по случая от всички страни:\r\nБиков очаква, че казусът „БНР“ може да положи основите на разговор, който да приключи с резултат, а именно промяна в Закона за радиото и телевизията.\r\n", "date": "2019.09.22", "title": "ГЕРБ подкрепя БСП за анкетна комисия за БНР"}
{"url": "https://www.novinite.bg/articles/180531/S-vojnski-ritual-pochetoha-Nezavisimostta-pod-lipite", "text": "С воински ритуал и поднасяне на венци и цветя пред паметника на загиналите във войните в парк „Александър Стамболийски“ отбелязаха старозагорци празника на независимостта.\r\nВ словото си зам.началник-щабът на Второ механизирана бригада, подполковник Диян Димов, проследи историческите факти, обусловили акта за обявяване независимостта на страната ни преди 111 години и подчерта: „Няма по-добър учител на един народ от историята му. Днес ние трябва да знаем, че само обединени можем  да работим за просперитета на отечеството!.“\r\nСред дошлите да сведат глави пред решимостта на някогашните български държавници бяха зам. председателят на парламента Емил Христов, областният управител Гергана Микова, зам. кметове на Стара Загора, представители на различни политически формации , ветерани от Втората световна война, кандидати за кмет и общински съветници.\r\n", "date": "2019.09.22", "title": "С войнски ритуал почетоха Независимостта под липите"}
{"url": "https://www.novinite.bg/articles/180522/Viceprezidentat-Tryabvat-ni-sashtata-uverenost-i-volya-na-dedite-ni-otpredi-111-godini", "text": "„Трябва ни същата увереност на дедите ни отпреди 111 години, които знаеха къде искат да стигнат, как да строят бъдещето. Трябват ни същата воля и сила, независимо от конюнктура, от свои и чужди интереси.“ С тези думи вицепрезидентът Илияна Йотова приветства жителите и гостите на град Троян, където заедно с тях чества Деня на независимостта на България.Вицепрезидентът определи 22 септември като предизвикателство и отговорност към общество, политици и държавници. „Предизвикателство е към нас като общество и граждани, защото е необходимо да повярваме в собствените си сили, в силата на единението. Предизвикателство е пред политиците, защото трябват  конкретни политики, разумни и полезни за хората.  Предизвикателство е пред държавниците, защото силна и просперираща държава се гради със силни институции“, изтъкна Илияна Йотова. По думите на вицепрезидента днес имаме нужда от силни хора, отговорни за съдбините на България и българския народ, за да може всеки българин да живее достоен живот.Вицепрезидентът Йотова заяви, че 111 години поколения българи преживяват и триумфи, и трагедии, успехи и крушения, противопоставяне и обединение. „Пишем своята история като народ, което не би било възможно без 22 септември 1908 година. Обявяването на независимостта е извор на самочувствие и национален оптимизъм“, посочи вицепрезидентът.Илияна Йотова призова често да се вглеждаме в избелелите фотографии от тези паметни събития, защото „те ни срещат с хора – смели, дръзки, горди“. По думите на вицепрезидента това бяха истински водачи, които имаха едно верую и една мисия – да върнат величието на един народ, пет века потъпкван, но съхранил българщината, да строят съвременна, модерна и просперираща България на обединените и независими българи.По-късно кметът на община Троян Донка Михайлова показа на вицепрезидента Илияна Йотова традиционната улица на занаятите в центъра на града.", "date": "2019.09.22", "title": "Вицепрезидентът: Трябват ни същата увереност и воля на дедите ни отпреди 111 години"}
{"url": "https://www.novinite.bg/articles/180523/Narodni-predstaviteli-ot-GERB-se-vklyuchiha-v-chestvaniyata-na-Denya-na-Nezavisimostta-vav-Veliko-Tarnovo", "text": "11 народни представители от Парламентарната група на ГЕРБ се включиха в честванията на Независимостта във Велико Търново. От самото начало на празничната програма в старата столица пристигнаха също и министрите Николина Ангелкова, Теменужка Петкова, Росен Желязков и Боил Банов. Заедно с домакина на тържествата – великотърновския кмет инж. д-р Даниел Панов, те присъстваха на празнична Света литургия, отслужена от великотърновския митрополит Григорий, която в 7.30 ч. започна в историческия храм „Св. 40 мъченици“. Именно в тази църква във В. Търново, преди 111 години, с Манифест към българския народ, подписан от Фердинанд І, е обявена Независимостта на България. Официалните лица поднесоха венци пред Пирамидата на Независимостта на хълма Царевец. Те присъстваха и на Военен ритуал за издигане националното знаме на Република България и заедно с празничното шествие преминаха през В. Търново от крепостта Царевец до паметника на Майка България в центъра на града. По-рано великотърновските народни представители от ГЕРБ Клавдия Ганчева, Станислава Стоянова и Станислав Стоянов отправиха поздрав към жителите и гостите на старата столица. В приветствието си те заявяват, че делото на Независимостта „е вплело в националната ни тъкан стремежа към справедливост, разбирателство, ред и мир, както и свободата на всеки отделен човек да прави своя личен избор“. „Днес ние приемаме изключително сериозно отговорността да подчиняваме всяко свое решение на обществения интерес“, заявиха още великотърновските народни представители от ГЕРБ.", "date": "2019.09.22", "title": "Народни представители от ГЕРБ се включиха в честванията на Деня на Независимостта във Велико Търново"}
{"url": "https://www.novinite.bg/articles/180512/Mareshki-Darjavata-e-takava-kakto-se-chuvstva-i-jivee-narodat-j", "text": "„Независими ли сме, свободни ли сме, щастливи ли сме... Държавата е такава, както се чувства и живее народът й! Има още много работа, за да достигнем идеалите на предците ни. Защо те успяха, а години наред нашите политици не могат? Защото забравиха три безценни думи- Воля, Почтеност и Родолюбие! Няма друг морален кодекс за един истински държавник“, написа Веселин Марешки в профила си във фейсбук по случай празника на Независимостта. Според лидера на ВОЛЯ примерът и уроците на славното ни минало ни водят към онази промяна, която заслужаваме и очакваме. „Горе главите, българи! Нищо и никой не може да ни сломи! Честит Ден на Независимостта!“, поздрави Марешки.", "date": "2019.09.22", "title": "Марешки: Държавата е такава, както се чувства и живее народът й"}
{"url": "https://www.novinite.bg/articles/180530/Zona-po-patna-bezopasnost-v-centara-na-Sofiya", "text": "На празничния 22 септември голяма част от центъра на София бе обособена само за пешеходно и велосипедно придвижване. Държавна агенция „Безопасност на движението по пътищата“ се включи в активностите, които Столична община инициира в рамките на Европейската седмица на мобилността. Съвместно с Пътна полиция бе обособена Зона за пътна безопасност на пешеходния бул. „Ал. Стамболийски“. Всички гости и жители на града можеха да се запознаят със съвети за повишаване пътната безопасност. За децата бяха организирани игри и открити уроци, които да ги научат на основни правила на безопасност на движението.Всички гости можеха да разгледат отвътре полицейските патрулни автомобили и технически средства за контрол на скоростта. Със специални алкоочила, симулиращи възприятията на човек със съдържание от 1,5 промила алкохол в кръвта, хората можеха да се убедят и колко е трудно човек дори да се движи, когато е употребил сериозно количество алкохол. В рамките на събитието компаниите предоставящи електрически тротинетки за споделено пътуване отдаваха безвъзмездно превозните средства, за да опитат повече хора този алтернативен и екологичен начин на придвижване. Екипите на Пътна полиция направиха и първо тестово замерване на скорост на електрическите тротинетки. Припомняме, че ДАБДП разработи регламент за тяхното използване, който е публикуван на страницата на агенцията за обществено обсъждане. Съгласно него, максималната скорост на движение с тях не трябва да надвишава 25 км/ч, за тази скорост са софтуерно ограничени и всички електрически тротинетки, които се отдават под наем в столицата. Европейската седмица на мобилността е ежегодна кампания за устойчива градска мобилност, организирана от Европейския организационен секретариат с подкрепата на Европейската комисия. Тази година проявата е посветена на темата „Безопасно ходене и колоездене“, а мотото е „Върви с нас!“.", "date": "2019.09.22", "title": "Зона по пътна безопасност в центъра на София"}
{"url": "https://www.novinite.bg/articles/180521/Vanshno-preduprejdava-za-stachka-na-morskiya-transport-v-Garciya-na-24-septemvri", "text": "Общонационална стачка на екипажите на морския транспорт в Гърция е обявена за 24 септември 2019 г. Началото на стачните действия е обявено за 6.00 ч. на 24 септември, а за край - 6.00 ч. на 25 септември. Очаква се стачката да засегне и фериботните връзки в страната. Съобщението е на Министерството на външните работи (МВнР).От външно министерство препоръчват на българските граждани, пребиваващи или пътуващи до Гърция, да се информират предварително за разписанията на морския транспорт и възможните алтернативни връзки с друг вид транспорт, както и да следят местните медии за най-актуална информация.\r\nСъгражданите ни могат да се информират за предстоящи и настоящи стачни действия на сайта: http://apergia.gr, който е наличен само на гръцки език.\r\nПри необходимост от съдействие българските граждани могат да се свържат с Посолството ни в Атина на телефони: +30 693 70 96 220; +30 210 67 48 105; +30 210 67 48 106; +30 210 67 48 107 или с Генералното ни консулство в Солун на телефони: +30 2310 829 210; +30 2310 869 520.", "date": "2019.09.22", "title": "Външно предупреждава за стачка на морския транспорт в Гърция на 24 септември"}
{"url": "https://www.novinite.bg/articles/180529/Emil-Radev-i-obshtinski-savetnici-ot-GERB-pochetoha-vav-Varna-Denya-na-nezavisimostta", "text": "С тържествено издигане на националното знаме Варна отбеляза 111 години от обявяването на Независимостта на България. Сред официалните лица на церемонията бяха евродепутатът от ГЕРБ/ЕНП Емил Радев, председателят на Общинския съвет Тодор Балабанов и общински съветници от ГЕРБ, районните кметове, представители на редица институции, дипломати. Варненският и Великопреславски митрополит Йоан отслужи молебен за България. По традиция празникът на пл. „Независимост” във Варна завърши с тържествен военен марш и българско хоро. В 18,30 ч. на входа на Морската градина ще се проведе концерт на Представителния духов оркестър на Военноморските сили на Република България.", "date": "2019.09.22", "title": "Емил Радев и общински съветници от ГЕРБ почетоха във Варна Деня на независимостта"}
{"url": "https://www.novinite.bg/articles/180519/Korneliya-Ninova-Nezavisimostta-e-sastoyanie-na-duha", "text": "Председателят на БСП Корнелия Нинова поздрави гражданите по повод 111-ата годишнина от отбелязването на Независимостта на България. „Нека заедно и смело пазим българщината и отстояваме независимостта си. Честит празник!\", написа Нинова в официално обръщение. \"Независимостта е състояние на духа. Ако всеки българин я носи в себе си и има характер да я защитава пред вътрешни и външни сили, то и България ще пребъде като свободна и независима държава\", допълни още тя.", "date": "2019.09.22", "title": "Корнелия Нинова: Независимостта е състояние на духа"}
{"url": "https://www.novinite.bg/articles/180532/Razvrazka-Vdovec-v-depresiya-e-barikadiraliyat-se-v-jk-Ovcha-kupel", "text": "\r\nБарикадиралият се 57-годишен мъж в апартамента си в столичния квартал „Овча купел“ е спрял да излиза от вкъщи след смъртта на съпругата си през януари. Това сподели съседът му Николай Стоянов, който живее в страх, откакто мъжът е открил стрелбата.\r\n\r\nТой коментира пред „Монитор“, че мъжът не е бил агресивен до този момент и не е имал подобни прояви. Имали са приятелски отношения и винаги се поздравявали. Николай споделя обаче, че съседът му се е държал странно понякога: „Канех го да пием по бира, а той ми отговаряше рязко „Не, аз имам пари“. От думите му стана ясно още, че 57-годишният стрелец бил заможен, а жена му е била инвалид и той най-вероятно е полагал грижи за нея и за двете им кучета. След смъртта ѝ той се затворил в себе си и съседите му го виждали рядко. Някой споделят, че е възможно мъжът да е злоупотребявал с алкохол.\r\nСигналът за буйстващия мъж е бил подаден в събота в ранния следобед. По-късно той се барикадира и възпроизведе 5-6 изстрела малко след полунощ в неделя. Полицията и психолог все още водят преговори с него.\r\nСъседи споделят, че не е имало подобни случаи от убийството на свекървата на съдия Нели Куцкова в същия блок през 2014 г.\r\n„Кварталът ни е спокоен. Има слабо полицейско присъствие, но като цяло явно е достатъчно“, признава Николай.\r\n", "date": "2019.09.22", "title": "Развръзка: Вдовец в депресия е барикадиралият се в ж.к. „Овча купел“"}
