{"url": "https://www.novinite.bg/articles/182698/Dnes-e-deloto-na-Manolova-za-kasirane-na-izborite-za-kmet-na-Sofiya", "text": "Днес от 10.00 ч. е насрочено делото на Мая Манолова за касиране на изборите за кмет на столицата. Манолова, председателят на Инициативния комитет, издигнал кандидатурата й - Никола Вапцаров, както и членове на Инициативния комитет и хора от екипа й от кампанията ще присъстват лично на съдебното заседание.На 11 ноември Мая Манолова внесе 14 тома доказателства за манипулиране на изборните резултати, като посочи близо 900 протокола и изборни книжа с установени от екипа й закононарушения и други, компрометиращи вота на гражданите, факти. Делото е № 12751/2019 г. и ще се гледа на съдебно заседание в Административен съд - София-град на ул. \"Вашингтон\" 17.", "date": "2019.11.21", "title": "Днес е делото на Манолова за касиране на изборите за кмет на София"}
{"url": "https://www.novinite.bg/articles/182717/Cacarov-Prokuraturata-proveryava-sluchaya-s-pochinaloto-3-godishno-dete", "text": "Прокуратурата вече проверява случая с 3-годишното дете, което почина, след като обиколи 3 столични болници. Вече са разпитани и родителите, които показаха на премиера видеоклипове с грубо, според министър-председателя, отношение в лечебните заведения.„Иззета е медицинска документация по лечението и аутопсията. Проведени са разпити на родителите - иззети са от телефоните им записи. Ще се разпитат всички. Ще се изземе и документацията от личния лекар”, заяви Сотир Цацаров", "date": "2019.11.21", "title": "Цацаров: Прокуратурата проверява случая с починалото 3-годишно дете"}
{"url": "https://www.novinite.bg/articles/182695/Dneven-horoskop-za-chetvartak", "text": "Един час планиране може да ви спести месеци допълнителна работа, така че го имайте предвид, ако започнете нови проекти днес. Днес свършете колкото можете повече работа, за да ви бъде по-лесно по-късно. Сътрудничеството е изключително важно. Денят е подходящ за среща на големи умове. Енергийните ви нива с другите хора ще се съчетаят добре, но е много важно да имате добра комуникация, за да се получават нещата.Днес ще имате много ясна представа точно какви промени трябва да направите. Не се притеснявайте, имате нужната енергия, за да промените всичко, което е необходимо. Нещата няма да бъдат драматични, всичко ще мине гладко.Jenite.bВижте повече на: ", "date": "2019.11.21", "title": "Дневен хороскоп за четвъртък"}
{"url": "https://www.novinite.bg/articles/182732/BFS-s-neskoposan-opit-za-opravdanie-sled-gramnaliya-skandal-s-hotelite-na-Lechkov-i-Furnadjiev", "text": "От БФС пуснаха изявление до медиите във връзка с разследване на БТВ относно разходването на средства по съвместни проглами с ММС. В материала сатава ясно, че БФС праща редовно на лагери деца в хотелите на Йордан Лечков в Сливен и на Атанас Фурнаджиев в Банско. Двамата са вицепрезиденти на Централата, а сумите са престоя на школите в комплексите им са драстично завишени:", "date": "2019.11.21", "title": "БФС с нескопосан опит за оправдание след гръмналия скандал с хотелите на Лечков и Фурнаджиев"}
{"url": "https://www.novinite.bg/articles/182728/Unikalno-priklyuchenie-D-r-Krasimir-Petrov-obikoli-vsichki-darjavi-po-sveta", "text": "Варненецът д-р Красимир Петров заложи на живот между скалпела и самолетния билет и преди няколко седмици се превърна в българина, посетил всички 196 независими, международно признати държави в света.Голямото пътуване за коремния хирург, който трета година е изпълнителен директор на спешната болница на българския Североизток - МБАЛ “Света Анна - Варна”, започва, когато той изпълва Христова възраст.Преди да навърши 33, докторът-пътешественик е излизал само в три държави. Първата е Румъния. Наскоро финишира мегамаратона в 196-ата си точка на пристигане и пребиваване - Молдова и така образно пропътува 440 километра, колкото делят столиците на първата и последната посетени държави, вместо за 25 минути /толкова трае самолетният полет от Букурещ до Кишинев/ за четвърт век и преминавайки през 194 държави, пише moreto.net.започва в най-ранно детство - с бабините приказки и разказите на баща му. По-късно преминава през любимите на момчетата истории на Жул Верн и Майн Рид. Свой дял в бъдещото голямо голямо пътешествие имат отрупаните с книги рафтове на Руската книжарница /любима на поколения варненци, докато я имаше/, на пешеходната улица в морската столица - “Княз Борис I”. В началото на Христовата възраст прави  няколко рейса като корабен лекар. Включва се и в няколко алпийски експедиции.Така докторът-пътешественик обобщава днес, през погледа на времето, началото на своето пътуване по 196 маршрута до всички точки на света.Първият рейс като корабен лекар д-р Петров прави до Китай. По разписание пътуването трябва да приключи за 2 месеца, но продължава 7 - през 14 държави.Следват няколко рейса с кораб, серия организирани пътувания, Хималаи, Южна Америка...“В началото водещо е любопитството. После идват туристическата страст, интересът към необичайното и отварянето на сетивата към обаянието на джунглата в Централна Африка, например”, анализира голямата си страст пътешественикът д-р Петров.Завидният опит на човека, обиколил всички 196 признати държави в света, е категоричен, че щастието от всяко пътуване е въпрос на нагласа и настройки на сетивата.“В масовия случай хората са чели за екзотични места и са си формирали клишета, които нямат общо с истината. А тя е простичка: Можеш да обиколиш Африка без двуцифрено число ваксини. Единствената задължителна за Африка и Южна Америка ваксина е тази против жълта треска. Добре е да има и хепатитна, но е под въпрос колко действа тя. Личната хигиена е определяща, включително и за другите паразитни заболявания. Работещата формула е старото колониално правило: На пиеш небутилирана или непреварена вода и не ядеш неминала през огън храна и необелено растение. Най-сигурната защита срещу малария са ризите с дълъг ръкав и дългите панталони, особено след залез слънце, когато излизат комарите. Това обаче е валидно, ако престоят е под 3 месеца. Ако надвиши този срок, избягването на маларията е почти невъзможно”, съветва докторът-пътешественик.За най-дългите си пътувания той ползва неплатен отпуск. Над 2/3 от страните е посетил в режим на евтини пътувания - със спане в хостели, евтини хотели и хранене в местни заведения. Така обикаля Южна Америка, голяма част от Азия и половин Африка. В пари този тип пътешествия костват около 2000 долара - за посещение на 4-5 държави. До влизането си в политиката картата на пътешественика е с маркирани повече от 150 посетени държави.След успешното приключване на списъка с всички 196 международно признати независими държави в света, д-р Петров признава, че има дестинации, в които не би стъпил повторно, но към Африка винаги е готов да поеме пак.“Природата в Африка, хората и тяхната представа за живота са много различни. Времето там тече различно. Бих се върнал винаги там. Вероятно, защото мотото, по което се опитвам да живея, гласи, че живеем заради грешките, които бихме направили отново”, признава хирургът-пътешественик.", "date": "2019.11.21", "title": "Уникално приключение! Д-р Красимир Петров обиколи всички държави по света"}
{"url": "https://www.novinite.bg/articles/182705/Kobrata-sas-zagadachno-poslanie-kam-Andrea-i-kup-razkritiya-za-Djeni-Sushi", "text": "Любовта не е лесно нещо, но е движещата сила в нашия живот. Ще видим как ще се наредят нещата. С Андреа се разделихме, но не се знае нищо. Продължаваме напред и вярваме в хубавото бъдеще, заяви Кубрат Пулев в предаването \"Тази сутрин\" на bTV. Боксьорът допълни, че си е направил нужните изводи от скандала с журналистката Джени Равало.\"Аз съм шегаджия, но понякога хората не разбират моите шеги. Трябва да си ги премервам. Имаше разни специалисти, които очакваха Джени Суши да ми вземе 1 милион, да ми източи парите. Това са глупости. Не съм убил човек, това е просто една целувка\".\"Справедливостта възтържествува. Знам, че не беше правилно. В България се целуваме за здрасти и чао, в Европа като цяло е по-различно от Щатите. Не очаквам по-нататъшно развитие. Беше интересно за хората - вместо да гледат сапунени сериали, гледаха ситуация от истинския живот. Вярно, на мой гръб, но ... В един момент Джени спря да си вдига телефона - както беше с нас на парти, както цяла нощ яде и пи за наша сметка. Сега пак вдига на хората от моя екип. Изводът е, че преди да целунеш, трябва да попиташ. Но става доста сухо и дървено - прощавай, мога ли да те целуна? Това е положението в съвременния свят. Невинаги можеш да усетиш какво чувстват другият човек\", завърши Кобрата.", "date": "2019.11.21", "title": "Кобрата със загадъчно послание към Андреа и куп разкрития за Джени Суши"}
{"url": "https://www.novinite.bg/articles/182725/Sarbiya-ni-obvini-v-shpionaj", "text": "България има мощно разузнавателно присъствие в Сърбия. Тя участва в шпионския център в Скопие, заедно с Хърватия. Това са само част от тежките обвинения, които отправи тази сутрин по сръбската държавна телевизия председателят на парламентарната комисия за Косово Милован Дрецун, предаде БГНЕС.В продължение на 12 минути Дрецун непрекъснато внушава, че България стои зад последния скандал, в който руски шпионин дава пари на висш сръбски чиновник. Поради тази причина днес се събира извънредно и Съветът по национална сигурност. Преди заседанието президентът Александър Вучич ще се срещне с руския посланик в Белград. Агенцията за сигурност и разузнаване на Сърбия официално потвърди автентичността на кадрите, на които Георгий Клебан дава пари на сръбски агент. Агенцията за сигурност разследва възможна шпионска афера.„Много е важно да се каже в кой момент са публикувани тези записи в публичното пространство. Искам да ви припомня, че България реагира много бурно по повод присъствието на руските ракетни системи С-400 по време на общите сръбско-руски военни учения. Тази история може да навреди на руско-сръбските отношения. Малко хора обърнаха внимание на реакцията на Атлантическия съвет в България. Тя мина незабелязано. Тя не може да се счита за несвързана с този случай. Те предупредиха българската общественост, че на тяхна територия Русия извършва хибридна война и нейната цел е извършването на терористични атаки\", каза Дрецун\"Искам да Ви припомня, че неотдавна аз лично съобщих публично , че в Скопие е сформиран и замаскиран разузнавателен център, където има шпиони от съседните държава като България, Хърватия, Северна Македония. В Сърбия, България има изключително мощно разузнавателно присъствие\", подчерта още Милан Дрецун, който се счита за един от най-близките сътрудници на президента Вучич.", "date": "2019.11.21", "title": "Сърбия ни обвини в шпионаж"}
{"url": "https://www.novinite.bg/articles/182710/Iztochnoevropeec-stana-shef-na-ENP-naj-golyamata-politicheska-sila-v-Evropa", "text": "Доналд Туск e избран за новия президент на Европейската народна партия (ЕНП) след конгрес. Европейската народна партия избра бившия президент на Европейския съвет Доналд Туск за свой лидер на мястото на французина Жозеф Дол.Туск е избран с 491 гласа „за“ и 37 „против“ на конгреса на партията в хърватската столица Загреб. Той стана първият източноевропеец начело на най-голямата политическа сила в Европейския съюз. Полякът беше единственият кандидат за поста председател на ЕНП.62-годишният Туск е бивш член на полското движение „Солидарност“. Той бе министър-председател на Полша от 2007 до 2014 г.На 30 август 2014 г. е избран за президент на Европейския съвет. От 1 декември същата година встъпва в длъжност. На този пост е в продължение на два мандата.Пред да бъде избран той отправи остри критики срещу автократите и популистите. \"В никакъв случай не можем да изоставим сферата на сигурността и на реда на популистки политици, на манипулатори и на автократи, които карат хората да вярват, че свободата не е съвместима със сигурността\", заяви Туск, предаде БТА.Сред кандидатите за заместник-председател на ЕНП е и българският еврокомисар Мария Габриел.Премиерът на България Бойко Борисов, който е в Загреб, написа по-рано във Фейсбук, че \"Доналд Туск ще бъде много добър председател на ЕНП. Той е изключителен приятел на България. Помните приветствието му за председателството на България. Доналд ми е добър приятел. Положи огромни усилия като председател на Европейския съвет, когато се изискваше се дипломатичност и консенсус\".", "date": "2019.11.21", "title": "Източноевропеец стана шеф на ЕНП - най-голямата политическа сила в Европа"}
{"url": "https://www.novinite.bg/articles/182726/Balgarin-zakla-zverski-majka-si-v-Madrid", "text": "69-годишна жена от Българя е починала в сряда в дома си в Мадрид, след като е била намушкана с нож във врата. За убийството на възрастната жена е заподозрян 35-годишния й син, също български гражданин, който е арестуван от Националната полиция.Toва съобщават полицейски източници, цитирани от bulgaros.ovh. Зверството е станало в сряда около 8:00 ч. в семейното жилище, разположено на улица Рескон номер 18, квартал Карабанчел, Мадрид. Персоналът на Медицинска спешна служба (SUMMA) 112, който се озовали на сигнал в дома на жертвата, потвърдил смъртта на жената.  В семейното жилище са били дъщерята и синът на починалата. Националната полиция разследва причините за зверското убийство, каза говорител на полицията пред агенция Ефе, който уточнява, че синът на жертвата е арестуван.", "date": "2019.11.21", "title": "Българин закла зверски майка си в Мадрид"}
{"url": "https://www.novinite.bg/articles/182694/Oblachno-shte-e-vremeto-dnes", "text": "Днес ще бъде предимно облачно. След временно ще спиране на валежите, в западната половина от страната, от юг те отново ще се активизират; като по-значителни ще бъдат в Централна и Източна България. С умерен, в източните райони и поречието на Дунав и временно силен източен вятър ще започне да прониква по-студен въздух. Максималните температури ще са между 11° и 16°.Над планините ще е облачно с валежи от дъжд, по-значителни в Родопите и Източна Стара планина. Над около 1800 метра ще превалява сняг. Ще духа умерен и временно силен юг-югоизточен вятър. Максимална температура на 1200 метра – около 8°, на 2000 метра – около 2°Над Черноморието ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър. Дневните температури слабо ще се понижат и максималните ще са между 14° и 17°. Температурата на морската вода е 17°. Вълнението на морето сутрнита ще е 3, през деня ще се усили до 4 бала.", "date": "2019.11.21", "title": "Облачно ще е времето днес"}
{"url": "https://www.novinite.bg/articles/182696/Vnimavajte-Otkriha-smartonosna-bakteriya-v-sudjuk-i-pushena-skumriya", "text": "Бактерия листерия моноцитогенес е открита в пушена скумрия на шайби и домашен свински суджук българско производство. Българската агенция по безопасност на храните (БАБХ) взе извънредно 300 проби от готовите за консумация храни.Пробите са взети от три групи продукти, в които е най-вероятно развитието на бактерията. Това са месни сурово-сушени продукти - 143 проби, сирена с кратък период на зреене - 78 проби и пушени, веяни и мариновани рибни продукти 79 - проби.Продуктите са с произход България, Европейски съюз и трети страни. Установени са две несъответствия, за които са предприети всички необходими действия за изтегляне от пазара на засегнатите храни и за предотвратяване на нови случаи на замърсяване.Извънредните проверки са проведени по инициатива на БАБХ във връзка с установени случаи на листерия в храни в кратък период от време.Агенцията провежда регулярен мониторинг на храните, пуснати на пазара, с цел проверка на ефективността на прилаганите от производителите и търговците мерки за осигуряване спазването на микробиологичните критерии.В случай на констатирани несъответствия незабавно се предприемат всички законови мерки за гарантиране на максимална защитата на здравето на потребителите.В средата на октомври от пазара беше изтеглена отново пушена скумрия от Румъния заради установено наличие на бактерията.Бактерията листерия е заразна за хората и причинява заболяването листериоза. Симптомите са общо неразположение – висока температура, главоболие, световъртеж. Рискът от заразяване е най-висок при хората с отслабена имунна система, болните, бременните, възрастните и кърмачетата.", "date": "2019.11.21", "title": "Внимавайте! Откриха смъртоносна бактерия в суджук и пушена скумрия"}
{"url": "https://www.novinite.bg/articles/182700/Sistemata-ni-ubiva--Absurdno-e-liceto-na-omrazata-da-predstavlyava-balgarskiya-parlament", "text": "Ние майките на деца с увреждания от НГИ „СИСТЕМАТА НИ УБИВА“ не приемаме договорения „УЖ“ избор на Валери Симеонов за зам. председател на върховната институция на Република България – Народното Събрание!Абсурдно е лицето на омразата, олицетворението на циничната политическа арогантност и самозабравяне да представлява българският парламент. Недопустимо е управлението, съдбата и имиджа на страната отново да зависят от нестабилните настроения и интереси на този коалиционен партньор с нищожна електорална подкрепа. НАСТОЯВАМЕ за неговата незабавна оставка или оставката на Народното Събрание, което с този си нелеп „избор“, демонстрира пълна липса на морал и елементарно зачитане на достойнството на суверена! Ние майките на деца с увреждания от НГИ „СИСТЕМАТА НИ УБИВА“ отново ще опитаме да събудим гражданската съвест, като организираме серия от протести до постигане на гореспоменатото искане! Първият протест ще се проведе на 22.11.2019г. пред Народното Събрания от 12.00 ч. Продължаваме в понеделник 25.11.2019г. от 18.30ч. с авто-шествие, блокиране и гражданско неподчинение. Сборният пункт за авто-шествието ще бъде на площад „Народното Събрание“!", "date": "2019.11.21", "title": "\"Системата ни убива\" : Абсурдно е лицето на омразата да представлява българския парламент"}
{"url": "https://www.novinite.bg/articles/182706/Majat-na-Shakira-razkri-koga-shte-se-pensionira", "text": "Защитникът на Барселона Жерард Пике възнамерява да сложи край на кариерата си в своя роден клуб. Договорът на 32-годишния испанец с каталунците е до юни 2022 година.\"Ще завърша кариерата си в Барса. В идеалния случай ще играя до 2022 година, но ако не играя редовно, това ще стане и по-скоро\", заяви Пике пред \"Мундо Депортиво\".Както е известно - Пике е мъжът до колумбийската поп звезда Шакира, която според слуховете го натиска по-рано д аокачи калеврите и да има повече време за семейството.", "date": "2019.11.21", "title": "Мъжът на Шакира разкри кога ще се пенсионира"}
{"url": "https://www.novinite.bg/articles/182734/Manolova-Sadat-dopusna-da-se-napravi-ekspertiza-za-korektnostta-na-izbornite-spisaci", "text": "„Важно е, че съдът допусна съдебна експертиза за това как са съставяни избирателните списъци и как са включвани хора в тях. Дори само формалният сбор от 7 хиляди недействителни бюлетини, 7 хиляди дописани граждани в списъците и 7 хиляди купен ромски вот е повече от разликата между двамата кандидати за кмет на София.“ Това каза Мая Манолова на излизане от съдебната зала, където се проведе първото заседание по делото за касиране на кметските избори в София, заведено от нея и нейния Инициативен комитет.Следващото заседание е на 2 декември. Ще бъдат изслушани свидетели и ще бъде направена съдебно-математическа и техническа експертиза. „Заседанието беше дълго. Приложили сме десетки доказателства. Съдът призна по-голямата част от тях. Не допусна повторно преброяване на бюлетините в посочените секции“, посочи Манолова. „Остава възможността обаче да докажем на следващо заседание, че недействителните бюлетини са некоректно произведени“, каза Манолова. „По възраженията ни и жалбите за купуване на гласове също остава съдът да реши в следващо заседание. Тоест, възможността да има преброяване поне в някои секции с груби манипулации, остава“, посочи тя. „Ние твърдим, че има сериозно нарушение по отношение на 7 хиляди граждани на ЕС, допълвани в списъците. Също така и по отношение на т. нар. \"техническа грешка\" с липсващите 101 хиляди души в тях между първия и втория тур“, посочи още Манолова. Като \"крачка напред\" тя определи решението на съда да приеме съдебна експертиза за списъците и за начина на тяхното съставяне.„Със свидетели ще докажем и тежките нарушения на изборните правила в ОИК. Би следвало протоколите да се отварят пред ОИК, в присъствието на член на ОИК, но това е правено от сътрудници, назначени от ОИК, в нарушение на закона“, поясни Манолова. „Те са участвали в отварянето, коригирането, дописването, а по-голямата част от тях са служители на Столичната община“, обясни още нарушенията Манолова. Според нея, 900 протокола са коригирани в нарушение на закона от технически сътрудници, които не са имали право на това. „Също тежко нарушение на международните стандарти е недопускането на наблюдатели и представители да присъстват в процеса в \"Арена Армеец\", като малкото допуснати дори не са имали визуален контакт с представянето на бюлетините и протоколите“, обясни тя. „Свободно се е нарушавал законът и изборните правила по приемането на протоколите, което ще докажем в следващото съдебно заседание. Надяваме се с изнасянето на тези факти, ще прекратят подобни изборни нарушения в следващите избори“, изрази увереност Манолова. „Предстои да видим какви са размерите на щетите, настъпили след начина, по който ОИК е организирала изборите и приемането на протоколите. Ще предоставим на медиите жалбата с всички доказателства, за да имат непосредствена информация за това как се правят изборите“, подчерта още Манолова.", "date": "2019.11.21", "title": "Манолова: Съдът допусна да се направи експертиза за  коректността на изборните списъци"}
{"url": "https://www.novinite.bg/articles/182724/Kobrata-Dobre-che-Klichko-me-nokautira-inache-nyamashe-da-imam-stigane", "text": "Вероятно е по-добре, че загубих от Владимир Кличко, иначе щях да съм прекалено голям, обяви Кубрат Пулев в предаването „Тази сутрин“ на bTV. Преди 5 години българският боксьор бе нокаутиран от тогавашния шампион в сблъсък за световната титла в тежка категория в Хамбург.„От щаба на Кличко бяха учудени от публиката и от това колко българи дойдоха да ме подкрепят. Бях много добре подготвен, но стратегията ми беше супер грешна. Бях сам дори срещу „Зауерланд“. Допуснах грешки от първи клас в бокса - като ти посягат долу, не сваляш ръката и не позволяваш да те финтират“.„Може и да е по-добре, че не го победих. Така е трябвало да стане, сега е много по-интересно. За нищо не съжалявам. Действията ми на ринга бяха прибързани, бях зелен въпреки опита при аматьорите. От империята „Кличко“ правеха хиляди номера. Бях сам срещу всички, нямах опит, хората около мен нямаха опит. Те искаха да помогнат, но това беше положението. Поемам изцяло вината и отговорността, защото най-важна бе стратегията на ринга. Бях добре физически, но...“Пулев разкри, че прословутата му реплика след въпросния мач – „Продължаваме напред“, се е превърнала в мотивация за много хора, включително и за такива със здравословни проблеми. „Това ме топли и ме радва – че са получили подкрепа в трудни мигове“.Кобрата подчерта, че не е срещнал особени затруднения в последния си двубой – срещу американеца Райдъл Букър, когото победи със съдийско решение. „През цялото време го биех, той беше подвижен боксов чувал. Разбира се, не трябва да го подценяваш – във всеки едни момент можеше да експлоадира и да върне някой удар. Видяхте, че дори Джошуа - непобедимият, великана, мускулестият Джошуа - загуби от Руис заради един удар. Букър няколко пъти ме намери с десни прави, но не бяха някакви кой знае какви удари, българска глава е здрава и издържа на удари“.„Аркадата вече съм я забравил, нямам никакви проблеми. Два-три месеца й трябваха да отшуми, беше много дълбока - двайсет и няколко шева. Мотивацията и духът са най-важни при такава ситуация на ринга. Боли и много обезверява, защото кръвта влиза в окото, не виждаш, има удари, които се изсипват върху мен, защото противникът атакува. Но мен ме движи желанието за победа. Силата е в духа, а не в парите или колите. Затова ме е яд за България, но това е друга тема“.„Със сигурност ще се изправя за титлата срещу победителя между Джошуа и Руис. Очаквам, ако Руис се подготви съвестно, да спечели отново. Въпреки че и Джошуа със сигурност си е взел поука“.Пулев разкри, че със сигурност продължава съвместната си работа с треньора Ули Вегнер, пише gol.bg. „Разбираме се перфектно. Той има око за бокса, има изграден начин на подготовка и програма, които неведнъж са водили до успехи. Той застана до мен и ми каза - ти си моята мотивация да направя световен шампион в тежка категория и след това се отказвам от бокса“.", "date": "2019.11.21", "title": "Кобрата: Добре, че Кличко ме нокаутира, иначе нямаше да имам стигане"}
{"url": "https://www.novinite.bg/articles/182701/Protest-sreshtu-nasilieto-nad-jeni", "text": "Феминистки организации и колективи организират протест на Международния ден на ООН за елиминиране на насилието срещу жените. Шествието под надслов „Докато има насилие, борбата продължава“ ще започне от площад „Независимост“, където ще бъдат проведени изказвания на някои от участниците. Фейсбук събитие: .Протестът има за цел да постави на преден план липсата на институционална рамка, в която насилието, основано на пола, да бъде третирано като отделна категория, изискваща свои специфични контрамерки. Организаторите на протеста виждат полово-базираното насилие като неразривно свързано с други обществени проблеми: криза на обществените услуги, включително здравеопазване; расизъм; липса на подкрепа към хората в неравностойно положение; хомофобия; трансфобия. Исканията на протеста са изразени в пет области:В миналогодишния протест се включиха над 1000 души, които блокираха Орлов мост.", "date": "2019.11.21", "title": "Протест срещу насилието над жени"}
{"url": "https://www.novinite.bg/articles/182703/Kilometrichna-opashna-ot-tirove-na-Kapitan-Andreevo", "text": "Над 15 километра е опашката от тирове на „Капитан Андреево”. В сряда вечерта беше дори над 20 километра и продължаваше и след Свиленград.На места тировете са в няколко колони и създават трудности и за останалите участници в движението по магистрала „Марица”.Проблемите за камионите на граничния пункт продължават повече от 2 месеца.„Пунктът работи на пълен капацитет. За последното денонощие са обработени близо 2500 камиона. Повече от половината са на изход”, заяви Диана  Маркова от Агенция „Митници”.„За последните 5 години трафикът на товарни автомобили се е увеличил двойно. А през октомври е поставен абсолютен рекорд, когато митническите служители са обработили 70 000 камиона”, каза още Маркова.", "date": "2019.11.21", "title": "Километрична опашна от тирове на „Капитан Андреево”"}
{"url": "https://www.novinite.bg/articles/182704/Petya-Dimitrova-s-otlichie-sred-top-menidjarite-na-naj-golemite-industrialni-finansovi-i-zastrahovatelni-kompanii-v-Balgariya", "text": "На тържествена церемония в София бяха отличени дамите, които ръководят най-големите компании и финансови институции в България. Петя Димитрова, главен изпълнителен директор и председател на УС на Пощенска банка, беше отличена като една от едва 6-те наградени жени - топ мениджъри, начело на едни от най-големите индустриални, финансови и застрахователни компании в България.  Наградата беше връчена за отличните резултати постигнати от Пощенска банка и за най-новите й постижения, както и за успешно ръководство, което насърчава включването на жените в бизнеса. Топ-мениджърите получиха престижните награди по време на специално събитие за представяне на резултатите от първото у нас проучване „Жените в корпоративна България“, което се провежда по повод 10-та годишнина на Сдружение „Дамски форум“, в което членуват 111 дами на високи ръководни позиции. Събитието беше организирано съвместно с екипа на сп. „Икономист“.Проучването „Жените в корпоративна България“ обхваща 300-те най-големи компании в България, като отличава онези от тях, които имат най-голямо присъствие на жени в Управителния съвет и Надзорния съвет, жена председател на УС / НС, а така също имат жена за CEO. Критериите на проучването са заимствани от изследването Европейски индекс на полово разнообразие на организацията European Women on Boards, в което са включени 200 публични компании от 9 държави. Сред целите му са да покаже къде е позиционирана България в постигането на реално разнообразие в мениджърските екипи, което е залог за успешното развитие на съвременния бизнес. Сдружение „Дамски форум” е неправителствена организация, в която членуват дами на високи ръководни позиции или развиват успешно собствен бизнес. Целта им е да споделят натрупания опит, да обменят идеи и да работят в посока развиване на обществото и позицията на жената в него. Те знаят, че пътят, който са изминали, не е лесен и имат желание да помагат на младите надежди на България с амбиции и стремежи да постигнат успехи и високо професионално ниво.", "date": "2019.11.21", "title": "Петя Димитрова с отличие сред топ мениджърите на най-големите индустриални, финансови  и застрахователни компании в България"}
{"url": "https://www.novinite.bg/articles/182707/Ministerstvoto-na-zdraveopazvaneto-otbelyazva-Mejdunarodniya-den-bez-tyutyunopushene", "text": "Министерството на здравеопазването, Регионалните здравни инспекции (РЗИ), Столична община, Сдружение „Национална асоциация за профилактика на белодробните болести“ инициират кампания по повод Международния ден без тютюнев дим – 21 ноември 2019 г. под мотото: „Спри сега за здраво бъдеще на децата си“.Министерство на здравеопазването, партньори и популярните лица призовават на този ден всеки пушач да положи началото на отказване от тютюнопушенето в името на собственото си здраве, както и на здравето на семейството и близките си. Тази година Кампанията е подкрепена от лекаря и актьор Наум Шопов и от певеца Константин Белчев, които ще отправят послания в социалните мрежи.В рамките на инициативата, в цялата страна са организирани прояви срещу тютюневата зависимост, както и дейности, насочени към мотивация на активните пушачи за отказване на цигарите.Според данни от изготвения от Европейската комисия „Здравен профил за България“, 2017 г. //, разпространението на тютюнопушенето сред българското население е най-високо в ЕС и е с почти седем процентни пункта над средното за ЕС. Не по-малко от 28% от възрастното население, включително повече от един на всеки трима (35%) мъже, пуши ежедневно. Равнищата на тютюнопушене сред младежите са сходни: разпространението на тютюнопушенето сред 15-годишните момчета е второто най-високо в ЕС (21%, след Хърватия), а при 15-годишните момичета – 30% са редовни пушачи – най-високото равнище в ЕС. Съгласно оценките на Световната банка цената, която плаща здравната система на дадена държава за последствията за здравето от употребата на тютюневи изделия, съставлява между 0.1% и 1.1% от брутния вътрешен продукт на различните страни.Спирането на тютюневите изделия, съдържащи и не съдържащи тютюн има непосредствени и големи ползи за здравето при мъже и жени на всички възрасти - тези ползи се проявяват, както при лица със свързани с пушенето заболявания, така и при лица без такива заболявания.В столицата на  21 ноември 2019 г. от 10.00-12.00 ч. в двора на Втора Многопрофилна болница за активно лечение (МБАЛ) - София ЕАД, гр. София,  Сдружение „Национална асоциация за профилактика на белодробните болести“, съвместно с Коалиция за живот без тютюнев дим провеждат безплатно изследване на съдържанието на едно от токсичните вещества, които се инхалират при пушенето в издишания въздух на пушачи (въглероден оксид). Също така се провеждат и  консултации за отказване от цигарите.В цялата страна инициативите за популяризиране на Международния ден без тютюнопушене се провеждат в рамките на целия месец Ноември, като регионалните здравни инспекции  организират следните дейности:- Популяризиране на услугите в Кабинетите за консултиране и отказване от тютюнопушенето - консултиране за повишаване на мотивацията за спиране и отказване от тютюнопушенето;- Спирометрично измерване на активните и пасивни пушачи с апарат, чрез издишан въздух за остатъчни количества въглероден оксид в белия дроб и процента на карбоксихемоглобин в кръвта;- Определяне на степен на никотинова зависимост с тест на Фагерстрьом;- Превантивни дейности за ограничаване на тютюнопушенето: фотоконкурси, изложби за колажи, апликации и картини, презентации, интерактивни обучения, срещи и дискусии, демонстрации за вредите от тютюнопушенето с помощта на интерактивен обучителен макет, разпространение на информационни материали, насочени към широката общественост и др.В две области на страната дейностите ще продължат и след м. Ноември: Организирани са безплатни профилактични прегледи за пушачи в Благоевград (29.11.2019 г. и 13.12.2019 г.) и Враца (18.12.2019 г.), инициирани от Министерство на здравеопазването, Сдружение „Национална асоциация за профилактика на белодробните болести“ и Столична община. Гражданите могат да се запишат и да получат информация на тел. 070010126  всеки работен ден между 10.00 и 16.00 часа, както и чрез сайта на Института за здравно образование Министерството на здравеопазването припомня, че през цялата година в Кабинетите за консултиране и отказване от тютюнопушенето във всяко от 28-те РЗИ пушачите имат възможност да получат консултация относно отказването от вредния навик.", "date": "2019.11.21", "title": "Министерството на здравеопазването отбелязва Международния ден без тютюнопушене"}
{"url": "https://www.novinite.bg/articles/182713/Zamraznaloto-kralstvo-2-s-prikazna-gala-premiera-SNIMKI", "text": "На 20 ноември в Синема Сити, Mall of Sofia се случи едно от най-красивите филмови събития за 2019 година. Повод за него бе втората част на абсолютния феномен Замръзналото кралство, който през ноември 2013 година беляза цялата киноиндустрия с рекордния си успех и постави основата за едно още по-знаменито и дългоочаквано продължение! Гала премиерата на Замръзналото кралство 2 в България събра на едно място стотици гости, които споделиха ентусиазма и положителната енергия за новото приключение, което Дисни поднася чрез този красив, тайнствен свят. Вечерта, посветена на филма, бе издържана изцяло в духа на приключенската продукция.Тематичен декор, в който емблематичният Олаф събра вниманието на всички, любимите на малки и големи Елза и Анна, които неизбежно се превърнаха в звездите на вечерта и не спряха да раздават автографи и усмивки на всички гости, правейки вечерта наистина автентична, както и много други акценти, превърнаха повода в един своеобразен филмов празник. А „най- малките гости“ на събитието, които бяха и най-специални, изпълниха атмосферата с още повече смях и забавление и се насладиха на всички подготвени за тях изненади. Сред звездните гости на гала премиерата бяха Михаела Филева, Дивна, Ваня и Жени Джаферович, Алекс и Дани Петканови, Деян Статулов, Поли Гергушева и Даяна Христова, Георги Янков от Фермата 4 и други.Специални гости на събитието бяха и членовете на озвучаващия екип, които подариха гласовете си на героите от Замръзналото кралство 2. Сред тях бяха Надежда Панайотова и Веси Бонева, които озвучиха с магическите си гласове любимите Елза и Анна и изпълниха емблематичните за продукцията песни, които се превръщат в тотални музикални хитове. Саундтракът заема ключова роля във филма и допринася за още по-силно въздействие върху зрителите. На 15 ноември дебютира и албумът с песни от филма, който у нас се разпространява от Анимато Мюзик/Universal Music Group и е наличен на физически носител в онлайн магазин MusicMall.bg. Точно толкова красив и завладяващ е Замръзналото кралство 2, каквато беше и гала премиерата. Затова не пропускайте да станете част от тази пленителна история и заедно с Елза, Анна, Олаф, Кристоф и Свен да се отправите на пътешествие в търсене на спасение за кралство Арендел! Замръзналото кралство 2 вече ни приветства в снежната си обвивка само в кината на 2D, 3D, IMAX 3D и 4D и предпремиерно от 21 ноември. ", "date": "2019.11.21", "title": "\"Замръзналото кралство 2\" с приказна гала премиера! (СНИМКИ)"}
{"url": "https://www.novinite.bg/articles/182712/Kmetat-na-Stolipinovo-na-vojna-sreshtu-obgazyavaneto-ot-gorene-na-avtomobilni-gumi", "text": "Само за два дни от коритото на река Марица в Пловдив са извадени хиляди излезли от употреба автомобилни гуми. Акцията е по инициатива на кмета на район „Източен“ Иван Стоянов и се осъществява със съдействието на ОП „Чистота“. Събраните гуми се извозват на площадката на общинската фирма „Инсинератор Пловдив”.Район Източен под тепетата включва гетото Столипиново.„Преди изборите обещах да работя за намаляване на обгазяването на района и целия град от горенето на стари гуми. Ще бъда строг и безкомпромисен към нарушителите, защото една от важните ми мисии е дадостигнем европейските норми за запрашеност на въздуха – не повече от 35 дни годишно с превишение на фините прахови частици, а изгарянето на гуми е сред основните източници на замърсяване“, коментира Иван Стоянов.Вече са проверени 6-те вулканизатора на територията на района. Направено е запитване до РИОСВ дали те имат сключени договори с лицензирани фирми за събиране на този тип отпадъци и в кои дни се извършва извозването им. Съвместни екипи от районната администрация, Шесто районно управление и Общинския инспекторат ще контролират дали се предава цялото количество излезли от употреба гуми.„Целта е да преустановим нерегламентираното изхвърляне на гуми в речното корито, където жители на квартала ги горят, за да вземат метала. Затова започваме проверки и на пунктовете за вторични суровини“, заяви кметът на „Източен“ Иван Стоянов.", "date": "2019.11.21", "title": "Кметът на Столипиново на война срещу обгазяването от горене на автомобилни гуми"}
{"url": "https://www.novinite.bg/articles/182714/Na-20-dekemvri-shte-se-nasladim-na-koncert-spektakal-Spomen-NLO-po-ideya-na-golemiya-balgarski-kompozitor-Stefan-Dimitrov", "text": "На 20 декември от 20:00 часа в зала 1 на НДК ще имаме възможност да се насладим , в който ще се включат добре познатите актьори от легендарната формация НЛО /Георги Мамалев, Антон Радичев, Катерина Евро/, с участието и на звездите Камен Воденичаров, Тончо Токмакчиев, младата актриса Ева Данаилова.Идеята за спектакъла е дело на известния български композитор Стефан Димитров, като освен неговото лично участие на сцената на зала 1 на НДК, изключителната му музика ще звучи в осъвременени аранжименти, направени специално от Евгени Димитров - Маестрото и “Ку-Ку Бенд”. Ще се насладим на живото изпълнение на големите хитове на НЛО, като “Канада”, “Адвокате”, “Свако Цако”, “Парти любими” и много други, с незабравимите текстове на Живко Колев и Недялко Йорданов. Димитър Стоянович се е погрижил да бъдат възродени любими образи от далечното и не толкова далечното минало. Освен легендарни скечове като “Тримата в кухнята”, “Професор Гучев”, “Пресцентър на МВР” и други, актьорите ще представят на сцената нови актуални теми в специално написани за концерт-спектакъла нови актьорски етюди, режисирани от Лъчезар Аврамов. С този проект екипът на \"Спомен НЛО\" се завръща във времето на качествените хумористични предавания, с които поколението на 90-те години и техните деца имаха щастието да израснат. Общата цел и мисия е да провокираме отново интереса към качественото забавление и свободните форми на изразяване.  за събитието можете да закупите онлайн от Y, всички каси на EasyPay както и от Билетен център - НДК. “” се провежда с подкрепата на Столична Община.", "date": "2019.11.21", "title": "На 20 декември ще се насладим на концерт-спектакъл „Спомен НЛО“ по идея на големия български  композитор Стефан Димитров!"}
{"url": "https://www.novinite.bg/articles/182699/Decata-na-Veliko-Tarnovo-vklyuchiha-kolednata-ukrasa-nad-1400-svetlini-obagryat-grada", "text": "В истински празник за децата се превърна запалването на коледните светлини във Велико Търново. Стотици малчугани включиха украсата, а за настроението на малки и големи се погрижиха актьорите от Театър „ВЕСЕЛ“ с постановката „Коледната въртележка“. На финала на спектакъла в един миг заблестяха елхата пред сградата на общината и украсените иглолистни дървета край паметника „Майка България“. Празникът бе още по-вълнуващ с ефектните фойерверки, озарили небето над града.Малчуганите и техните родители бяха приветствани от заместник-кмета на Велико Търново Снежана Данева-Иванова. Спазена бе традицията поне един месец преди Рождество Христово в старата столица да грее празничната украса. Над 1200 са коледните светлини, а повече от 200 са светещите в различни цветове фигури. Украсата обхваща както централната част на града, така също основните улици и всички квартали.", "date": "2019.11.21", "title": "Децата на Велико Търново включиха коледната украса, над 1400 светлини обагрят града"}
{"url": "https://www.novinite.bg/articles/182730/Poslednite-5-naj-dobri-transfera-na-sar-Aleks-Fargyusan", "text": "Сър Алекс Фъргюсън спечели 36 трофея през своите 26 години в Манчестър. Предполагаме, че той  е напуснал клуба като е бил сигурен, че оставя състава в блестяща форма. Успехът на Юнайтед, когато той беше начeло на отбора, се дължеше до голяма степен на способността на шотландеца да забележи играч.  Фъргюсън успя да примами бъдещи легенди на футбола като Ерик Кантона, Питър Шмайхел и Кристиано Роналдо в клуба. Именно, заради неговия нюх към футболната стратегия решихме да припомни на спортните запалянковци за петте най-добри трансфера на шотландеца по време на неговото „царуване“.Източник: Facebook\r\n\r\n Известено беше, че българският талантлив футболист Димитър Бербатов беше откраднат от Манчестър Юнайтед. След вкарването на цели 46 гола за един сезон за Тотнъм, сър Алекс Фъргюсен реши да избере българина. Той даде за Бeрбo  лири. Ако смятате, че най-скъпият за Юнайтед трансфер е неоправдан, трябва да кажем, че според статистиките времето на Олд Трафорт беше оползотворено. Той създаде няколко запомнящи се момента, спечели две титли във Висшата лига и вкара 56 гола в 149 мача за Юнайтед.След катастрофалната 2009 г. феновете започнаха да се питат, дали Фъргюсън е загубил усета си към трансферния пазар. Година по-късно обаче мениджърът доказа, че все още може да намери някои необработени диаманти. Юнайтед подписа бюджетен договор с неизвестния през 2010 Хавиер Ернандес от Chivas de Guadalajara за 7 милиона паунда преди Световното първенство същата година. Той отбеляза 20 гола в дебютния си сезон,  след което 12 и 18 гола през следващите два сезона. Отпътуването на Фъргюсън обаче бе началото на края за Чичарито в Юнайтед. Той взе решение да напусне клуба през 2015 година.След като Юнайтед загуби титлата със сериозна голова разлика през 2012 г., сър Алекс Фъргюсън си купи перфектния утешителен подарък Робин Ван Перси. Холандецът прекара три години на \"Олд Трафорд\", но именно формата му през първия сезон го накара да си струва  стотинка, тъй като до голяма степен причината Юнайтед да грабне 20-ата титла в лигата, се дължеше на него.Вратарят бе закупен от Атлетико Мадрид за 18 милиона паунда, за да бъде заместител на Едвин ван Дер Сар. Първоначално всички футболни анализатори намираха тази сделка като много лошо мениджърско решение, тъй като беше лесно затруднен от въздушните топки.  отбор сега е с коефициенти 1.66 за Юнайтед.  Но Фъргюсън запази вярата си в младия испанец и Де Геа постепенно започна да се утвърждава в отбора по време на последния сезон на шотландеца на Олд Трафорд. 29-годишният младеж оттогава се утвърди като един от най-добрите вратари в света  и една от най-добрите сделки на Фъргюсън.Валенсия винаги се е борил да заема мястото на Кристиано Роналдо на „Олд Трафорд“ след като талантливият португалец напусна Манчестър. Той се оказа един много успешен трансфер за червените дяволи. През своите 10 години в Юнайтед, Валенсия спечели Висшата лига, ФА Къп и Лига Европа, както и наградата „Играч на годината на Манчестър Юнайтед“ през 2012 и 2017 година.  ", "date": "2019.11.21", "title": "Последните 5 най-добри трансфера на сър Алекс Фъргюсън"}
{"url": "https://www.novinite.bg/articles/182722/Djigit-vdigna-policiyata-v-Burgas-na-krak-fuchi-drogiran-s-byasna-skorost", "text": "Полицаи хванаха дрогиран шофьор на Мерцедес от Добричко след бясна гонка в бургаския ж. к. „Славейков”. Екшънът се разигра в района между ВХТИ и спирката на блок 55 в комплекса, съобщава очевидец пред сайта Флагман.бг.По информация на бургаката медия, униформените от Второ РУ-Бургас имали сведения, че 24-годишният Касим от добричкото село Йовковци обитавал стая в общежитията на ВХТИ и денонощно фучал с Мерцедеса си из града с мръсна газ и дрогиран. Полицаите заложили капан на Касим – в района на университета го причакала кола с цивилни полицаи, които в момента на излизането му с бясна скорост, го подгонили в посока бл. 55.24-годишният джигит отпрашил с мръсна газ и сам влязъл в клопката – на спирката на бул. „Стефан Стамболов” го спряла полицейска патрулка. Униформените извършили щателно претърсване на черния Мерцедес с добричка регистрация. След проба с дрегер за наркотици е установено, че Касим е под въздействието на метаамфетамин. Автомобилът му се оказал без застраховка гражданска отговорност и без зимни гуми. За наркотиците е образувано бързо полицейско производство, а за другите нарушения джигитът получава актове.", "date": "2019.11.21", "title": "Джигит вдигна полицията в Бургас на крак, фучи дрогиран с бясна скорост"}
{"url": "https://www.novinite.bg/articles/182721/Prichinata-za-smartta-na-9-godishnoto-dete-v-Kardam-otrova-za-grizachi", "text": "Отравяне от силни промишлени отрови, поставени срещу гризачи в стената на стаята, в която е спяло семейството, в което почина 9-годишното момче в Кардам, е основната версия, по която работят разследващите. Това съобщи пред журналисти главният прокурор Сотир Цацаров, предаде репортер на БГНЕС.9-годишния Стефан почина в болница, а две от сестрите му пък бяха приети в много тежко състояние с тежко натравяне.\"Ако трябва да обясня причината, тя е резултат на 3 готови експертизи - съдебно-химическа, токсикологична и съдебво-медицинска. Няма да правя каквито и да е изводи относно евентуална наказателна отговорност, тъй като това е решение, което в близките дни ще вземат колегите от съответната прокуратура, обясни Цацаров. И допълни, че всички са станали свидетели на недобрите битови условия на семейството.Причината е свързана и с тези недобри битови условия, каза главният прокурор. И обясни, че от жилищните помещения на семейството са иззети от отвори в стената химически препарати с изключително силно действие, които се използват с промишлени цели за борба с вредители. Основната версия, по която се работи е, че тези препарати в конкретния случай са били използвани за евентуалното унищожаване на гризачи в самото помещение.Те са били поставени в отвори, които са зазидани с кал в стената, и според една от водещите хипотези на експертите става дума за много силно действащи промишлени отрови в изключителна близост до леглото на детето и за настъпило в резултат на това силно отравяне и то дори от самото вдишване и непосредствената близост на отровните примамки, каза Цацаров./", "date": "2019.11.21", "title": "Причината за смъртта на 9-годишното дете в Кардам - отрова за гризачи"}
{"url": "https://www.novinite.bg/articles/182720/Napusna-ni-Vasil-Dimitrov", "text": "На 85 години ни напусна актьорът проф. Васил Димитров. Журналистът Георги Тошев съобщи скръбната вест във Facebook.\"Актьорът Васил Димитров си е отишъл тази сутрин! Беше от изчезващите талантливи, достойни и интелигентни творци, които до последно срещах на премиери , спектакли , концерти и изложби. Служеше на изкуството и ценеше колегите си. Светъл път\", пише Тошев.Васил Димитров е на 12 август 1934 г. в София. Завършва актьорско майсторство във ВИТИЗ „Кръстю Сарафов“. Играл е в Драматичен театър „Адриана Будевска“ Бургас, Младежки театър – София, Нов драматичен театър „Сълза и смях“ и в Театър 199. Носител е на множество награди, между които Аскеер. След 2001 г. става преподавател в департамент „Театър“ на Нов български университет.", "date": "2019.11.21", "title": "Напусна ни Васил Димитров"}
{"url": "https://www.novinite.bg/articles/182709/Paren-kotel-gramna-v-Harmanli-sruti-sgrada", "text": "Парен котел гръмна и срути сграда в Харманли. Инцидентът е станал тази сутрин.Няма пострадали хора. Причините за взрива се изясняват.Очаквайте подробности", "date": "2019.11.21", "title": "Парен котел гръмна в Харманли, срути сграда"}
{"url": "https://www.novinite.bg/articles/182727/RIOSV-Varna-zatyaga-kontrola-sreshtu-nezakonnoto-izgaryane-na-otpadaci", "text": "Във връзка с настъпилият нов отоплителен сезон, РИОСВ-Варна засили контрола по спазването на нормативните изисквания за нерегламентирано изгаряне на отпадъци, съобщават от екоинспекцията.Стриктно се следи спазването на изискването предаването на отпадъци с цел изгаряне да се извършва само въз основа на писмен договор с лица, притежаващи документ за изгаряне на отпадъци по Закона за управление на отпадъците.Обръща се особено внимание на нерегламентираното изгаряне на излезлите от употреба гуми, отработени масла, текстилни отпадъци, дървени дограми и други лесно запалими материали, т.к. при процеса се отделят вредни емисии в атмосферата, които са канцерогенни.Наредбата за изискванията за третиране на излезли от употреба гуми забранява изоставянето, нерегламентираното изхвърляне или друга форма на неконтролирано обезвреждане на излезли от употреба гуми, както и изгарянето им с изключение на случаите, в които лицата притежават съответното разрешение по Закона за управление на отпадъците.Наредбата за отработените масла и отпадъчните нефтопродукти забранява третирането, в това число изгарянето на отработени масла и отпадъчни нефтопродукти по начин, водещ до превишаване на установените норми за допустими емисии на вредни вещества в атмосферния въздух.Употребяваните дрехи, които са предназначени за дейност по подготовка за повторна употреба (сортиране, отстраняване на замърсявания и др.), представляват отпадъци и третирането им следва да бъде съобразено с изискванията на Закона за управление на отпадъците. Продаването/предаването на негодни употребявани дрехи, които са отпадъци на физически лица е неправомерно съгласно закона и подлежи на санкция в размер от 300 до 1000 лв.Общинските съвети определят условията и реда за изхвърлянето, събирането, включително разделното, транспортирането, претоварването, оползотворяването и обезвреждането на битови и строителни отпадъци. В контейнерите за събиране на битови отпадъци или за разделно събиране на отпадъци от опаковки е забранено изхвърлянето на строителни отпадъци.Предвидената в Закона за управление на отпадъците санкция за констатирано нерегламентирано изгаряне на отпадъци от физически лица е в размер до 5000 лв. Имуществената санкция за едноличните търговци или юридическите лица, които нерегламентирано изгарят или извършват друга форма на нерегламентирано третиране на неопасни отпадъци е в размер от 1400 до 4000 лв. (например за излезли от употреба гуми и употребявани дрехи). Имуществената санкция за едноличните търговци или юридическите лица, които нерегламентирано изгарят или извършват друга форма на нерегламентирано третиране на опасни отпадъци (например отработени масла и отпадъците като стъкло, пластмаса и дървесина, съдържащи или замърсени с опасни вещества, както се класифицират боядисаните дограми), е в размер от 10000 до 50000 лв.", "date": "2019.11.21", "title": "РИОСВ-Варна затяга контрола срещу незаконното изгаряне на отпадъци"}
{"url": "https://www.novinite.bg/articles/182719/Sadat-dade-hod-na-deloto-za-kasirane-na-izborite-v-Sofiya", "text": "\r\nСофийският апелативен съд даде ход на делото за касиране на изборите в столицата. От инициативният комитет на Мая Манолова подадоха сигнали за нарушения, които се оспорват от Общинската избирателна комисия.\r\n\r\n\r\n\r\n\r\n\r\n", "date": "2019.11.21", "title": "Съдът даде ход на делото за касиране на изборите в София"}
{"url": "https://www.novinite.bg/articles/182729/Tarseneto-na-targovski-ploshti-v-Evropa-e-dominirano-ot-koncepcii-za-hranene", "text": "Един от последните доклади на Colliers проучва категория Храни и напитки в регион ЕМЕА (Европа, Близък изток и Африка). Сред изводите в него е, че в процентно отношение, в сравнение с другите националности в разглеждания регион, испанците харчат най-много за ресторанти и заведения – 15%. Делът на британците е наполовина на техния, а на германците е само 3%.Въпреки че Франция се приема за страна, в която посещението на кафенета е част от културата, а всяко населено място си има поне едно местно заведение, разходите за хранене навън са малко под 5% - една трета от това, което харчат испанците. По-ниските доходи в Източна Европа предполагат по-малко предразположение на населението към посещение на заведения. Унгария и Чехия са на последните места от държавите от ЦИЕ в този аспект със съответно 8% и 6%. В отговор на растящия „апетит“ към хранене навън се появяват все повече нови заведения. Те привличат хората от кухнята към ресторантите - от такива със звезди Мишлен до стрийт фууд барове. Етиен ван Унен от Colliers коментира: „Категория Храни и напитки може да допринесе значително за привлекателността на дадена търговска локация, но все пак тя трябва да отговаря точно на нуждите на целевите клиенти и да предлага правилния за тях микс от наематели. Създаването на среда, която е устойчива във времето е задължително, за да се адресират променящите се вкусове и нагласи на потребителите.В този смисъл, категория Храни и напитки има съществен принос към шопинг средата, но търговският микс следва да бъде допълнен и с разнообразни възможности за забавление и прекарване на свободното време.“ Деймиън Харингтън, Директор проучвания, Colliers EMEA, допълва: „В Обединеното кралство търговските центрове с кина обикновено постигат 20% по-високи наеми благодарение на търговците в категория Храни и напитки.“ Собствениците на молове се опитват да постигнат по-добро позициониране спрямо конкуренцията като търсят начини да предложат по-интересни и различни възможности за хранене. Например Capital Park на Fabryka Norblina във Варшава ще включва първият по рода си био базар в търговски център в Полша. Вече е тенденция шопинг моловете да адаптират търговския си микс спрямо променящото се поведение на потребителите. В Uxbridge в Обединеното кралство площите, овакантени от Debenhams, са трансформирани в заведения за хранене.В следствие на това средният наем на освободеното пространство е нараснал с 300%. Новите търговски оператори вече създават концепциите си по-скоро така, че да съответстват на определени обществени нагласи, отколкото на стремежа да се предложи конкретен вид храна. Все повече концепциите са ориентирани към кауза и начин на мислене, а не към вид кухня. Едно от явленията е нарастващото влияние на веганството и устойчивостта на хранителната верига. Ако собствениците на шопинг центрове искат да постигнат по-добри наеми и човекопоток, трябва да бъдат подготвени за чести промени в търговския си микс. Времената, в които беше достатъчно просто да предложиш някакво място, от което хората да си купят пица или бургер, отдавна отминаха.", "date": "2019.11.21", "title": "Търсенето на търговски площи в Европа е доминирано от концепции за  хранене"}
{"url": "https://www.novinite.bg/articles/182733/Chelen-sblasak-na-patya-Silistra-Ruse-vze-3-jivota", "text": "Досъдебно производство по член 343, ал. 4, във връзка с ал. 1, буква \"в“ от НК за тежко пътнотранспортно произшествие с трима загинали ръководи Окръжната прокуратура в Силистра. Челният удар между \"Опел корса“ и \"Фолксваген венто“ е станал днес в ранния следобед на главния път Силистра – Русе.Извършва се оглед на местопроизшествието. Полицейски екип и екипи на пожарната са на място. За да бъде освободен загиналият водач на автомобила \"Опел корса“ се режат ламарините на колата. Загиналият шофьор 57-годишният Румен В.В другата кола е пътувало семейство. Жената – Виолета А., е загинала на място, а съпругът Марин А. е бил транспортиран в болницата, където е починал.Тежката катастрофа е станала на прав участък с непрекъсната разделителна линия и мокър асфалт. Образуваното досъдебно производство под ръководството на Окръжната прокуратура в Силистра трябва да установи причините за тежкия пътен инцидент, довел до смъртта на трима души.", "date": "2019.11.21", "title": "Челен сблъсък на пътя Силистра-Русе взе 3 живота"}
{"url": "https://www.novinite.bg/articles/182708/Ninova-za-krizata-s-vodata-Ne-e-vinovno-slanceto-a-nekadarnoto-upravlenie-vav-vodniya-sektor", "text": "Шокирани сме от факта, че заместник-министър от трибуната на парламента каза, че е разбрал от медиите, че освен в Перник, и в други градове има режим на водата. Това изречение казва всичко и потвърждава вчерашните ни думи за безхаберието и безсилието ви – министри четат от медиите къде има проблем с водата. Второто ви признание, което казва всичко - областният управител на Перник от ГЕРБ чак вчера, според зам.-министъра, била разбрала, че има правомощия и задължения по отношение  на водоснабдяването в Перник.И това казва всичко – какви хора назначавате, знаете ли какво правят там и какви са им правомощията. Сами си го признахте в лицето на зам.-министъра. Трето, прехвърлихте вината на ВиК операторите и директорите, на кметовете. А вчера, г-н Нанков, отварям скоба, си позволихте да обвините кмет на БСП. Щях да ви питам - кметът на Перник чий беше, а на Шумен, а на Ловеч? Поне в тази огромна национална криза да не подхождате по този начин - няма никакво значение какъв е кметът, когато по ваше признание 315 хиляди човека са в криза и на воден режим. Прехвърлихте вината освен на ВиК, на кметове, на времето, дъждовете и снега, но не поехте никаква отговорност за политиката на правителството на национално равнище във водния сектор. Сега ще вземете една-две оставки, за да потушите напрежението сред хората в Перник и другите населени места.Но това не решава проблема. Помните ли, когато преливаха язовири и заливаха Варна, Мизия – какво отговори министър от правителството? Свиквайте, уважаеми българи - в глобални климатични промени, оттук нататък ще е така, язовирите ще преливат и ще ви давят. Сега е обратно – няма вода в язовирите, а причината е същата. Свиквайте, уважаеми българи, че ще носите легени години наред, защото има климатични промени и засушаване. Не можете докрай да се оправдавате с това, защото вие сам казвате една от основните причини – 75% от водата се губи. Изтича, защото няма подменена и рехабилитирана водопреносна мрежа. Чия е отговорността? На правителствата на Бойко Борисов през последните 10 години.Сега казвате, че отсега нататък трябва да подмените водопреносната система, започвате проекти. Къде бяхте 10 години? Да не би това да ви е първи ден на власт, че сега ни казвате какво трябва да  стане? Колко пари изтекоха в тази система и къде са парите на хората от увеличението на цената на водата? Къде са парите от оперативните програми? По ваша официална информация 0,5 процента от водопреносната мрежа в страната сте подменили за 10 години. Сега ви е виновен дъждът, снегът, слънцето, засушаването и глобалното затопляне. Не, виновно е безхаберието ви през последните 10 години и безсилието днес да решите проблема и ужасяващите данни, които изнасяте за пръв път. 320- хиляди души вече в режим, вероятно ще станат повече, а отговорът за Перник е, че след 2 години ще се реши проблемът. 2 години ли ще ги държите на режим? Казвате, че от 4 дена проучвате алтернативни източници, а проблемът в Перник е поне от 2 години. Вие чак сега проучвате алтернативни източници. Казвате, че са подавани годишни, месечни, ежедневни прогнози и отчети от ВиК Перник – 10 години като ги четохте, какво направихте? Едва през последните 4 дни се сетихте, че има Владайски канал и оттам може да взима вода. Няма нужда опозицията да говори при това, което изнесоха министърът и зам.-министърът, то е самоубийство. Вие сами си отразяхте главите. Не ви е виновно слънцето, нито водата, нито ВиК дружествата, виновно е безхаберното и некадърно управление през последните 10 години и безсилието на същото управление днес да реши проблема.", "date": "2019.11.21", "title": "Нинова за кризата с водата: Не е виновно слънцето, а некадърното управление във водния сектор"}
{"url": "https://www.novinite.bg/articles/182736/Direktorat-na-NAP-Opiti-za-hakerski-ataki-kam-bazata-danni-prodaljavat-i-do-dnes", "text": "Опити за хакерски атаки към базата данни на Националната агенция за приходите продължават и до днес. \"Непрекъснато се регистрират такива опити, но ние успешно успяваме да ги предотвратим, благодарение на новите приложения и системи, които през това време внедрихме\", каза изпълнителният директор на НАП Галя Димитрова по време на изслушването й на заседанието на временната анкетна комисия за изясняване на всички факти и обстоятелства около случая с източване на информация от електронната база данни на агенцията.Изпълнителният директор на НАП изтъкна, че към момента няма успешни опити за злонамерени действия към базата данни на агенция. Димитрова посочи, че от случая през лятото, когато бяха източени личните данни на няколко милиони български граждани, е имало две по-големи хакерски атаки. Димитрова допълни, че само за един ден е имало над хиляда опита за пробив в системата. От НАП са предотвратили тези опити и своевременно са предоставили IP адресите на ГДБОП, които разследват тези случаи. \"Два-три дни такива с интензивни опити имаше\", добави Галя Димитрова.Главният секретар на Министерството на финансите Таня Георгиева увери, че приоритет на финансовото ведомство е поддържането и усъвършенстването на IT системите не само на НАП, но и на Агенция \"Митници\". \"Каквото е необходимо, от наша гледна точка, ще го подсигурим\", заяви Георгиева.", "date": "2019.11.21", "title": "Директорът на НАП: Опити за хакерски атаки към базата данни продължават и до днес"}
{"url": "https://www.novinite.bg/articles/182735/Prezidentat-Balgariya-ceni-visoko-partnorstvoto-si-s-Obedinenite-arabski-emirstva", "text": "„България цени високо партньорството си с Обединените арабски емирства в икономиката, инвестициите, в сферата на сигурността и борбата с тероризма”. Това заяви държавният глава Румен Радев, който в четвъртък на церемония в Гербовата зала на „Дондуков“ 2 награди посланика на Обединените арабски емирства (ОАЕ) у нас Абдулуахаб Насър Ал Наджар с орден „Мадарски конник“ първа степен.  Отличието на дипломата, който е първи посланик-резидент в България, е за особено големите му заслуги за развитието на двустранните отношения между България и арабската държава.Румен Радев открои приноса на посланик Ал Наджар за издигане на отношенията и политическия диалог между България и Обединените арабски емирства на по-високо равнище чрез разширяване на правно-нормативната база и подготовката на редица споразумения за разширяване на двустранното сътрудничество в различни области. Принос за това има и откриването на посолство на арабската държава в България, както и на българско посолство в ОАЕ.Като съществено достижение в рамките на мандата на посланика Румен Радев подчерта предприетите инициативи за увеличаване на инвестициите от ОАЕ в България.Посланик Ал Наджар благодари за оказаната чест и полученото висше държавно отличие. „Спокоен съм, че за краткото време успях да вложа всички усилия, така че отношенията между ОАЕ и Република България, да отбележат чувствителен напредък“, посочи дипломатът.По думите му благодарение и на подкрепата от българските институции са поставени здрави основи, на които двустранните отношения могат да се развиват в стратегическо партньорство.", "date": "2019.11.21", "title": "Президентът: България цени високо партньорството си с Обединените арабски емирства"}
{"url": "https://www.novinite.bg/articles/182723/Dokosvashtoto-pismo-na-dete-do-Bog-Boje-podaryavam-ti-moya-Spajdarmen", "text": "\"Боже, подарявам ти моя Спайдърмен, само излекувай дядо от рак\". Бележка с това послание и любимата си играчка остави на олтар в църква малко дете в Еквадор, пише Канал 3. Докосващото писмо беше намерено до фигура на супергероя от учител на детето. Шокиращото съобщение, написано от малчугана, обикаля света. Учител намери малката играчка и лист, написан от детето. Бележката, намерена в параклиса на училище в Еквадор, е написана на хартия за тефтер и оставена до играчка за супергероя на Marvel като дар за Бог. Момчето предоставило играчката си с вяра, че дядо му ще се подобри. Съобщението беше публикувано от приятел на учителя в Twitter, където вече има много", "date": "2019.11.21", "title": "Докосващото писмо на дете до Бог: Боже, подарявам ти моя Спайдърмен.."}
{"url": "https://www.novinite.bg/articles/182702/Denyat-na-hristiyanskoto-semejstvo-e-Dnes-se-gadae-kakvo-shte-e-vremeto-prez-sledvashtata-godina", "text": "На 21 ноември Православната църква чества празника Въведение Богородично - Денят на християнското семейство и младеж. Въведение Богородично ни напомня за влизането на Светата Дева в Йерусалимския храм.Според преданието на този ден се случило паметно събитие. Богородица била обречена от родителите си на Бога още преди рождението си. Когато навършила три години, те я завели в Йерусалимския храм.Със запалени свещи всички близки я съпроводили през града до храма. Светата Дева била поставена на първото стъпало и за почуда на всички, неподдържана от никого, тя се изкачила свободно по 15-те стъпала и се спряла на най-горното.Първосвещеник Захария - баща на св. Йоан Кръстител - я посрещнал, благославяйки я. Когато достигнала възрастта, на която младите възпитанички на храма трябвало да се върнат в света и да се омъжат, тя била \"дадена\" на престарелия си родственик Йосиф, който от тук нататък трябвало да бди над нея.Въведение Богородично за първи път се е отпразнувал като самостоятелен празник през 715 г. През 543 г. император Юстиниан Велики построил в Константинопол църква, посветена на Въведение Богородично.Според църковния ни календар празникът попада в периода на Коледните пости. На този ден вярващите приемат Свето причастие, а с него и нови сили за духовен растеж и борба със злото - в себе си и в света. Този ден църквата е приела и за Ден на християнското семейство.Семейното ходене на църква в този ден символизира влизането на тригодишната Мария в храма и напомня на родителите за духовните им задължения към децата. Защото семейството е най-доброто училище, което може да даде първите познания за Бога и Православието, за християнските добродетели, на които векове се е крепял българският род.С решение на Св. Синод на Българската православна църква от 1929 г. празникът се чества и като Ден на християнското семейство и на православната християнска младеж. Този празник напомня на родителите и учителите, че трябва да възпитават децата в благочестие и вяра, в послушание към родителите си и чистота на нравите.Традициите казват още, че след църква, семейството се събира около масата на чаша вино, топла питка и вкусна гозба. Така се чества здравата връзка помежду всички, а масата се оставя неразтребена, за да дойде Богородица през нощта, да хапне и благослови дома.Според народните поверия, на този празник българите гадаят какво ще е времето през следващата година. Ако е топло и слънчево, зимата ще е люта, а лятото-сухо, ако вали дъжд или сняг, зимата ще е снежна, лятото-дъждовно, а реколтата богата.Много строго се спазва забраната да не се крои и шие дреха за мъж на този ден, защото ако го срещне вълк в гората, ще го нападне и изяде.Според народното поверие нощите от 14 (или от 11 ноември) до 21 ноември, наричани „Мратински нощи\", са много по-лоши дори и от „Мръсните дни\", защото през тях най-лесно човек може да се разболее.", "date": "2019.11.21", "title": "Денят на християнското семейство е! Днес се гадае какво ще е времето през следващата година"}
{"url": "https://www.novinite.bg/articles/182731/Startup-World-Cup-2020-e-v-Sofiya-na-Global-Tech-Summit", "text": ", глобалното състезание за стартъпи с голяма награда 1 млн. долара инвестиция, се завръща в България съвместно с - водещото технологично събитие в Източна Европа - за още едно вълнуващо състезание - търсейки следващия световен шампион сред най-добрите стартъпи от цял свят. Освен намирането на страхотни стартъпи, мисията на Startup World Cup е да подпомага развитието и растежа на иновационните екосистеми в региони по цялата планета и да ги свързва с глобална иновационна мрежа.Гранд финалът на Startup World Cup включва изявени фигури от високотехнологичната общност, като Стив Возняк (съосновател на Apple), Рийд Хофман (главен изпълнителен директор на LinkedIn), Марсело Клеър (COO на SoftBank Group) и много други. На Startup World Cup е имало ветерани инвеститори от ранга на Kleiner Perkins, Y Combinator, NEA, Techstars, Intel Capital, M12, 500 Startups, GE Ventures, DFJ, IBM Ventures, Social Capital, Index Ventures и Plug and Play Ventures, както и инвеститори от по целия свят, съдейки за глобалните и регионалните финали. Стартъпите от България и региона, които се интересуват от глобалната екосистема, менторство от световни инвеститори и значителни наградни суми се насърчават да кандидатстват в регионалното състезание в София, част от веригата Startup World Cup. Сред журито в българското издание са Момчил Еленков (Viber), Весела Калъчева (изпълнителен директор на БАИТ), Синиша Джукич (COO на Bosch Software Innovations), Светлин Наков (СофтУни) и други експерти от технологичния сектор, медиите, предприемачи и водещи мениджъри. Финалът в България ще се проведе на 10 декември в рамките на технологичния форум Global Tech Summit в НДК. Кандидатите могат да подават своите предложения до 6 декември 2019 г. включително, като ползват директно формата на Startup World Cup София, така и по имейл на startup@globalsummit.tech Всички победители в регионалните състезания ще участват в Големия финал в Сан Франциско на 22 май 2020 г.Преди Големия финал в Сан Франциско, победителите в регионалните състезания в Европа също ще вземат участие в континентален шампионат с шанс да спечелят инвестиционна награда от 500 000 щатски долара от местни спонсори. Хиляди стартиращи фирми от цял ​​свят се кандидатираха на състезанието през 2019 година. Победители от 36 регионални събития на шест континента хвърлиха стартъпите си на Grand Finale в Сан Франциско през май 2019 г. Виетнамският стартъп Abivin победи всички конкуренти и взе вкъщи инвестиционната награда от ,000,000. Abivin използва изкуствен интелект, за да управлява своята платформа за оптимизация на логистиката. Канадският стартъп Klue, който предоставя конкурентен разузнавателен софтуер за корпоративни търговски екипи, беше на второ място. Базираната в САЩ Sonavi Labs, която разработва интелигентни стетоскопи, е на трето място. Преди финала в Сан Франциско победителите в регионалните състезания в Европа участваха в континентален шампионат,Startup World Cup Summit в Прага. Победителят в това състезание, Mimbly от Швеция, спечели инвестиционна награда от 500 000 долара от местните спонсори, Up21 и Air Ventures. Mimbly е разработил решение за чисти технологии за отпадъчни води от перални, спестяване на пари, вода и намаляване на микропластичното замърсяване.Регионални и глобални спонсори Местният спонсор на Startup World Cup е Innovation Center, чиято цел е да подпомага стартъпи от региона да се развиват в Съединените щати. В световен мащаб Startup World Cup се подкрепя от голяма група международни компании включително Microsoft, SEGA Sammy, EY, Deloitte, Orrick, Wiley Rein и други. Спонсорите споделят мисията, за да намерят най- обещаващите стартъпи и да ги свържат с регионални и глобални мислещи лидери, корпоративни партньори и инвеститори. За Startup World Cup Startup World Cup е едно от най-големите стартъп състезания в цял свят с над 36 регионални локации. Организатор на събитията е водещият технологичен инвеститор Pegasus Tech Ventures. Целта на фонда е изграждане на широка глобална мрежа от корпоративни партньори, рискови инвеститори и стартиращи компании.", "date": "2019.11.21", "title": "Startup World Cup 2020 е в София на Global Tech Summit"}
{"url": "https://www.novinite.bg/articles/182716/Bojko-Borisov-ot-Zagreb-Koridor-8-e-klyuchov-za-celiya-region", "text": "Изграждането на транспортния Коридор № 8 ще бъде от полза за целия регион, включително и за Хърватия. Това заяви министър-председателят Бойко Борисов в Загреб по време на срещата си с премиера на Хърватия Андрей Пленкович, съобщиха от правителствената информационна служба. Двамата разговаряха в рамките на работното посещение на българския премиер в Хърватия.„Европейската интеграция на Западните Балкани ще продължи да бъде сред основните външнополитически приоритети на България, тъй като тя е инструмент за постигане на стабилност, мир и просперитет в региона. Оценяваме силно заявения ангажимент от страна на предстоящото Хърватско председателство за приемственост по темата от нашето председателство“, посочи той.Във фокуса на срещата бяха консултациите по приоритетите на предстоящото Хърватско председателство на Съвета на ЕС през първата половина на 2020 г., което ще продължи да работи за европейския път на шестте държави от региона. Темата бе поставена високо в дневния ред на ЕС от Българското председателство и бе продължена от австрийското, румънското и сегашното финландско председателство. Бъдещето на Западните Балкани е в ЕС, категорични бяха премиерите Борисов и Пленкович.„Не е възможно да постигнем социално и икономическо сближаване в Европа, ако не подобрим транспортната, енергийната и цифровата инфраструктура в региона и целия ЕС“, отбеляза премиерът Борисов пред Пленкович. Българският министър-председател приветства приемствеността между нашето и предстоящото Хърватско председателство по ключови теми от европейския дневен ред, както и по този толкова важен въпрос – инфраструктурната свързаност.„От особено значение е да се справим с изтичането на мозъци от нашия регион. По тази причина високо оценявам инициативите за младите хора и за създаването на по-добри условия за работа и обучение в техните страни“, посочи премиерът Бойко Борисов. Той заяви подкрепата на страната ни за приоритетните теми на Хърватското председателство като преговорите за новия бюджет на ЕС, задълбочаването на Единния пазар и цифровизацията, инвестирането в образованието и иновациите, които са в основата на нашата конкурентоспособност в глобализирания свят.Двамата министър-председатели обсъдиха задълбочаването на търговското и икономическото сътрудничество между България и Хърватия, както и потенциала за насърчаване на инвестициите и привличането на взаимни инвеститори. Перспективни области за партньорство между българските и хърватските компании са инфраструктурните проекти, туризма, хранителната промишленост, информационните и телекомуникационните технологии, енергетиката.„Споделяме общи интереси по отношение на регионалните инфраструктурни проекти. Затова смятаме, че изграждането на транспортния Коридор № 8 ще бъде от полза за целия регион, включително и за Хърватия, тъй като ще предостави алтернативен маршрут до Черно море – и по-нататък към Каспийския регион и Централна Азия“, каза още премиерът Борисов.Българският министър-председател подчерта, че двете държави съвместно трябва да подкрепят европейската политика за укрепване на енергийната инфраструктура и развитието на проекти, имащи за цел диверсификация на маршрутите и източниците на природен газ. „Разглеждаме като еднакво важни проектите за интерконекторна връзка Гърция – България и терминала за втечнен природен газ на хърватския остров Кърк“, очерта премиерът Борисов. В същия контекст проектът за изграждане на газов хъб на територията на България има за цел да създаде необходимата инфраструктура, свързваща газовите пазари на ЕС със страните от Енергийната общност (Сърбия, Република Северна Македония, Босна и Херцеговина).В рамките на разговора Борисов и Пленкович дадоха висока оценка също на възходящата тенденция в двустранното културно и образователно сътрудничество.", "date": "2019.11.21", "title": "Бойко Борисов от Загреб: Коридор №8 е ключов за целия регион"}
{"url": "https://www.novinite.bg/articles/182715/Ninova-Vnesohme-zakon-predsedatelyat-na-KPKONPI-da-se-izbira-ot-prezidenta", "text": "„Още при създаването на КПКОНПИ от „БСП за България“ бяхме против. Тази комисия беше създадена сгрешено – тогава ние внесохме нашия алтернативен антикорупционен закон и той беше отхвърлен. Времето показа, че докато съществуваше и работеше, нито един политик по високите етажи на властта не беше осъден за корупция“. Това заяви председателят на БСП Корнелия Нинова в парламента. Тя констатира, че самият председател на комисията се е оказал замесен в корупционни действия.Нинова изтъкна, че не може депутатите и управляващото мнозинство да излъчват председателя на комисията, държавата да му плаща заплата и да се очаква, че той ще разследва депутатите обективно. „Човек, който е зависим от решението на мнозинството, ако тръгне да разследва обективно – утре същото мнозинство може да се събере и да го уволни. По този начин създадена- комисията, няма да пребори корупцията. Сега ни предлагат повече от същото. Досега имахме корупция, ако комисията и председателят й продължат да работят по този закон, ще имаме повече от същото – повече корупция“, категорична бе Нинова. Тя каза още, че от „БСП за България“ са внесли отново антикорупционен закон, в който се настоява председателят на комисията да се назначава от президента.„Предлагаме го не защото президентът Радев е подкрепен от БСП. Утре може да е друг, но това е институцията, която е избрана пряко от народа и не разпределя обществени поръчки и еврофондове. Ще настояваме Сотир Цацаров, или който и да е друг, да не се избира от НС, а от президента“, заяви Нинова. Тя подчерта, че не може да твърдиш, че не искаш депутати да излъчват този, който трябва да ги проверява, и в същото време да внесеш собствена кандидатура – по думите й това би било лицемерие от страна на левицата. На въпрос за гласуването на парламентарната група, тя обърна внимание, че ПГ ще присъства на изслушването на кандидатите и ще вземе своето решение. По повод личния си вот, Нинова заяви, че ще гласува „против“ кандидатурите на Цацаров и Найденов - не заради техните качества, а заради сгрешения модел.", "date": "2019.11.21", "title": "Нинова: Внесохме закон - председателят на КПКОНПИ да се избира от президента"}
{"url": "https://www.novinite.bg/articles/182718/Statuyata-na-bashta-i-sin-Slavejkovi-veche-ima-nov-bastun", "text": "Статуята на баща и син Славейкови на едноименния столичен площад вече има нов бастун, след като в края на миналата седмица старият беше откраднат, предаде БГНЕС.Преди дни заместник-кметът на Столична община д-р Тодор Чобанов съобщи, че за да се предотвратят подобни вандалски актове, извършителите трябва да бъдат установени бързо и осъдени с ефективна присъда. Той поиска строги правила за всеки, който си позволява да краде елементи от скулпторите и да поругава паметниците на културата.Част от бронзовата статуя на Петко и Пенчо Славейкови изчезна. Синът остана без бастуна, на който се подпираше. Това се случи само шест месеца след като скулптурата бе поставена на обновения площад \"Славейков”.Преди години композицията на Георги Чапкънов отново бе жертва на вандализъм, след като хулигани бяха огънали бастуна. На по-малко от 100 м от площад \"Славейков\", в Такевата градинка, преди години изчезна друго произведение на Чапкънов - \"Отвличането на Европа\".", "date": "2019.11.21", "title": "Статуята на баща и син Славейкови вече има нов бастун"}
{"url": "https://www.novinite.bg/articles/182711/Valeri-Simeonov-za-nedovolnite-ot-noviya-mu-post-v-parlamenta-Vseki-ima-pravo-na-protest", "text": "Всеки има право на протест в България. Този коментар направи лидерът на НФСБ Валери Симеонов, след като група протестиращи се събраха зад парламента срещу избора му за заместник председател на Народното събрание. Сутринта на плакатите на недоволните се четеше \"Забравихте ли майките\".Припомняме, че преди година имаше масови протести с искане за оставката на Симеонов, след репликата му към майките на деца с увреждания, че са \"кресливи жени, с уж болни деца\".\"Не ме карайте да коментирам случай, който е приключил преди една година, мисля, че моето поведение беше достойно. За да не влошавам или да не нося негативи на правителството, си подадох оставката\", припомни събитията Валери Симеонов днес в кулоарите на парламента.По думите му той е бил много активен фактор в подготовката на законодателството за хората с увреждания.\"Някакси много бързо бе забравено, че в подготовката на всички тези закони бях много активен фактор. Като вицепремиер съм работил с ресорните министерства, с инвалидните организации. Аз имам принос за подготовка на тези закони, но така или иначе било е необходимо, подадох си оставката, мисля, че постъпих достойно\", заключи Валери Симеонов.", "date": "2019.11.21", "title": "Валери Симеонов за недоволните от новия му пост в парламента: Всеки има право на протест"}
