{"url": "https://www.novinite.bg/articles/181838/Dosegashniyat-kmet-na-Stara-Zagora-ostava-sabra-nad-70-ot-vota", "text": "Активността в Стара Загора към 22:30 часа при обработени 50% от протоколите от изборните секции на Общинската избирателна комисия е 40,6%, сочат данните на агенция „Галъп“, оповестени специално за Радио „Стара Загора“.За сравнение на миналите местни избори тя е била – 52%.Резултатите за кмет Живко Тодоров от ГЕРБ получава – 71,7%, проф. Иван Върляков – 14,3% и Янко Янков от Коалиция “Алтернативата на гражданите“ – 3,4%.За Общински съвет – за ГЕРБ 41,8%, за БСП – 14,3%, Народен съюз – 9,4% и Демократична България – 5,8%. ", "date": "2019.10.27", "title": "Досегашният кмет на Стара Загора остава, събра над 70% от вота"}
{"url": "https://www.novinite.bg/articles/181837/Noviyat-star-kmet-na-Burgas-Shte-napravya-promeni-v-ekipa-si", "text": "Димитър Николов спечели убедително четвъртия си мандат и ще кметува в Бургас. Той получава подкрепата на близо 66 % от избирателите, според данни на екзитпола.Той и водачът на листата на ГЕРБ проф.Севдалина Турманова застанаха пред медиите.\"Благодаря на всички бургазлии, които излязоха и гласуваха. Ускоряваме развитието на Бургас и продължаваме активно да изпълняваме предизборните си ангажименти. По време на кампанията от много срещи, които бяха проведени по всички населени места в общината чух доста предложения, критики и идеи за нови проекти. Всичко това ще бъде обобщено в бюджет 2020 година\", каза Димитър Николов.Той гарантира, че ще работи в диалог и разбирателство с всички групи в ОбС Бургас, ще се вслушва в техните предложения и ако са полезни за града ще ги подкрепя. Със сигурност ще има промени в екипа ми, намекна той.Димитър Николов обясни ниската избирателна активност с това, че вотът в Бургас бе лишен от всякаква интрига. \"По време на кампанията жителите не ме приемаха като кандидат за кмет, а като действащ, който едва ли не временно се среща с тях. Много хора днес ми се обадиха и ми казаха, че няма да отидат да гласуват, защото изборът ми бил сигурен\", допълни Николов. Интересно е, че в ромските махали е най-ниска избирателната активност, допълни той.\"Имаше доста изказани лъжи, включително по мой адрес, както и за политиката, която провеждаме в Бургас. Бургазлии категорично показаха, че когато водеща е лъжата и манипулацията резултатът е точно обратното. Надявам се това да е добър урок за тези, които вадеха компромати. Това е непродуктивно. Избирателите са интелигентни и всеки може да направи правилния извод за себе си. Бургас подкрепи инициативата за ускоряването на това действие\", заяви Николов.", "date": "2019.10.27", "title": "Новият-стар кмет на Бургас: Ще направя промени в екипа си"}
{"url": "https://www.novinite.bg/articles/181829/Rusata-iznenada-v-Plovdiv-Dani-Kanazireva-Ako-broyat-chestno-az-shte-sam-na-vtori-tur", "text": "Изненадващият кандидат в Пловдив, който отива на балотаж, засега, според несигурни екзитполове - Дани Каназирева, направи емоционално изказване. Русата дама, лидер на Съюз за Пловдив\", е с около 20 процента от гласовете в Пловдив, ако се вярва на данните на \"Маркет линкс\" и \"Тренд\" и на 3 ноември ще се изправи срещу Здарвко Димитров от ГЕРБ.Скъпи приятели, идва най-важният момент, броенето на бюлетините! Ако имаме честно преброяване, категорично ние сме на балотаж! Ние нямаме нито един купен глас, нито корпоративен вот, и доказахме, че може да печелиш подкрепа и по честен начин. Благодаря ви за куража и силата, които не спряхте да ми давате през цялото време! Гордея се с града си каквото и да се случи, дали на финала ще съм втора или трета.Обичам града си и гласувах за едно ново, различно управление, с едно много повече уважение, възпитание, професионализъм, бързи темпове на работа. Управление отворено към хората, без надменност, без самозабравяне, в неговия чист европейски смисъл, а той е в близост и услуга на хората. Вярвам в града си и знам, че Пловдив може да бъде наистина различният град. Град, който винаги в историята е променял и влияел върху процеси и се надявам тук, за първи път, да направим пробив в тази овехтяла партийна система в България. Въпреки медийната пропаганда срещу мен, запазих уважението си срещу всеки от опонентите си, и така ще бъде и занапред.Ако успеем, това няма да е мой, а ще бъде изцяло ваш успех!", "date": "2019.10.27", "title": "Русата изненада в Пловдив Дани Каназирева: Ако броят честно - аз ще съм на втори тур"}
{"url": "https://www.novinite.bg/articles/181825/Burgas-preizbra-Dimitar-Nikolov-kojto-shte-e-gradonachalnik-za-chetvarti-pat", "text": "Без изненади в Бургас - Димитър Николов печели четвъртият си мандат със смазваща преднина пред опонентите си, сочат данните от двата независими екзитпола, които следяха вота в Бургас днес. Подкрепата за Димитър Николов е между 64 и 67 %.Втори е кандидатът за кмет на БСП Николай Тишев с 11,4 -11,8 %, трети Живко Табаков – „Движение България на гражданите“ – 9,4 - 8,6 %, четвърти Константин Бачийски от Средна европейска класа – 5,6-5,8 %, след него се нарежда Бойко Миразчийски от НФСБ – 3,1 % и Иво Баев \"Демократична България\" – 2,2 %.ГЕРБ се очертава да голяма група близка до мнозинството в ОбС. Според един от екзитполовете партията печели 48 % от гласовете за общински съветници, а друг отчита – 51 %. Това ще им осигури между 26 и 30 мандата в следващия местен парламент – в зависимост от броя на партиите и коалиции, които прекрачат бариерата.Втора политическа сила със сигурност ще е БСП. Социалистите се очертава за пръв път от три мандата да имат голяма група – 7 или 8 съветници.Живко Табаков и „Движение България на гражданите“ се очертава да има група от 6 съветници в следващия ОбС, а СЕК – 4-има.Изненадата е „Демократична България“, която се очертава да спечели два мандата. НФСБ със сигурност ще прекрачи общинската избирателна квота и вкара поне един човек в ОбС.Двата екзитпола не регистрират други потенциални участници в следващия Общински съвет, което е изключително изненадващо, но подобни извадки обикновено не хващат по-малките партии.Сред фаворитите да имат представителство в ОбС са „Ние, Гражданите“, СДС и ДПС.Няма и данни за независимите кандидати за съветници. По-сериозен шанс да попадне в ОбС има само Валентин Георгиев, пастор в Евангелската църква, който получи подкрепата на ромите от ПП „Солидарност“ и миряните от неговия храм.", "date": "2019.10.27", "title": "Бургас преизбра Димитър Николов, който ще е градоначалник за четвърти път"}
{"url": "https://www.novinite.bg/articles/181811/Parva-belodrobna-transplantaciya-v-Balgariya", "text": "Първата белодробна трансплантация беше извършена от екип на Университетска болница “Лозенец”, ръководен от д-р Игор Тодораке от университетската болница в Хановер и проф. д-р Любомир Спасов. Трансплантацията започна към 22.30 на 26.10.2019г.  и  приключи към 4.30 часа тази сутрин. През цялото време министър Ананиев е получавал информация за хода на трансплантацията.Рецепиент е 70-годишен мъж с крайна степен на белодробна недостатъчност поради белодробна фиброза. В момента пациентът се намира в реанимация.Допълнителна информация ще бъде предоставена от УБ \"Лозенец\"", "date": "2019.10.27", "title": "Първа белодробна трансплантация в България"}
{"url": "https://www.novinite.bg/articles/181779/Dneven-horoskop-za-nedelya", "text": "Днес ще изпитвате силна необходимост да се грижите за хората около вас. Ще се прояви някакъв майчински инстинкт във вас. За вас също ще бъдат полагани грижи и това ще ви накара да се чувствате страхотно.Вашата безгранична амбиция е възхитителна, но ако се съсредоточите твърде много върху това, което искате да постигнете, няма да се наслаждавате на нещата, които ви се случват междувременно.Вие знаете какво искате и знаете точно как да го получите. Не позволявайте на никого да променя убежденията ви. Тази ваша увереност е едно от най-силните ви качества, така че не я губете. Можете да постигнете всичко.Вижте повече на:", "date": "2019.10.27", "title": "Дневен хороскоп за неделя"}
{"url": "https://www.novinite.bg/articles/181824/V-Plovdiv-Zdravko-Dimitrov-ot-GERB-otiva-na-balotaj-no-ne-se-znae-s-kogo", "text": "Кандидатът на ГЕРБ за нов кмет на Пловдив - Здравко Димитров, печели най-много гласове на първия тур под тепетата - осреднено около 33 процента от далите своя вот. Той обаче в никакъв случай не може да е сигурен в крайна победа, защото на балотажа ще е интересно. Не се знае обаче срещу кога ще мери сили бившият баскетболист.Екзитполовете сочат, че Дани Каназирева от Съюз за Пловдив\" води с около 20 процента от гласовете пред Славчо Атанасов от НФСБ и ВМРО - с около 15 процента. Манипулацията на екзитполовете под тепетата обаче е огромна и не се знае дали тези данни на агенциите ще с еокажат верни. Нищо чудно Славчо Атанасов все пак да се добере до второто място и балотажа.Очаквайте подробности!", "date": "2019.10.27", "title": "В Пловдив: Здравко Димитров от ГЕРБ отива на балотаж, но не се знае с кого"}
{"url": "https://www.novinite.bg/articles/181821/Pod-100-000-plovdivchani-sa-uprajnili-vota-si-do-1730-ch-V-Stolipinovo-otidoha-za-gabi", "text": "96 084 пловдивчани са гласували до 17,30 часа. Това означава, че правото си на вот са упражнили 33.5 % от избирателите, сочат данните на ОИК.Най-голяма е избирателната активност в район \"Централен\", където бюлентини са пуснали 23 013 души или 37,58%.Най-слаба е активността в район \"Източен\" - 12 938 или 29,24%. Това е кв. \"Столипиново\", който е известен като най-голямото гето в България, където живеят минимум 70 000 роми. Явно посланията на кандидат кметовете за района и за голямата община не са достигнали до жителите там, защото толкова ниска активност е незапомнена за циганския квартал.", "date": "2019.10.27", "title": "Под 100 000 пловдивчани са упражнили вота си до 17:30 ч: В Столипиново отидоха за гъби"}
{"url": "https://www.novinite.bg/articles/181786/MVR-razsledva-nyakolko-signala-za-kupuvane-na-glasove", "text": "Полицията работи по няколко сигнала за купуване на гласове, съобщи БНР. От МВР обясниха, че е изградена пряка връзка между звената на полицията и прокуратурата, които работят по противодействието на купуване на гласове. В различни региони на страната екипи на вътрешното министерство водят разследвания по различни сигнали. \"В осигуряването на изборния процес участват около 14 000 служители на МВР.Създадена е необходимата организация и координация между изградените звена със прокуратурата на Република България по противодействие на престъпления, свързани с политическите права на гражданите\", заяви комисар Тодор Грабенаров, заместник-началник на Главна дирекция \"Национална полиция\". До края на днешния ден хората, които нямат редовни лични документи, ще могат да получат удостоверение от полицията, с което да могат да гласуват, обясни Светлана Ценева от Дирекция \"Български документи за самоличност\": \"Удостоверителните документи се издават в случай на изгубена или открадната лична карата или зелен граждански паспорт, лична карта, която е с изтекъл срок на валидност или ако лицето не притежава, т.е. за първи път ще му се издава лична карта.\"", "date": "2019.10.27", "title": "МВР разследва няколко сигнала за купуване на гласове"}
{"url": "https://www.novinite.bg/articles/181833/Sharen-obshtinski-savet-pod-tepetata", "text": "В Общински съвет – Пловдив влизат между 7 и 9 партии, според прогнозните резултати от екзит половете на Алфа рисърч, обявени от управителя Боряна Димитрова по БНТ.ГЕРБ – 29%Съюз за Пловидв – 19,2%МК ВМРО НФСБ – 10,3%БСП – 12,2%МК Кауза Пловдив – 8,2%ДБ – 6,8%Земеделски съюз „Александър Стамболийски“ –  6,5%.", "date": "2019.10.27", "title": "Шарен общински съвет под тепетата"}
{"url": "https://www.novinite.bg/articles/181820/V-Burgasko-kam-1730-ch-V-Nesebar-naj-aktivni-edva-3408-burgazlii-sa-bili-do-urnite", "text": "Общо 153 185 гласоподаватели, или 43,28 %, отидоха до урните в цялата Бургаска област. Най-слаба е избирателната активност в Бургас – едва 34,08 %, или 61 800 души. Данните са от Обшинските избирателни комисии към 17,30 ч.Най-активната община е Несебър. Общо 12 866 от имащите право на глас са дали своя вот. Това прави 63,30 %. На второ място е община Руен. Там до 17:30 ч. са гласували 15 371 души, или 62,69 %, следвана от Малко Търново с 1734 души, или 62,17 %, а в Созопол - 6778 гласоподаватели – 61,45 %.Висока е избирателната активност и в другите морски общини – Приморско и Царево. В Приморско са гласували 3340 души – 59,49 %, а в Царево – 4512 души – 59,40 %. В Сунгурларе до урните са отишли 5687 гласоподаватели, или 56,45 %.В останалите общини избирателната активност е под 50 %. В Средец са гласували 5882  души – 49,49 %, Поморие - 10 330, или 46,57 %; Камено – 4399 гласоподаватели, или 45,40 %. В Айтос до урните са отишли 11 200 души, или 43,74 %. На предпоследно място по избирателна активност преди община Бургас е община Карнобат. Там до момента са гласували 9286 души. Това е 43,64 % от имащите право на глас. Изборният ден приключва в 20:00 ч. ", "date": "2019.10.27", "title": "В Бургаско към 17:30 ч:  В Несебър най-активни, едва 34,08 % бургазлии са били до урните"}
{"url": "https://www.novinite.bg/articles/181798/Izdirvat-tozi-maj-v-Sofiya", "text": "Роднини търсят възрастен мъж в София, който е излязъл от дома си вчера и не се е върнал.\"Вчера, 26 октомври, в 9:00 часа сутринта баща ми е излязъл от вкъщи в кв. \"Княжево\" и е изчезнал. Казва се Алексей Чиковани. Той страда от тежка форма на деменция, неконтактен е, трудно се ориентира и зле говори български. Той е без телефон, пари и документи. Възраст 71 години , висок е 182 см, около 90 кг. Бил е облечен със спортен син панталон, тъмно сиво горнище, черен пуловер без ръкави, джапанки, черни чорапи. Прилагам актуални снимки, които са правени преди месец\", пише неговият син в социалните мрежи.Той моли всеки, който го е видял или разполага с информация за него да се свърже на телефон 0988 988886 или да се обади на 112.", "date": "2019.10.27", "title": "Издирват този мъж в София"}
{"url": "https://www.novinite.bg/articles/181832/BSP-Propukahme-mestnite-kreposti-na-GERB", "text": "С увереност мога да кажа, че БСП се завръща в местната власт. Имаме почти двойно по-голяма подкрепа за партията от 2015 година. Това заяви на пресконференция след приключването на изборния ден Кирил Добрев от БСП.От временните резултати е ясно, че БСП е на балотаж в 15 областни града. В няколко от тях сме първа политическа сила, заяви Добрев.Знакови крепости на ГЕРБ се пропукаха, коментира той.Това беше най-скромната, най-пестеливата, но най-направената от сърце и душа кампания, която БСП е правила от години, посочи още Добрев и в заключение призова гражданите да гласуват на балотаж, там където ще има. Конкретно за София, Добрев заяви, че столичани са показали, че искат промяна и ги призова следващата неделя да гласуват именно за тази променя.", "date": "2019.10.27", "title": "БСП: Пропукахме местните крепости на ГЕРБ"}
{"url": "https://www.novinite.bg/articles/181782/Dogan-uprajni-pravoto-si-na-vot-SNIMKA", "text": "Почетният председател на ДПС Ахмед Доган спази традициите и отново бе един от първите политически лидери, който упражни правото си на глас на местния вот.Малко преди 8 ч той пристигна в столичното 36-то училище Максим Горки. Ахмед Доган пусна хартиена бюлетина в една от избирателните секции. Той бе придружен от депутата от ДПС Велислава Кръстева. ", "date": "2019.10.27", "title": "Доган упражни правото си на вот (СНИМКА)"}
{"url": "https://www.novinite.bg/articles/181785/Romi-prebiha-s-kamani-maj-v-Radomir", "text": "Групa мъжe ca ce cбили нaвръх прaзникa нa грaд Рaдoмир. Тoвa cъoбщaвa zаPеrnik.соm, пoзoвaвaйки ce нa oчeвидци в coциaлнaтa мрeжa. Пoвoд зa мeлeтo cтaнaл рeд зa въртeлeжкa. Влaдиcлaв П. рaзкaзвa, чe групa рaдoмирци oт рoмcки прoизхoд „прeбивaт кaтo кучe бaщa, кoйтo иcкa дa cи пуcнe дeтeтo нa въртeлeжкaтa, зa дa минaт прeди нeгo“. Рaдoмирци ca шoкирaни. Други ce чудят зaщo oчeвидцитe нe ca ce притeкли нa пoмoщ и имaлo ли e пoлиция дa cпрe пoбoя. Грoзнaтa cлучкa e пoвoд и зa рacиcтки нaпaдки към рoмcкoтo нaceлeниe. „Дoкoгa ши****тe мaнгaли щe бият пo улицитe. Тия нa плoщaдa вързaни и c кaмъни“, пишe Влaдиcлaв П.", "date": "2019.10.27", "title": "Роми пребиха с камъни мъж в Радомир"}
{"url": "https://www.novinite.bg/articles/181778/Balgariya-glasuva", "text": "В 07:00 ч. започнаха изборите за общински съветници и кметове. Според утвърдените от ЦИК избирателни списъци правото си на глас следва да упражнят общо 6 227 901 гласоподаватели.На местните избори тази неделя гласуваме с няколко бюлетини - за кмет на община, за общински съветници, за кмет на кметство. В големите областни градове, където има районно деление, като София, Пловдив, Варна, ще се гласува с до четири броя бюлетини. Причината е, че там има и бюлетина за кмет на район, а в кметствата към тези общини - бюлетина за кмет на кметство.Общо 66 са партиите и коалициите, получили регистрация за участие в местните избори. Кандидатите са 36 251 души. От тях за общински съветници - 29 493, за кметове на общини - 1254, за кметове на кметства - 5041, за райони - 463 и за кметства само с един кандидат - 392-ма. Общини, за които има само един кмет за община - петима.Най-голямата листа за кандидати за кметове на община е в София - 20 кандидати, следвана от Пловдив - 14, Шумен - 13.Броят на кметствата с над 350 жители и където ще има избори за кмет е 1968. Сравнено с 2015 година, те са по-малко, но тогава се гласуваше в населени места с над 100 души население и се е гласувало в 3188 села.Кандидат за кмет е избран на първи тур, ако за него са гласували повече от 50 на сто от подалите своя вот. Ако никой от участниците не е събрал такава подкрепа, в населеното място се провежда втори тур между двамата кандидати, събрали най-много гласове. Балотажът е на 3 ноември, в неделя, седмица след първия тур.На тези избори не е задължително да се гласува с всички бюлетини. Може да се гласува за избор на кмет, но не и за общински съветници, например, или обратно.Листите за общински съветници са с номера до 100, а преференциите започват от 101. Имената на кандидатите за общински съветници не са записани в бюлетината. При желание да се даде преференция техният номер може да се провери в списък пред изборните секции.Избираме кметове и общински съветници - как се гласува?При местните избори няма секции извън страната. На тези избори няма да има и машинно гласуване в нито една от секциите.Агитацията в изборния ден е абсолютно забранена. Абсолютно е забранено под каквато и да е форма и начин да се обявяват и резултати от допитване до общественото мнение за изборите 24 часа преди приключването на изборния ден, т. е. от 00.00 часа на 26 октомври. Такива резултати може да се оповестяват едва след 20.00 часа на 27 октомври, когато приключва изборният ден.Вотът ще се смята за валиден, ако сте гласували само за една партия или коалиция, като поставите знак Х или V в кръгчето с неговия номер с химикал, пишещ със син цвят. Квадратчето \"Не подкрепям никого\" за първи път ще присъства в бюлетината за местни избори и ще заема последното място в нея.На изборите не се допуска гласуване с шофьорска книжка или задграничен паспорт. Хората с непълни, заличени или сгрешени адреси имат избирателни права и ще могат да гласуват, като ще бъдат дописвани в избирателните списъци. Има населени места с променени имена на улиците, така че те се разминават с адресите в личните документи. Тези хора ще попълват декларация, че не са гласували на друго място.Местните избори в България след демократичните промениСлужбите на МВР, които издават документи за самоличност, ще работят днес от 08:30 до 19:30 часа и ще съдействат на българските граждани, които не притежават валидни документи за самоличност, да упражнят правото си на глас.Социологическите агенции, които ще извършват проучвания на изхода, т. нар. екзитпол, на местните избори са общо 8. От ЦИК припомниха, че абсолютно се забранява под каквато и да е форма и начин обявяването на резултати от допитване до общественото мнение за изборите 24 часа преди приключването на изборния ден, т. е. от 00.00 часа на 26 октомври. Такива резултати може да се оповестяват едва след 20.00 часа на 27 октомври, когато приключва изборния ден.Българските неправителствени организации, регистрирани да наблюдават изборите на 27 октомври, са 13 с общо 2137 наблюдатели.С последните промени в Избирателния кодекс се дава по един протокол за отчитане на резултати. От ЦИК препоръчват членовете на СИК да правят чернови на протокола от гласуването, данните от който, след като бъдат проверени, да бъдат вписвани в официалния протокол.ЦИК забрани работа на видеокамерите в училищата и другите места за гласуване с цел осигуряването на тайната на вота на избирателите - от 7.00 ч. до 20.00 ч., а там, където изборният ден продължава - до 21.00 часа, което ще важи и за двата тура.С друго решение на ЦИК след изборите всички избирателни списъци ще се предадат на ГД ГРАО за извършване на повторна проверка, за това дали има избиратели, които са гласували в нарушение на Изборния кодекс, т. е. без да имат избирателни права, или са гласували на две места.Уредена е и работата на подвижните избиратели секции до хората със затруднено придвижване и други институции.На предходните местни избори през 2015 година избирателната активност е била 40.83 процента като в София е била едва 17.89 на сто.", "date": "2019.10.27", "title": "България гласува!"}
{"url": "https://www.novinite.bg/articles/181839/Obrat-v-Plovdiv-Slavcho-Atanasov-na-balotaj-manipulaciyata-na-ekzitpola-izpluva", "text": "Както Novinite.bg прогнозира - обратът в Пловдив е факт. Оказва се, че на балотаж срещу Здравко Димитров отива не Дани Каназирева, а Славчо Атанасов. Това може да се твърди със сигурност от 99,9 процента, защото около 50 протокола вече са обработени в трета зала на Панаира, където се помещава ОИК под тепетата на тези местни избори.Първите обработени резултати започнаха да обръщат резултата от екзитполовете, които бяха грозно манипулирани от единия кандидат.Около 50 секции вече са ясни и в тях се вижда, че Здравко Димитров от ГЕРБ води с 35 процента, следва Славчо Атанасов от НФСБ/ВМРО с около 19 процента, а Каназирева от Съюз за Пловдив е едва трета с 14 процента. Тя дори може да остане четвърта, защото зад нея на малка дистанция са Николай Радев от БСП и Георги Колев от ЗС \"Александър Стамболийски\".Социолозите, които дефилират в национален ефир също вече вадят резултати з асигурен балотаж в Пловдив на 3 ноември между Здравко Димитров и Славчо Атанасов.", "date": "2019.10.27", "title": "Обрат в Пловдив - Славчо Атанасов на балотаж, манипулацията на екзитпола изплува"}
{"url": "https://www.novinite.bg/articles/181788/CIK-Vsichki-sekcii-v-stranata-sa-otvoreni-SIK-sa-v-palen-sastav", "text": "\r\nВ страната се провеждат избори за кметове и общински съветници. Изборният ден, който започна в 7 часа, към момента протича нормално, съобщи говорителят на ЦИК Александър Андреев.\r\n\r\nВсички секции в страната са отворени, секционните комисии са в пълен състав. Александър Андреев посъветва избирателите за по-внимателно сгъване на бюлетините, които на тези избори са изработени от по-твърда хартия.\r\n\"Добре е да бъде прегъвана по самите сгъвки, за да не се отвори, тъй като при пускането в кутията, особено ако кутията не е запълнена, може да се отвори и да се види гласуването на избирателя\".\r\nАндреев припомни, че оповестяването на социологически проучвания е забранено края на изборния - 20 часа.\r\n\"Разбира се, санкцията е в зависимост дали е първоначална или повторно извършено нарушението - от две до пет хиляди лева, така или иначе в днешния ден в ЦИК, ако постъпят такива сигнали, ще се произнася и по тях, така както и в предходни избори го е правила\".\r\n", "date": "2019.10.27", "title": "ЦИК: Всички секции в страната са отворени, СИК са в пълен състав"}
{"url": "https://www.novinite.bg/articles/181791/64-e-izbiratelnata-aktivnost-v-stolicata", "text": "\r\n6,4% е избирателната активност в София. До 10 ч правото си на глас са упражнили 68 147 софиянци, съобщиха от ОИК - София.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.10.27", "title": "6.4% е избирателната активност в столицата"}
{"url": "https://www.novinite.bg/articles/181794/23-narusheniya-v-organizaciyata-na-izborniya-proces-do-11-chasa", "text": "Нарушения в организацията на изборния процес до 11 часа са 23, съобщиха от Централната избирателна комисия. Нарушения в избирателните права са 11, а тези, свързани с предизборна агитация са 5. Няма установени нарушения, свързани с купуването на гласове, казват още от ЦИК.От Общинската избирателна комисия в София потвърдиха, че избирателната активност в София-град е 6.4%. ", "date": "2019.10.27", "title": "23 нарушения в организацията на изборния процес до 11 часа"}
{"url": "https://www.novinite.bg/articles/181797/Pernichani-okarvaviha-koncerta-na-Mile-Kitich", "text": "Пeрничaни oкървaвихa кoнцeртa нa Милe Китич. В пeтъчнaтa вeчeр звeздaтa нa cръбcкaтa музикa пя в цeнтърa нa миньoрcкия грaд. Нe ce рaзминa и бeз eкcцecии. Нa финaлa нa шoутo двaмa пeрничaни ca ce cбили, cъoбщaвa zаPеrnik.соm. Вeднaгa нa мяcтo ca дoшли oкoлo 5-6 чeнгeтa и ca ги хвaнaли и aрecтувaли.", "date": "2019.10.27", "title": "Пeрничaни oкървaвихa кoнцeртa нa Милe Китич"}
{"url": "https://www.novinite.bg/articles/181795/Sgresheni-byuletini-v-Pleven-izteglyat-gi", "text": "В Плeвeн, блaнкитe, в кoитo ce oтбeлязвaт прeфeрeнциитe нa мecтния вoт ca рaзмeнeни нoмeрaтa нa двe oт мecтнитe кoaлиции. Ceгa ce пeчaтaт нoви дoкумeнти, cъoбщи БНТ. Прoблeмът e рaзкрит къcнo cнoщи. Първитe рeзултaти зa избирaтeлнaтa aктивнocт щe cтaнaт гoтoви cлeд 10 чaca, нo рaнo cутринтa aктивнocттa e билa cлaбa. Въпрeки тoвa прeдвaритeлнитe coциoлoгичecки изcлeдвaния прeдвиждaт виcoкa избирaтeлнa aктивнocт зa Плeвeн - мeжду 50 и 60%. Избoрният дeн в Плeвeн зaпoчнa cпoкoйнo.Вcички ceкции бяхa oтвoрeни нaврeмe. Нямa cигнaли зa ceриoзни нaрушeния. Oтcъcтвaщитe члeнoвe нa ceкциoнни кoмиcии рaнo cутринтa вeднaгa ca зaмeнeни c нoви. Нaд 111 000 души имaт прaвo дa глacувaт в oбщинa Плeвeн. Нaй-ceриoзнaтa и oжecтoчeнa биткa щe бъдe зa кмeт нa oбщинaтa. В тaзи биткa учacтвaт 10 души c 2 пo-мaлкo oткoлкoтo при прeдишнитe мecтни избoри. 8 oт тях ca издигнaти oт пaртии и кoaлиции, 1 e пoдкрeпeн oт мecтнa кoaлиция и 1 e нeзaвиcим, пoдкрeпeн oт инициaтивeн кoмитeт. Oчaквaниятa нa coциoлoзитe ca зa бaлoтaж. В oбщинaтa имa и 66 кaндидaти зa кмeтoвe нa кмeтcтвa. Тe ca кaндидaти зa 17 рaзлични нaceлeни мecтa, нo в oбщинaтa и oблacттa зa cъжaлeниe мнoгo ceлa щe ocтaнaт бeз кмeтoвe зaрaди прoмянaтa в избoрния кoдeкc oт 2016 г., cпoрeд кoятo прaгът зa избoр нa кмeт ce увeличи дo 350 житeли.", "date": "2019.10.27", "title": "Сгрешени бюлетини в Плевен, изтеглят ги"}
{"url": "https://www.novinite.bg/articles/181784/Normalno-zapochna-izborniyat-den-v-stranata", "text": "Говорителят на Централната избирателна комисия (ЦИК) Александър Андреев заяви, че навсякъде секциите се откриват и където е необходимо да бъде заменен член на комисия, който не е пристигнал, ще бъде заменен. Няма сведения за забавяне.Първите данни за избирателна активност ще започнат да постъпват в 10 часа.При забелязани нередности гражданите могат да подадат сигналите си към Общинската избирателна комисия. При извършени престъпления - в районата прокуратура и районното управление на МВР. свързани с нарушения, които възпрепятстват нормалното протичане на изборния процес на денонощната телефонна линия 02/982 22 32 и на e-mail .\" ще работят в днешния ден от 8.30 до 19.30 часа. Те ще издават удостоверения за изгубени, откраднати, повредени или унищожени лични карти и документи с изтекъл срок, с оглед на упражняване на избирателните права на гражданите.От МВР припомнят, че В  всички избирателни секции отвориха врати в 7 ч. 286 845 са гражданите, които имат право да упражнят своя глас в община Пловдив. Засега изборният ден протича нормално.В всички избирателни секции отвориха врати и изборите за местна власт започнаха нормално, предаде БГНЕС. Няма сериозни нарушения на изборния процес. Навсякъде изборният ден започна в 7 ч.Изборният ден на територията на Софийска област започна нормално, съобщиха от ОДМВР-София. Към 07.00 часа всичките 421 секционни избирателни комисии на територията на областта започнаха работа в нормална обстановка. Освен тях са разкрити и 10 подвижни. Преди началото на изборите не са регистрирани сериозни нарушения на обществения ред.Служителите на сектор „Български документи за самоличност“ при ОДМВР-София ще работят в днешния ден от 8.30 до 19.30 часа. Те ще издават удостоверения (за изгубени/ откраднати/ повредени/ унищожени лични карти и документи с изтекъл срок) с оглед на упражняване на избирателните права на гражданите.Към 07:30 часа днес секционните помещения и съдържащите се в тях материали са предадени на РИК и СИК. До този момент няма данни за прояви, които биха застрашили нормалното провеждане на изборите, съобщиха от МВР-Варна.За осигуряване на безпроблемното протичане на изборния ден, както и за гарантиране на реда и спокойствието в града и региона, са ангажирани 652 полицейски служители.Служителите на сектор „Български документи за самоличност“ в ОДМВР – Варна ще приемат заявления за издаване на удоствоерения за гласуване на граждани с откраднати, изгубени или повредени документи за самоличност, от 08:30 до 19:00 часа днес.Изборният ден в Благоевград започна в 07.30 часа. Няма регистрирани сериозни нарушения на обществения ред преди началото на изборите. За осигуряване на охраната на изборните секции в област Благоевград са ангажирани над 700 служители на МВР, които отговарят за реда и спокойствието в региона.Служителите на звената на Дирекция „Български документи за самоличност“ в ОДМР-Благоевград ще работят в днешния ден от 8.30 до 19.30 часа. Те ще издават удостоверения (за изгубени/ откраднати/ повредени/ унищожени лични карти и документи с изтекъл срок) с оглед на упражняване на избирателните права на гражданите.Предприети са всички необходими мерки за охраната на обществения ред, пожарна безопасност и осигуряване на спокойно протичане на изборния ден.Жителите на Плевен вече започнаха да гласуват. Право на глас имат над 115 000 души. Открити са 169 избирателни секции – 3 подвижни, 2 в болницата и 1 в затвора. Отпечатаните бюлетини са 292 000. Нарушения в Деня за размисъл не е имало.Изборният ден в Стара Загора започна в 7.00 часа без нарушения. 144 594 старозагорци имат право днес да упражнят своя вот в една от общо 208 секции на територията на общината.Гласуването приключва в 20.00 часа, като има възможност за удължаването му по преценка на Централната избирателна комисия (ЦИК), ако пред изборните помещения има желаещи да гласуват.Изборният ден в Русе започна. В 7 часа отвориха всички 217 избирателни секции, предаде БНТ. В най-големия дунавски град имат право да гласуват 143 000 души. Към момента няма никакви проблеми при провеждане на изборите.Най-голям проблем за Русе обаче си остава мръсният въздух и хората очакват разрешение на този проблем от общинската и държавната враст.В 7.00 часа започна изборният ден за избор на местна власт в област Добрич. В осемте общини общият брой избиратели, имащи право на глас са 162 662 души, а броят на секциите - 384.В град Добрич правото на вот ще бъде упражнявано през целия ден до 20.00 часа в 129 секции. Гласът си за избор на кмет и общински съветници имат право да дадат 79 539 души.В Община Добричка има 68 секции, а 18 717 избиратели ще упражнят правото си на вот в избора на кмет на общината, общински съветници и кметове на населени места на територията на община Добричка. В община Генерал Тошево има 47 секции, в които да гласуват 12 223 избиратели. В община Балчик имащите право на глас са 17 206 души, които гласуват в 37 секции на територията на общината. В Каварна избират кмет на общината, общински съветници и кметове на населени места в 34 секции. Броят на гласоподавателите е 12 793 души. В Тервел общият брой избиратели на територията на цялата община е 14 429 души, които ще упражнят правото си на вот в 35 секции. В община Шабла днес до урните в 16 секции имат право да отидат общо 3 959 души. В община Крушари в 18 секции вота си за кмет на общината, общински съветници и кметове на населени места могат да упражнят 3 796 гласоподаватели.Изборният ден на територията на Силистренска област започна нормално, без инциденти и нарушения. През изминалото денонощие няма регистрирани престъпления и нарушения на обществения ред, които биха повлияли на провеждането на изборите. Безпроблемно е протекла охраната на изборните помещения през изминалата нощ.Близо 260 служители на ОДМВР, РДПБЗН и Гранична полиция са ангажирани пряко в охраната на вота. Цялостната организация по обезпечаване на обществения ред и сигурността в изборния ден се осъществява от оперативен щаб, оглавяван от директора на ОДМВР-Силистра старши комисар Юлиян Караславов.За да могат гражданите с изгубени, откраднати или повредени лични карти да упражнят правото си на глас, сектор „Български документи за самоличност” в Силистра и паспортните гишета в Дулово и Тутракан ще работят и днес от 08.30 часа до 19.30 часа и ще издават удостоверения за гласуване.В Кърджали денят стартира без нарушения. През почивните дни в ОДМВР-Кърджали са били подадени три сигнала за нарушения, свързани с вота в общините Момчилград, Черноочене и Ардино, които, обаче, са са приключили без установяване на нарушения или престъпления. 476 служители на МВР са включени в охраната на реда и избирателните секции при провеждането на изборите за общински съветници и кметове в областта.Във Видин денят стартира с рутинни смени в секционни избирателни комисии поради неявяване на членове, но закъснения и нарушения нямаше. 56 760 са избирателите в общината. Над 140 000 бюлетини са отпечатани за местните избори в община Видин. В 12 населени места, в които ще се избира и кмет на кметство, ще се гласува с по три бюлетини. 127 секционни избирателни комисии са разкрити в общината, 5 са подвижните секции, една секция е разкрита във видинската болница и една – в Дома за възрастни хора в село Кутово.В Сливен изборният ден започна в спокойна обстановка. До този момент няма данни за прояви, които биха застрашили нормалното провеждане на изборите. 359 служители на ОДМВР и РДПБЗН в Сливен, ще бъдат ангажирани в изборния ден и охраната на СИК. Оперативни дежурни групи и дежурни части на ОДМВР-Сливен и районите управление в Сливен, Нова Загора, Котел и Твърдица и екипи на Зонално жандармерийско управление –Бургас отговарят за реда и спокойствието в региона. Екипи на „Пътна полиция” извършват контрол по пътна безопасност.В Шумен денят също стартира без нарушения. Гражданите с право на глас в община Шумен са 81 049 души. 407 души са придобили право на глас от изборите за Европейски парламент от 26 май до 27 октомври, т. г. За трите вида избори – за кмет на община, за общински съветници и за кмет на кметство в областта бяха доставени 400 000 бюлетини.В Ямбол вотът започна без нарушения и закъснения. 103 са секционните комисии на територията на община Ямбол. Допълнителна секция има в едно лечебно заведение, има и подвижна секция за хора с увреждания. 63 770 са избирателите в общината.В Смолян 101 345 са избирателите от региона, които имат право на глас. На територията на областта всички секции отвориха навреме, няма регистрирани нарушения.В Хасково изборният ден също стартира навреме, въпреки че в града не са се явили всички членове на секционни избирателни комисии в общината. На територията на общината са разкрити 151 секции, а право на глас на днешните избори имат имат 78 986 избиратели.", "date": "2019.10.27", "title": "Нормално започна изборният ден в страната"}
{"url": "https://www.novinite.bg/articles/181799/Radev-Samo-masoviyat-vot-moje-da-obezsmisli-vsyakakvi-opiti-za-manipulacii-na-izborite", "text": "Призовавам българите да гласуват днес и да не оставят някой друг да определя бъдещето вместо тях, защото само масовият вот може да обезсмисли всякакви опити за манипулации на тези избори. Това заяви държавният глава Румен Радев пред журналисти след като упражни правото си на вот на местните избори. Президентът отбеляза, че е гласувал с очакването София да се развива като град в интерес на своите граждани, в който средствата се харчат прозрачно и ефективно, обществените услуги са качествени, а градоустройството е в хармония с природата.В отговор на въпрос за избора на нов главен прокурор държавният глава заяви, че ще се запознае с всички документи и действията му ще са в съответствие с Конституцията. Мога да ви уверя, че няма да действам под натиск от която и да е страна, подчерта президентът и допълни, че решението му ще е в обозрим срок.Помолен да коментира думите на министър-председателя, според когото казусът с Иван Гешев ще се разреши по време на „управлението“ на президента, държавният глава посочи, че това е пореден опит на Борисов да прехвърли своята отговорност върху някой друг.„Всички знаят много добре, че не президентът номинира и избира главния прокурор, а Висшият съдебен съвет. И точно във ВСС Борисов има огромно влияние в лицето на парламентарната квота, неговото парламентарно мнозинство“, подчерта Румен Радев.Държавният глава припомни и че премиерът не се е стеснявал да подменя председателя на парламента, но избягва да поеме публична  отговорност за гласа на хората, които той е изпратил във ВСС. „Той избяга от отговорност и в лицето на своя министър на правосъдието, който по закон имаше правото, а според мен и задължението да издигне втори кандидат, за да има реално състезание“, коментира още президентът Румен Радев.", "date": "2019.10.27", "title": "Радев: Само масовият вот може да обезсмисли всякакви опити за манипулации на изборите"}
{"url": "https://www.novinite.bg/articles/181804/Jotova-Ot-nashiya-glas-zavisi-dali-shte-jiveem-v-grad-kojto-ni-reshava-problemite-a-ne-ni-gi-sazdava", "text": "„От нашия глас зависи дали ще живеем в град, който решава нашите проблеми, или в град, който ни ги създава.“ Това заяви вицепрезидентът Илияна Йотова, след като упражни правото си на глас на местните избори в София.Вицепрезидентът гласува за това младите семейства да са спокойни, защото има детски градини за всички деца, а не да се избират по жребий. „Гласувах за град, в който младите хора да имат бъдеще и кариера. За град, удобен за нашите родители, за да живеят достойно старините си“, посочи Илияна Йотова.Вицепрезидентът изтъкна, че древна и велика държава като България заслужава достойна европейска столица, която да се нарежда дори сред най-развитите градове в целия свят.", "date": "2019.10.27", "title": "Йотова: От нашия глас зависи дали ще живеем в град, който ни решава проблемите, а не ни ги създава"}
{"url": "https://www.novinite.bg/articles/181800/Korneliya-Ninova--Glasuvah-za-promyana", "text": "София\". Това каза председателят на НС на БСП Корнелия Нинова пред журналисти, след като гласува в 48-ма секция, в 25 ОУ \" Петър Берон\", в София. Тя добави, че е гласувала за град, в който е гарантирана сигурността на всеки софиянец, за бъдещо по-добро развитие на града и за добруването на всеки негов жител.", "date": "2019.10.27", "title": "Корнелия Нинова : Гласувах за промяна"}
{"url": "https://www.novinite.bg/articles/181802/Cacarov-Shemite-za-kupuvane-na-glasove-ne-sa-se-promenili-zaplashtane-s-pari-ili-v-natura-s-paketi", "text": "\r\nЗаплащане с пари или в натура с пакети, съдържащи хранителни продукти от първа необходимост и стоки за бита, продължават да бъдат схемите за купуване на гласове.\r\n\r\nТова съобщи главният прокурор Сотир Цацаров в Пловдив, след като гласува в избирателната си секция по местоживеене в училище „Петър Берон”. По думите му схемите за купуване на гласове не са се променили особено през годините.\r\n„Схемите са същите от гледна точка на предлаганите облаги. Хранителни продукти и стоки за бита, поставени в пакети, които се връчват на съответния избирател. Това, което сега наблюдаваме е, като че ли намаляват случаите, при които се подхожда пряко към избирателя за купуването на неговия глас. Работи се с посредници, случаят по Черноморието го показва това, които разполагат с доста голям паричен ресурс и за които е много трудно да кажем каква част от сумата е отклонена от самия посредник и колко са стигнали до лицето, чийто глас е направен опит да бъде купен”, обясни главният прокурор.\r\nТой уточни, че четири лица до момента са били арестувани за купуване на гласове. Всички те са задържани по досъдебното производство, което е за Несебър. „До момента няма задържани лица и прокуратурата не е привлякла никой в качеството му на обвиняем по отношение например на Царево, защото за там се разпространяваше такава информация”, каза Сотир Цацаров.\r\nСнетите имунитети на кандидати за кметове и съветници до момента са 9 и има още 5 предложения за снемане на имунитет, които чакат в съдебните палати. Единият от тези пет лица е за пътно-транспортно произшествие с резултат средна телесна повреда, а останалите четири са за изборни престъпления.\r\n", "date": "2019.10.27", "title": "Цацаров: Схемите за купуване на  гласове не са се променили, заплащане с пари или в натура с пакети"}
{"url": "https://www.novinite.bg/articles/181808/Maya-Manolova-Izbrah-da-glasuvam-za-promyanata", "text": "„Избрах да гласувам за промяната. Това е основната ми кауза в тази кампания - промяна на модела на управление на София.“ Това заяви независимият кандидат за кмет на София Мая Манолова днес пред Шесто помощно училище, където упражни правото си на глас за местните избори. „Както искаме чист и прозрачен въздух, така искаме и чисто, и прозрачно управление“, допълни Манолова. „Гласувах за София с грижа за хората – за младите, за децата, за възрастните, за по-добър живот на всички, а не само за една малка група приближени. За зелена, модерна и подредена европейска столица“, заяви още тя. „Виждам, че пред секциите има опашки от хора – и възрастни, и млади. Със сигурност ще има висока активност“, заяви гражданският кандидат в отговор на въпрос от медиите каква смята, че ще е избирателната активност. Мая Манолова призова гражданите да излязат и да гласуват. „Всеки един столичанин да гласува, защото имаме нужда от активност, имаме нужда от промяна. Промяната може да дойде с активност“, подчерта тя. Манолова акцентира, че първото нещо, което ще направи, като стане кмет е да отвори общината за гражданите. „Първоначално мислех, че ще приемам първия ден, после три дни, но предвид  натрупаните проблеми и неглижирането от Столична община, ще отворя за една седмица общината. Ще ги приемам всеки ден и всеки час, ще махна и магнитните карти от входа, така че да може да се влиза спокойно в общината“, заяви гражданският кандидат.", "date": "2019.10.27", "title": "Мая Манолова: Избрах да гласувам за промяната"}
{"url": "https://www.novinite.bg/articles/181806/Borisov-glasuva-v-Bankya-VIDEO", "text": "Прeмиeрът Бoйкo Бoриcoв глacувa в Бaнкя нa мecтния вoт. Миниcтърът-прeдceдaтeлят дaдe глaca cи в 78 училищe \"Хриcтo Cмирнeнcки\" Нa вхoдa нa училищeтo тoй бe пocрeщнaт oт мнoгo журнaлиcти. Прeмиeрът търпeливo изчaкa дa бъдaт cгънaти бюлeтинитe, прeди дa влeзe в тъмнaтa cтaичкa.", "date": "2019.10.27", "title": "Борисов гласува в Банкя (ВИДЕО)"}
{"url": "https://www.novinite.bg/articles/181787/Siderov-glasuva-v-Sofiya", "text": "Лидерът на партия \"Атака\" Волен Сидеров упражни правото си на глас в столицата. \"Гласувах за това най-после София да има за кмет мъж. Човек, който да изчисти наркодилърите и тези, които да обират къщи и офиси\", каза той пред журналисти след вота. \"Боря се и за това да се върнат парите на софиянци, така че да имаме безплатни детски градини и градски транспорт. Гей парадите ще бъдат забранени при моето управление. Най-важното е, че ще има сигурност при моето управление\", допълни Сидеров.", "date": "2019.10.27", "title": "Сидеров гласува в София"}
{"url": "https://www.novinite.bg/articles/181805/Vijte-izbiratelnata-aktivnost-kam-1230-v-stranata", "text": "В община Бургас 19,19 процента от гласоподавателите са упражнили правото си на вот към 12 часа, съобщиха от Общинската избирателна комисия в морския град. Това означава, че до урните са отишли 34 733 души. В 336-те секции, разположени в община Бургас, могат да гласуват 180 977 души, като 657 от тях са дописани към основните списъци. Избирателната активност в община Русе към 12,00 часа е 17,3 процента. Тя е по-висока от тази на местните избори през 2015 година. Това съобщи председателят на Общинската избирателна комисия /ОИК/ в Русе Николай Братованов. Така от общо 141 305 избиратели с право на глас своя вот са упражнили 24 445. Братованов посочи, че на местните избори през 2015 г. активността към 12,00 часа е била около 11 процента. Той каза, че изборният ден протича спокойно. Пред някои секции се наблюдава струпване на желаещи да гласуват. Братованов обясни, че от началото на деня подадените в ОИК жалби са общо четири. По думите му те не са съществени и не влияят върху изборния процес. По данни на осемте Общински избирателни комисии активността в областта към 12,00 часа е била 20,78 на сто, съобщиха от областната управа в Русе. Най-висока е в община Ценово - 36,26 на сто, а най-ниска е в община Русе. В Две могили е 33,25 процента, в Иваново - 32,58 процента, във Ветово - 30,01 на сто, в Борово - 29,43 процента, в Сливо поле - 26,73 процента, а в Бяла - 23,30 процента.          Активността на избирателите в област Бургас за всички 13 общини е средно 24,69 процента. Данните са събрани от ЦИК и са към 12,30 часа. Броят на гласувалите е 87 281 души. Имащите право на вот са общо 353 466 за цялата област. Към 12,30 часа най-малък е броят на гласувалите в община Бургас - 34 733 души или 19,19 процента. Най-активни са жителите на община Малко Търново. Там активността е 43,72 процента. Следва община Царево с 38,38 процента гласували и община Несебър с активност от 37,90 процента. Избирателната активност в Кюстендилска област към 12.00 часа е 25,52 процента, съобщиха от Общинските избирателни комисии. Гласували са общо 30 480 избиратели. В Кюстендилска община са гласували 21, 67 процента /11 639 души/. Най-висока традиционно е активността в най-малката община - Трекляно, където вече са гласували 47,92 процента от имащите право на глас. Бюлетини там са пуснали 369 души. Активността в община Дупница е 24, 59 процента /9 980 души/, в Бобов дол - 33, 46 процента /2 458 души/, Бобошево - 36,49 процента /921 души/, Кочериново - 36, 01 на сто /1 332 души/, Невестино - 38,19 процента /695 души/, Рила - 34,33 процента / /846 души/, Сапарева баня - 34,27 процента /2 240 души/. Седем са сигналите, постъпили до Общинската избирателна комисия в Кюстендил от сутринта до момента, но те са проверени и са се оказали неоснователни, каза председателят Венцислав Механджийски. Един от сигналите е предаден на ОДМВР. Той е във връзка с подадена информация за извозване на избиратели до секции. На място обаче също се е оказал неоснователен.Към обяд на местните избори в община Търговище са гласували 15 410 души или 29,41 процента от имащите право на глас. 27,05 на сто е активността за територията на град Търговище. Гласували са 9218 души от 34 072 избиратели с право на глас. Изборният ден в областта протича без съществени сигнали и жалби, съобщиха от Общинските избирателни комисии. В населените места в община Търговище активността е 33,8 процента. Правото си на глас са упражнили 6192 граждани от общо 18 321 с право на глас. В подвижната избирателна урна своя вот са дали 12 души от общо 48, подали заявка. В областната болница пък са гласували 7 от всички 13 пациенти, заявили желание. В община Попово към 12,30 часа са гласували 5 424 от имащите право на глас, което е 17 процента. В Община Омуртаг правото си са упражнили 31 на сто от избирателите или 6 516 души. В двете малки общини на областта Антоново и Опака избирателната активност е малко над 36 процента. В Антоновско са гласували 1892 избиратели или 36,7 на сто. В Опаченско активността е 36 на сто - до обяд до урните са отишли 2 041 избиратели.В Сливенска област най-ниска е избирателната активност в община Сливен, където към 12.30 часа са гласували 18.24 процента или общо 18 724 души. Това съобщи говорителят на Общинската избирателна комисия /ОИК/ - Сливен Стелли Стефанова. В община Твърдица към същия час са гласували 3019 души или 27.24 процента, в община Котел са гласували 4115 души или 25.52 на сто, а в община Нова Загора 7709 или 24.43 на сто. В Общинската избирателна комисия до момента са били депозирани четири жалби, като три от тях са свързани с незаконна агитация пред изборните помещения, а четвъртата - с разпространение на обидни съобщения в дворове на хора от различни населени места в Сливенска община. В Добрич вече са гласували 16 198 граждани или 20.36 на сто от имащите право на вот в местните избори, съобщиха от общината обобщените данни към 12.30 часа. В областния град са отворени 129 секционни избирателни комисии, сред които и подвижна, за която са подадени 15 заявки от хора, затруднени да стигнат до изборните места. Общината осигурява и транспорт за хора с увреждания. Гласоподавателите в Добрич избират измежду деветима претенденти за кметския пост при дванадесет кандидати на местните избори през 2015-а. За местата в общинския съвет сега се надпреварват 278 кандидати от 15 партии и коалиции при 307 претенденти от 23 партии и коалиции преди четири години. В община Бургас 19,19 процента от гласоподавателите са упражнили правото си на вот към 12 часа, съобщиха от Общинската избирателна комисия в морския град. Това означава, че до урните са отишли 34 733 души. В 336-те секции, разположени в община Бургас, могат да гласуват 180 977 души, като 657 от тях са дописани към основните списъци.", "date": "2019.10.27", "title": "Вижте избирателната активност към 12.30 в страната"}
{"url": "https://www.novinite.bg/articles/181813/Naprejenie-v-Plovdiv-Chlenove-na-izbiratelni-komisii-sa-s-belyazani-race-s-mastilo", "text": "Членове на секционни избирателни комисии масово са с белязани ръце с мастило в Пловдив. До този момент има  редица сигнали за нарушенията, пише Трафикнюз.Първите са от  район „Западен“ в Пловдив. Сигналът бе публикуван от кандидата за  районен кмет Иван Запрянов с видео, на което се вижда как една от жените в секцията има черти от химикал на палеца. Това се случва в 28-а секция в ОУ „Драган Манчов“, подобен сигнал имало и за 29-а секция в същото училище.Запрянов е поискал и другите членове на секционната избирателна комисия да покажат ръцете си. Той се е обадил на 112 и е подал сигнал до ОИК. В момента там се очаква полиция.Друг сигнал е от училище „Петър Берон“ в район „Централен“, там също член на СИК е с оцапани ръце с мастило.От Общинската избирателна комисия съобщиха, че когато при тях постъпят сигналите, ще изпратят на място екипи, които да извършат проверка.В Районна прокуратура дежурят трима прокурори, които приемат сигнали и ги обработват. \"Работим по всички подадени сигнали\", заяви и директорът на ОД на МВР - Пловдив ст. комисар Йордан Рогачев. Според методическите указания на ЦИК е абсолютно забранено членове на СИК да бъдат с белязани ръце с мастило или други химикали, които биха могли да увредят изборните книжа. Ако бюлетината бъде изцапана, то членовете на СИК са длъжни да я отбележат като невалидна, тъй като се смята за знак.", "date": "2019.10.27", "title": "Напрежение в Пловдив: Членове на избирателни комисии са с белязани ръце с мастило"}
{"url": "https://www.novinite.bg/articles/181819/Samo-v-Novinitebg-Jestoka-manipulaciya-s-ekzitpola-v-Plovdiv-gramna-i-skandal-sas-skasani-byuletini", "text": "Изборният ден в Пловдив протича нервно, предаде репортер на Novinite.bg от втория град по големина у нас. Причината е, че един от кандидатите за кмет осъществи успешно грандиозна шашма, посредством данните от екзитпол.Агенция, която се грижи за резултатите от екзитпола под тепетата дава изключително нереални данни, надувайки изкуствено рейтинга на един традиционнен в последните местни вотове кандидат за кмет на Пловдив от женски пол. Според тази агенция, въпросният кандидат за кмет в момента е на второ място, с около 20% подкрепа, което е чиста проба измама. Такава, която може д аповлияе на нагласите на избирателите...Същият кандидат за кмет е спуснал поръчение масово застъпниците му да намират кутиите с екзитпол на агенцията и да попълват анкетите. Именно оттам идва манипулацията на реалността.По този начин избирателите са объркани и отиват към урните със сгрешена представа за моментната картина в града под тепетата. И така цял ден.Другите кандидат-кметове са разочаровани от случилото се и в централите им ври и кипи, в опит да известят за ситуацията компетентните органи и да се справят с нечестното състезание. Друго сериозно нарушение в Пловдив е, че в доста секции членове на СИК за с изцапани с мастило пръсти и при допир с бюлетините ги зацапват и те автоматично стават невалидни и ще бъдат броени за такива. Сигнали за \"мастило по пръстите\" идват най-вече от районите \"Западен\", \"Северен\" и \"Централен\". Кандидат з арайонен кмет от местна партия дори извика полиция и сигнализира ЦИК за скандалната ситуация с мастилото по пръстите на хората, които уж трябва да се грижат з анормалното протичане на местния вот.За капак - в училище \"Пейо Яворов\" в район \"Северен\" в Пловдив членове на СИК умишлено или не късат част от горната част на бюлетините, след като хората гласуват и предстои да получат печат преди да пуснат гласа си в урните.Репортер на Novinite.bg отиде на място и се убеди, че това е истина. В доста случаи гореспоменатото нарушение се прави. Обяснението на сгафилите членове на СИК е, че бюлетината не е невалидна и ще бъде отчетен вотът, защото не е скъсана върху имената на кандидатите, а само в малка част отгоре.", "date": "2019.10.27", "title": "Само в Novinite.bg: Жестока манипулация с екзитпола в Пловдив, гръмна и скандал със скъсани бюлетини"}
{"url": "https://www.novinite.bg/articles/181817/29-jalbi-za-narusheniya-ot-shtaba-na-Maya-Manolova-kam-OIK", "text": "Днес, към 16.00 часа от щаба на независимия кандидат за кмет на София Мая Манолова са подадени 29 жалби към Общинската избирателна комисия за нарушения в изборния ден.Сред най-фрапантните случаи е 26-та секция в 22 СОУ, която оперира с печата на 25-та секция, т. е. бюлетините, пуснати там, ще бъдат недействителни.Дискриминация е проявена към трима души – законно упълномощени представители на ИК на Манолова, които не са допуснати да се регистрират в секция 1, 2 и 3 в 137 СОУ в ж. к. „Люлин“. Трети случай – още по-абсурден, е от кв. „Дружба“, където е отказана регистрация на представител на ИК на Мая Манолова от председател на секционна избирателна комисия, с аргумента, „че е всеизвестен фактът, че Никола Вапцаров е мъртъв“. Припомняме, че председателят на Инициативния комитет на гражданския кандидат за кмет Мая Манолова е Никола Вапцаров – праплеменник на големия поет. Другият сигнал е от 5-та секция в Първа математическа гимназия в „Красно село“, където гражданин е получил предварително попълнена бюлетина за друг кандидат.", "date": "2019.10.27", "title": "29 жалби за нарушения от щаба на Мая Манолова към ОИК"}
{"url": "https://www.novinite.bg/articles/181801/649-191-dushi-sa-glasuvali-kam-10-chasa-naj-visoka-e-izbiratelnata-aktivnost-v-Dryanovo", "text": "\r\nИзбирателната активност към 10:00 часа е 10,27%. Гласувалите са 649 191 души.\r\n\r\n\r\n\r\n\r\n", "date": "2019.10.27", "title": "649 191 души са гласували към 10 часа, най-висока е избирателната активност в Дряново"}
{"url": "https://www.novinite.bg/articles/181790/Naj-vazrastniyat-glasopodavatel-v-Stara-Zagora-na-104-godini", "text": "Изборният ден в Стара Загора започна без проблем. В битката за кметския пост ще се борят 9 кандидати. Регистрирани са общо 16 листи за общински съветници. През днешния ден пълнолетие навършват трима старозагорци, а най-възрастният избирател е мъж на 104 години. Общо 208 са избирателните секции в Община Стара Загора.", "date": "2019.10.27", "title": "Най-възрастният гласоподавател в Стара Загора - на 104 години"}
{"url": "https://www.novinite.bg/articles/181818/Primata-na-balgarskata-muzika-uprajni-pravoto-si-na-vot-SNIMKA", "text": "Примата на българската музика Лили Иванова упражни правото си на глас в провеждащите се днес местни избори. Тя гласува в секция 36 в Националното музикално училище „Любомир Пипков” в София.", "date": "2019.10.27", "title": "Примата на българската музика упражни правото си на вот (СНИМКА)"}
{"url": "https://www.novinite.bg/articles/181809/Izbiratelnata-aktivnost-sam-13-chasa-e-2354-glasuvali-sa-1-488-509-izbirateli", "text": "\r\nИзбирателната активност съм 13 часа е 23,54 %. Гласували са 1 488 509 избиратели. През 2015 година към същия час избирателната активност е била 25,71 %.\r\n\r\n\r\n\r\n\r\n\r\n\r\n\r\n", "date": "2019.10.27", "title": "Избирателната активност съм 13 часа е 23,54 %, гласували са 1 488 509 избиратели"}
{"url": "https://www.novinite.bg/articles/181822/Fenove-na-Botev-Plovdiv-glasuvat-za-neodusheven-predmet-na-mestniya-vot", "text": "Фенове на Ботев Пловдив пускат невалидни бюлетини в урните, като пишат по тях послания за стадион Христо Ботев, сигнализираха читатели на Novinite.bg.Социалните мрежи са залети с десетки снимки, публикувани от бултраси, който са „гласували“ по този начин.", "date": "2019.10.27", "title": "Фенове на Ботев Пловдив гласуват за неодушевен предмет на местния вот"}
{"url": "https://www.novinite.bg/articles/181807/Sled-arestitepusnaha-pod-garanciya-trimata-arestuvani-za-tragediyata-v-Eseks", "text": "Двама мъже на 38 и 45 години, както и една жена на 38-годишна възраст, които бяха арестувани във връзка със смъртта на 39-те тела, които бяха открити в камион в Есекс, бяха пуснати под гаранция, предаде Evening Standart. Обвиниха шофьора на камиона ковчег в непредумишлено убийство на 39 души Освобождаването им идва след като 25-годишният северноирландец Морис (Мо) Робинсън беше обвинен в непредумишлено убийство на 39 човека, трафик на хора, подпомагане на нелегална имиграция и пране на пари. Той ще бъде изправен в понеделник пред съд в град Челмсфорд.", "date": "2019.10.27", "title": "След арестите,пуснаха под гаранция тримата арестувани за трагедията в Есекс"}
{"url": "https://www.novinite.bg/articles/181815/Merkel-i-Erdogan-razgovaryaha-po-telefona-za-situaciyata-v-Siriya", "text": "Германският канцлер Ангела Меркел днес разговаря по телефона с турския президент Реджеп Тайип Ердоган. Двамата са обсъдили ситуацията в Североизточна Сирия, съобщи пред журналисти говорителката на германското правителство Улрике Демер, цитирана от ТАСС. Макрон и Путин обсъдиха по телефона руско-турските договорености за Сирия Двамата лидери обсъдиха редица двустранни въпроси, както и ситуацията в Североизточна Сирия. Те се разбраха да поддържат тесен контакт по този въпрос, отбеляза Демер, предава БТА. На 9 октомври Турция предприе операцията \"Извор на мира\" в Северна Сирия с цел създаване на буферна зона, която да се превърне в защитен пояс за турската граница.", "date": "2019.10.27", "title": "Меркел и Ердоган разговаряха по телефона за ситуацията в Сирия"}
{"url": "https://www.novinite.bg/articles/181777/Dnes-v-povecheto-rajoni-shte-e-slanchevo", "text": "Днес в повечето райони ще е слънчево. До обяд мъглите ще се разсеят и видимостта ще се подобри. Ще бъде почти тихо. Максималните температури ще са между 19° и 24°, по-ниски в районите с по-трайна мъгла.Над планините ще е слънчево. Ще духа до умерен вятър от север-северозапад. Максималната температура на височина 1200 метра ще е около 19°, на 2000 метра – около 13°.Над Черноморието преди обяд на места ще преобладава облачно и мъгливо време. Около и след обяд видимостта ще се подобри, облачността ще се разкъса и намалее до предимно слънчево. Ще духа слаб до умерен източен вятър. Максимални температури 17-20°. Температурата на морската вода е около 20°. Вълнението на морето ще е 1-2 бала.", "date": "2019.10.27", "title": "Днес в повечето райони ще е слънчево"}
{"url": "https://www.novinite.bg/articles/181814/Haskovo-40-signala-za-targoviya-s-glasove", "text": "В Хасковска област са подадени 40 сигнала за търговия с гласове. Няма регистрирани сигнали само в община Ивайловград от 11-те общини в региона, предава БНР. Схемата за покупко-продажба на гласове се разследва, но няма арестувани, съобщи директорът на областната дирекция но полицията в Хасково Ангел Цанков. Активността в Хасково е 10,35 процента като към десет часа са гласували 8 175 души от имащите право да упражнят вот 78 986 гласоподаватели. С близо четири процента е по-ниска избирателна активност, регистрирана в областния град към 12.30 ч. в сравнение с местните избори от 2015 година. Изборният ден протича спокойно в цялата област, където са регистрирани 207 489 души по избирателни списъци.", "date": "2019.10.27", "title": "Хасково: 40 сигнала за търговия с гласове"}
{"url": "https://www.novinite.bg/articles/181816/Toploto-vreme-si-otiva-ochakva-ni-meka-zima", "text": "Есента продължава, макар че през следващата седмица ни очаква сериозна промяна на времето. Във вторник вечерта се разделяме с тази суха и топла идилия, коментира климатологът проф. Георги Рачев пред \"24 часа\".Въпреки това според него ще изпратим октомври с наднормени температури - средномесечно между 3 и 4 градуса над нормата.Наблюдаваме интересен феномен, който не се е случвал през последните 20 години - температурата на водата в Черно море по българското крайбрежие продължава да е около и над 20 градуса. Октомври беше и много сух. Два пъти имахме валежи. По синоптична обстановка няколко пъти още трябваше да завали, но с нейното наближаване нещата се разминаха, коментира той.Речев смята, че времето за пореден път показа колко сме подвластни на климата - сухият и топъл октомври, който изпращаме, предопредели и факта, че отлагаме грипа с цял месец.Началото на ноември ни предлага много по-динамично време, с повече валежи и със сериозно понижаване на температурите. Максималните температури ще се понижат с повече от 10 градуса, а на някои места с повече от 12-13 градуса. От 26-27 градуса, колкото беше през последните дни, максималните температури в сряда ще са 15-18 градуса, а в четвъртък и петък – 10-12, прогнозира той.Рачев смята, че още във вторник привечер ще се усети нахлуването на по-студен въздух и по-скоро и минималните, и максималните температури ще бъдат такива, каквито би трябвало да са в края на октомври и началото на ноември.Според него в сряда и четвъртък ще вали дъжд, в планините може и да има снеговалежи, което не е нещо необичайно.Слънцето вече е много ниско над хоризонта, а продължителността на деня е под 10 часа и тя върви към своя минимум, когато в началото на декември денят ще бъде само 9 часа и няколко минути. Отиваме към късна есен и ранна зима.Снеговалежи ще има в Северна Германия, Полша, Австрия и Швейцария. В Централното и Западното Средиземноморие обаче се оформят 2 много дълбоки средиземноморски циклона, които ще достигнат Балканския полуостров.Климатологът прогнозира, че ноември все пак ще е динамичен, с бързо променящо се и по-хладно време.Според всички световни центрове зимата в Европа ще е топла. Декември ще е нормален в температурно отношение, януари и февруари ще са с наднормени температури. Особено през януари по северните части на Европа и в европейската територия на Русия прогнозите са за 2-3 градуса по-високи температури от нормата. Това не означава, че няма да има сняг. Ще има сняг, поледици, виелици, но тези периоди ще бъдат по-малко на брой и с по-малка продължителност, твърди Рачев.Зимата в България ще е с температура, по-висока от нормалното. Докато за Западна и Северна Европа се говори, че ще е по-топла с 1-2 градуса, то за България и Балканския полуостров ще е по-малко топла - с половин до 1 градус по-топла от нормалното, прогнозила той.Според него зимата ще е и малко по-суха от нормалното.", "date": "2019.10.27", "title": "Топлото време си отива, очаква ни мека зима"}
{"url": "https://www.novinite.bg/articles/181789/Mrasen-vazduh-nad-normite-v-9-grada-naj-seriozno-v-Plovdiv", "text": "9 от станциите на Изпълнителната агенция по околна среда отчитат замърсяване с фини прахови частици тази сутрин, съобщава Нова телевизия.Запрашаването във Видин, Враца, Плевен, Горна Оряховица, Русе, Варна, София, Пловдив и Димитровград е над допустимите норми според индекса на Европейската комисия за чистота на въздуха. В Пловдив стойностите са най-високи - 83 микрограма на кубичен метър, тоест близо 2 пъти над нормата.Задържането на замърсители в атмосферата през последните 10 дни се улеснява от тихото време с гъсти сутрешни мъгли и без почти никакво движение в ниските атмосферни слоеве. Очаква се застудяването от сряда нататък да докара вятър, с който замъсителите ще намалеят. Паралелно с това обаче, ниските температури ще накарат много домакинства да запалят печките на твърди гориво.", "date": "2019.10.27", "title": "Мръсен въздух над нормите в 9 града, най-сериозно в Пловдив"}
{"url": "https://www.novinite.bg/articles/181781/Oshte-edin-zadarjan-po-sluchaya-s-kamiona-v-Ekseks", "text": "\r\nВъв Великобритания продължава разследването на случая с камиона с българска регистрация, в който бяха намерени 39 тела. Полицията задържа пети заподозрян\r\n\r\n\r\n\r\n\r\n\r\n\r\n", "date": "2019.10.27", "title": "Още един задържан по случая с камиона в Ексекс"}
{"url": "https://www.novinite.bg/articles/181812/Potvardeno-Liderat-na-Islyamska-darjava-e-likvidiran", "text": "Американската армия е ликвидирала лидера на джихадистката групировка \"Ислямска държава: - Абу Бакр Ал Багдади. Новината беше потвърдена от президента Доналд Тръмп. По време на операция по залавянето му в провинция Идлиб, Багдади сам е детонирал жилетка с експлозиви. Заедно с него, са загинали и три от децата му. Съобщава се, че до разкриването на местоположението му се е стигнало, след ареста на двама от приближените му, които са издали информация на иракското разузнаване. През последните години няколко пъти беше тиражирана фалшива информация за смъртта на лидера на \"Ислямска държава\".", "date": "2019.10.27", "title": "Потвърдено: Лидерът на \"Ислямска държава\" е ликвидиран"}
{"url": "https://www.novinite.bg/articles/181796/Pojar-v-Rila", "text": "Голям пожар гори в Рила планина над симитлийското село Долно Осеново.Сигналът за пожара между хижа \"Чакалица\" и връх Капатник е подаден малко след 9 часа тази сутрин.На този етап все още не е достигнато до района на пожара, не се знае и какво точно гори. Стълбът дим се носи към Пирин, вижда се от Благоевград.Информирани са пожарната, служители на парк \"Рила\" и Югозападното държавно горско предприятие", "date": "2019.10.27", "title": "Пожар в Рила"}
{"url": "https://www.novinite.bg/articles/181792/Udar-po-sarceto-na-Islyamska-darjava", "text": "Хeликoптeри ca oбcтрeлвaли прeз изминaлaтa нoщ пoзиции нa джихaдиcти, близки дo групирoвкaтa \"Иcлямcкa държaвa\" (ИД) в прoвинция Идлиб, убивaйки дeвeт души.Тoвa cъoбщи Cирийcкият цeнтър зa нaблюдeниe нa чoвeшкитe прaвa, цитирaн oт AФП. Хeликoптeри ca oбcтрeлвaли cлeд пoлунoщ eднa къщa и eднa кoлa крaй ceлo Бaришa в Идлиб, в зoнa, в кoятo cпoрeд Cирийcкия цeнтър зa нaблюдeниe нa чoвeшкитe прaвa ce нaмирaт \"групи близки дo ИД\".В cъщoтo врeмe aмeрикaнcки мeдии инфoрмирaхa зa cмърттa нa шeфa нa ИД Aбу Бaкр aл Бaгдaди при aмeрикaнcкo нaпaдeниe. \"Удaритe ca били нacoчeни към къщa и кoлa крaй ceлo Бaришa, къдeтo ce нaмирaт групи, близки дo ИД\", кaзa прeд AФП дирeктoрът нa Cирийcкия цeнтър зa нaблюдeниe нa чoвeшкитe прaвa Рaми Aбдeл Рaхмaн. \"Нe мoжe дa ce пoтвърди, нитo дa ce oтрeчe приcъcтвиeтo нa Бaгдaди\" в ceктoрa, дoпълни Рaхмaн. Cпoрeд нeгo aтaкaтa вeрoятнo e извършeнa oт хeликoптeри нa мeждунaрoднaтa aнтиджихaдиcткa кoaлиция, cъздaдeнa oт Вaшингтoн прeз пocлeднитe гoдини зa бoрбa cрeщу ИД в Ирaк и Cирия.", "date": "2019.10.27", "title": "Удар по сърцето на \"Ислямска държава\""}
{"url": "https://www.novinite.bg/articles/181780/Tazi-nosht-preminahme-kam-zimno-chasovo-vreme", "text": "Тази нощ в 4 ч преместихме стрелките на часовниците си с един час назад. Отново преминахме към зимното, или възприетото за астрономическо време. Това трябваше да е последният подобен преход, но Европейската комисия даде две години отсрочка, за да може страните да изберат часова зона. България също трябва да направи своя избор.", "date": "2019.10.27", "title": "Тази нощ преминахме към зимно часово време"}
{"url": "https://www.novinite.bg/articles/181823/Sofiya-bez-nov-kmet-na-parvi-tur-Fandakova-i-Manolova-otivat-na-balotaj-DOPALNENA", "text": "Столичани не успяха да си изберат кмет още на първия тур. Според първоначалните прогнозни резултати ще има балотаж между настоящия градоначалник Йорданка Фандъкова и независимата Мая Манолова. За първата са гласували 35,4% от избирателните, а за втората бюлетина са пуснали 26,2 на сто, сочат данните от екзитпола според Алфа Рисърч.Според данните на агенцията трети в София се нарежда кандидатът на Демократична България Борислав Игнатов с 15.8%. Четвърти е Борис Бонев от „Спаси София“ с 10.4%, а след него кандидатът на ВМРО Ангел Джамбазки с 4.8 на сто от гласовете.Според „Галъп интернешънъл“ подреждането на кандидатите е същото, но с различни проценти. За Йорданка Фандъкова са гласували 34.7 на сто от упражнилите правото си на глас. За Мая Манолова – 24.6%. Борислав Игнатов събира 14.9% от гласовете, а Борис Бонев – 13.4 на сто. За Ангел Джамбазки бюлетина са пуснали 4.1%, след него се нарежда Волен Сидеров с 1.6%, а Десислава Иванчева са предпочели 0.9 на сто от упражнилите правото си на глас.Според данните на „Тренд“ за Фандъкова са гласували 32,8% от гласоподавателите, а за Манолова – 23,1%. ", "date": "2019.10.27", "title": "София без нов кмет на първи тур, Фандъкова и Манолова отиват на балотаж (ДОПЪЛНЕНА)"}
{"url": "https://www.novinite.bg/articles/181826/Portnih-pecheli-okolo-polovinata-glasove-vav-Varna-no-moje-i-da-ima-balotaj", "text": "При обявяването на първите прогнозни резултати не е ясно дали Варна си избра кмет още на първи тур или не. Засега обаче е по-вероятно балотаж в морската столица да няма, но това ще стане ясно по-късно. Според различните данни на социологическите агенции настоящият градоначалник Иван Портних е получил около 50% от гласовете, но засега не може да се каже дали процентите са над или под. Според едни данни 52% от гласувалите варненци са пуснали бюлетина в подкрепа на Портних, според други обаче те са били под половината, макар и с малко.Освен това, ако има балотаж, не е ясно и кой точно ще бъде опонентът на Портних. Шансове да отидат на балотаж имат както кандидатът на БСП Анелия Клисарова, така и кандидатът на партия „Възраждане“ Костадин Костадинов.", "date": "2019.10.27", "title": "Портних печели около половината гласове във Варна, но може и да има балотаж"}
{"url": "https://www.novinite.bg/articles/181783/Trend-Ochakvame-nad-55-izbiratelna-aktivnost-v-Sofiya", "text": "\"В София очакваме избирателна активност над 55%\", каза в сутрепния блок на Нова телевизия Анастас Стефанов от агенция „Тренд”.Светлин Тачев от „Галъп” пък коментира, че местният вот е най-близо до хората. „Този вот е мажоритарен. Понякога се надскачат партийните симпатии и се гласува за личност. Традиционно българите решават за кого да гласуват в последната седмица преди изборите”, допълни Тачев.Специалистите подчертаха, че е трудно да се прогнозира колко точно гласоподаватели ще отидат до урните, но тенденцията показва, че през изминалите години има покачване на броя им.", "date": "2019.10.27", "title": "„Тренд”: Очакваме над 55% избирателна активност в София"}
{"url": "https://www.novinite.bg/articles/181793/Plovdivchani-ostanaha-bez-tok", "text": "Хиляди пловдивчани останаха без електричество в ранните часове на изборния ден. Авария е засегнала район „Северен“. От EVN съобщават, че има аварийно изключване на средното напрежение. Вече е изпратен екип, който работи, но все още няма информация кога ще бъде отстранен проблемът.", "date": "2019.10.27", "title": "Пловдивчани останаха без ток"}
{"url": "https://www.novinite.bg/articles/181828/I-Kardjali-na-kantar-shte-ima-li-balotaj-AKTUALIZIRANA", "text": "В Кърджали, също както и във Варна, не е ясно ще има ли балотаж или не. Според прогнозните данни на \"Галъп\" към 19:00 ч. дългогодищният градоначалник Хасан Азис е на косъм от нов мандат, но засега няма потвърждение, че е спечелил над половината от гласовете. Според данните той събира 49.9% от гласовете. Малко по-късно обаче агенцията коригира данните и според тях Азис има 50.4% подкрепа.След Азис се нарежда кандидатът на ГЕРБ Никола Чанев с 27.7%. Ако има балотаж, именно той ще бъде опонентът на Хасан Азис. Според обновените данни обаче Чанев получава малко по-малко гласове - 27.4 на сто.Третото място е за Милко Багдасаров от БСП, за когото са пуснали бюлетина 13.5% от отишлите до урните кърджалийци. На четвъртото място се нарежда кандидатът на ДОСТ Мехмет Ходжа с 3.2 на сто от гласовете. Според излезлите малко по-късно данни двамата имат съответно 13.3 и 3.1% от гласовете.", "date": "2019.10.27", "title": "И Кърджали на кантар ще има ли балотаж (АКТУАЛИЗИРАНА)"}
{"url": "https://www.novinite.bg/articles/181803/Obitatelite-na-dom-za-vazrastni-hora-v-Plovdiv-ne-mogat-da-glasuvat", "text": "\r\n5.34 процента е избирателната активност в Пловдив към 10 часа. В града 14 са кандидат-кметовете.\r\n\r\n\r\n\r\n\r\n", "date": "2019.10.27", "title": "Обитателите на дом за възрастни хора в Пловдив не могат да гласуват"}
{"url": "https://www.novinite.bg/articles/181831/Georg-Spartanski-sreshtu-Miroslav-Petrov-na-balotaj-v-Pleven", "text": "Кметската битка в Плевен ще се реши на балотаж, сочат предварителните данни на агенция \"Алфа Рисърч\", предаде БНТ. На първи тур с убедителен резултат води досегашният кмет на града Георг Спартански, който събира 43,4% от подкрепата на избирателите. На второ място е кандидатът на ГЕРБ Мирослав Петров с 29,2%. Трети с 14,8% е кандидатът на БСП Илиян Йончев.", "date": "2019.10.27", "title": "Георг Спартански срещу Мирослав Петров на балотаж в Плевен"}
{"url": "https://www.novinite.bg/articles/181827/Bez-balotaj-vav-Veliko-Tarnovo-Panov-be-preizbran", "text": "Велико Търново си преизбра настоящия кмет. Даниел Панов от ГЕРБ печели още на първия тур с 57.4% от гласовете, сочат прогнозните резултати на Алфа Рисърч. Така в старата столица няма да има балотаж.Кандидатът на БСП Весела Лечева, подкрепена и от други партии, получава 26,8 на сто от гласовете. За Милен Михов от ВМРО са гласували 7% от отишлите до урните, а Калоян Янков от Демократична България са предпочели 6,9%.", "date": "2019.10.27", "title": "Без балотаж във Велико Търново, Панов бе преизбран"}
{"url": "https://www.novinite.bg/articles/181835/Manolova-Dnes-Sofiya-pokaza-che-iska-promyana", "text": "Мая Манолова направи своето изявление след обявяването на прогнозните резултати, че тя отива на балотаж с Йорданка Фандъкова. Тя благодари на всички, които са гласували за нея, като подчерта, че това са били гласове за промяната.„Днес София показа, че иска промяна. Трябва ни воля още една седмица, в която гражданите да покажат, че можем да се обединим, да сме над партийните си пристрастия, когато се борим за по-добър живот за всички“, каза Манолова.Тя поздрави и другите „кандидати на промяната“, които защитаваха каузите си въпреки ударите, които й нанесоха властта.„Резултатът днес показва, че можем да спрем корупцията, да спрем мръсния въздух във властта и на улицата. Аз уважавам хората, които се борят, не тези, които се спотайват“, каза тя.По отношение на това на чия подкрепа ще разчита на балотажа, тя заяви: „Няма да питам хората от коя партия са. Нужни са много сили, силите на всички, за да се справим с лъжата, с кражбите и със силовата власт. София няма нужда от усмихнато лице, параван, зад който се крие всички това“.„Предстои да изберем между диктата и демокрацията - дали да отворим вратата и да влезе свободната воля на гражданите във властта или тя да остане затворена и да продължат да ни управляват по сегашния начин“, добави Манолова.„Това, което партиите не можаха да направят за 14 години в София, го направиха гражданите. В София ще има балотаж“, коментира още тя.„Със същия хъс, с който се борих досега, ще продължа да се боря и през следващата седмица. Защото промяната възможна, промяната е близо“, каза още Манолова. ", "date": "2019.10.27", "title": "Манолова: Днес София показа, че иска промяна"}
{"url": "https://www.novinite.bg/articles/181810/Blagoevgradchani-skochiha-sreshtu-izborni-turisti", "text": "Нaпрeжeниe възникнa пo oбяд днec прeд ceкциятa в ceлo Рилци, oбщинa Блaгoeвгрaд. Мecтни хoрa ce oплaкaхa, чe хoрa, кoитo никoгa нe ca били житeли нa ceлoтo глacувaт при тoвa cъc cъдeйcтвиeтo нa пoлициятa, пишe БГНEC. Нa мяcтo имa пoлиция, близo 100-нa ca тeзи cрeщу кoитo прoтecтирaт мecтнитe, бoлшинcтвoтo мaкeдoнци и житeли нa oкoлнитe ceлa. „Хoрa, кoитo никoгa нe ca живeли в ceлoтo, ca рeгиcтрирaни c цeл дa глacувaт зa дa oбърнaт вoтa.Тoвa ca 87 мaкeдoнци и 30-35 oт други нaceлeни мecтa. Мeжду 8 и 10 oт тях глacувaхa. Зaпиcaхa ни личнитe кaрти, a тe ни лук яли, ни лук мириcaли. Уcпяхa дa влязaт дa глacувaт 7-8 чoвeкa нeпрaвилнo, кoитo нe живeят в ceлoтo c пoмoщтa нa пoлициятa. Тoвa e cъщият примeр кaтo Нeceбър и Крecнa, хoрa, кoитo нe живeят тукa, a прocтo ca рeгиcтрирaни зaрaди избoритe.Пoлицaят държeшe хoрaтa пoд cтрoй дa влязaт дa глacувaт. Ниe cмe пoдaли cигнaл в пoлициятa oщe кoгaтo излязoхa избoрнитe cпиcъци. Нe бяхa прeдприeти мeрки”, кaзa Ивaйлo Димитрoв. Тoй и приятeлитe му ca кaтeгoрични, чe щe нaпрaвят живa вeригa, зa дa нe глacувaт „пришълцитe”. Oчaквa ce тoвa дa cтaнe към 18 ч.", "date": "2019.10.27", "title": "Благоевградчани скочиха срещу \"изборни туристи\""}
{"url": "https://www.novinite.bg/articles/181836/Fandakova-Sofiya-pokaza-che-e-dyasna", "text": "Да, благодаря на всички софиянци, които подкрепиха моята кандидатура, благодарим за доверието, за мене това означава много голяма отговорност. София показа, че е дясна. Това заяви кандидатът на ГЕРБ за кмет на столицата Йорданка Фандъкова, която печели първия тур пред Мая Манолова, цитирана от БНТ.Фандъкова изрази увереност, че софиянци са показали, че имат вярната преценка и желаят развитието на София да продължи. „Искам да благодаря и на хората, които застанаха заедно с мене в тази кампания и които имат желанието да работят за София“, каза тя.По думите ѝ е важно в Столичния общински съвет да има прозрачност, което да гарантира развитието на бъдещите проекти.„Надявам се, че и следващата неделя софиянци ще излязат да гласуват, защото този избор е важен. Заставаме с конкретни решения и проекти“, каза Фандъкова.Тя добави, че е готова за разговори с всички десни кандидати, защото софиянци са показали, че има добри и прагматични решения в техните програми.„Мисля, че бях много ясна през цялата кампания. С проектите, с решенията за града, не се крия зад празни приказки и общи думи. Така работя, хората ме познават“, каза още Фандъкова. ", "date": "2019.10.27", "title": "Фандъкова: София показа, че е дясна"}
{"url": "https://www.novinite.bg/articles/181834/Borisov-Dokato-sme-parva-politicheska-sila-nikakvo-otstaplenie", "text": "Благодаря на всички избиратели, които намериха време да гласуват, Благодаря и на колегите, на структурите, за това, което направиха. Това заяви премиерът и лидер на ГЕРБ Бойко Борисов прогнозните резултати от местния вот. И нарече победата на ГЕРБ безапелационна.„Всички говорят за промяна, но промяната я направихме ние от ГЕРБ“, отбеляза той. Като отбеляза и че няма как да коментира безапелационната победа на партията си.Борисов отрече да вижда тежък балотаж в столицата. „Защо да е тежък балотажа в София? След промените, които направихме в ГЕРБ, резултатите са повече от добри. За кой ли пореден път побеждаваме основния опонент?“, коментира премиерът.„За мен най-важното е, че запазваме стабилността на управлението на страната. Имаме да строим много неща, пътя до Белград, Велико Търново-Русе, Враца... Трябва да си довършим големите инфраструктурни проекти. Защото виждате, хората днес като се прибират, се образуват задръствания“, коментира резултатите като цяло Борисов.Той добави, че от утре оставя на щабовете по места, където има балотажи, да работят спокойно, както съм ги е оставял досега.Премиерът отново не спести и критиките си към БСП. „Те БСП са много интересна партия – искат субсидии, а като дойдат избори - нямат кандидати. И търсят кого да припознаят. Манолова беше на зелен фон“, каза Борисов.Лидерът на ГЕРБ бе категоричен, че докато партията му първа политическа сила в страната, няма да има отстъпление.На въпрос дали е сигурен в победата на ГЕРБ на балотажите, Борисов коментира така: „Единственото сигурно е „Орландовци“. Рано или късно всички сме там. В ръцете на Господ е. Благодаря му за пореден път, че ме подкрепи. И на инстинкта на народа“.Отново по отношение на София и дали очаква гласувалите за останалите десни кандидати на първия тур да подкрепят Йорданка Фандъкова на втория, той каза: „Десните хора по принцип са демократи. Ако считат, че тази кукувица е промяна, ако БСП с половината от гласовете на ГЕРБ е промяна, ми да я подкрепят и да им е честито“.По отношение на това, че на днешните избори в София ГЕРБ и Йорданка Фандъкова получават доста по-малко проценти спрямо миналия кметски вот, Борисов коментира: „Вижте колко много повече партии има сега. Така се разслояват гласовете“. ", "date": "2019.10.27", "title": "Борисов: Докато сме първа политическа сила - никакво отстъпление"}
{"url": "https://www.novinite.bg/articles/181830/CIK-obyavi-kraj-na-izborniya-den", "text": "Първият тур на местните избори приключи окончателно. Точно в 21:00 ч. всички секции са затворени. Това се отнася и до местата, където към 20:00 ч., когато официално приключва изборният ден, още е имало хора пред секциите, които са искали да упражнят правото си на глас. След изтичането на 60-те минути обаче всички такива секции са били затворени, стабна ясно от думите на говорителя на ЦИК Александър Андреев пред БНТ.То отбеляза още, че изборният ден е протекъл сравнително нормално. Имунитетът на петима кандидати е бил свален, след като са постъпили такива искания от страна на прокуратурата и ЦИК е разгледал и взел съответните решения. Постъпилите жалби в рамките на деня са около 250.", "date": "2019.10.27", "title": "ЦИК обяви край на изборния ден"}
