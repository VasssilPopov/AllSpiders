{"url": "https://www.novinite.bg/articles/175628/Biznesat-iska-parvite-tri-dni-ot-bolnichniya-da-ne-se-plashtat-izobshto", "text": "Първите три дни от болничния да не се изплащат нито от работодателя, нито от НОИ. Бизнесът направи предложението заради драстичния скок на болнични листове по време на майските празници. В момента работодателят плаща от 1-я до 3-я ден на болничния в размер на 70% от заплащането, а след третия ден държавата плаща 80% от възнаграждението на служителя.От бизнеса напомнят, че има държави, в които се прилага практиката за нулеви до 3 дни при болест. Такива са правилата в 13 държави от 28-те в Европейския съюз (ЕС) - Холандия, Австрия, Гърция, Швеция, Италия, Испания, Франция, Португалия, Чехия, Малта, Кипър, Естония и Латвия.Синдикатите обаче са твърдо против идеята за нулеви дни от болничния. Според профсъюзите ангажимент на работодателите е да упражняват контрол, когато има съмнения за злоупотреби с болнични листове. Оказва се, че болничните за почивка са обществена тайна, но трудно се доказват, пише .Официалните данни на НОИ също сочат ръст в изплатените обезщетения около празничните дни – над 550 млн. лв., но при тях няма данни за злоупотреба.", "date": "2019.05.17", "title": "Бизнесът иска първите три дни от болничния да не се плащат изобщо"}
{"url": "https://www.novinite.bg/articles/175630/Alpinistat-Ivan-Tomov-e-zaginal-v-Himalaite", "text": "Алпинистът Иван Томов е загинал в Хималаите, съобщиха от фирмата-организатор на експедицията.Вчера 35-годишният русенец стана третият българин, изкачил осемхилядника връх Лхотце и вторият, сторил това без допълнителен кислород.Преди дни ураганни ветрове унищожиха палатката на Томов и се наложи той да продължи с екипировка назаем.Пред „Хоризонт“ той разказа, че не е успял да се излекува от кашлица, но ще рискува и ще направи опит", "date": "2019.05.17", "title": "Алпинистът Иван Томов е загинал в Хималаите"}
{"url": "https://www.novinite.bg/articles/175632/Roketmen-obra-ovaciite-v-Kan", "text": "На 16 май публиката на престижния кинофестивал в Кан първа видя  – невероятната лична история на несравнимия певец, композитор и шоумен Елтън Джон. Филмът предизвика възторжени овации и просълзи легендата на съвременната поп музика. Коментарите на критиците, разбира се, не закъсняха.„Ако е чийзбургерът в света на филмите за музикални икони, то е първокласна пържола с гарнитура от омар.”„ е прям и прочувствен прочит на музиката на Елтън Джон и неговия публичен oбраз.“„Декстър Флечър е издигнал пламенен пиедестал на поп суперзвездата Елтън Джон“ беше един от най-очакваните филми в Кан, въпреки че беше представен извън официалната селекция. Специално за да подкрепи своя близък приятел Елтън Джон, на фестивала – след 30-годишна пауза – се появи и самият Дейвид Гефън, който продуцира някои от албумите на поп иконата. На прожекцията и партито след нея присъстваха много звезди от ранга на Ева Лонгория, Крис Тъкър, Джулиан Мур, Дита фон Тийз, Тейлър Хил, Ева Херцигова, Каролин Даур, Анушка Делон, Изабели Фонтана, Евгения Кузмина и много други, както и екипът на филма. Елтън Джон беше в компанията на съпруга си и продуцент на филма Дейвид Фърниш, както и на дългогодишния си творчески партньор Бърни Топин. Тарън Еджъртън и сър Елтън Джон поднесоха истински подарък на публиката с прочувствено дуетно изпълнение на живо на песента „Rocket Man“.Филмът е в кината от 31 май.", "date": "2019.05.17", "title": "Рокетмен обра овациите в Кан"}
{"url": "https://www.novinite.bg/articles/175599/Spestyavaniyata-za-vtora-pensiya-naj-posle-nadhvarliha-3000-lv", "text": "Средният размер на натрупаните средства за втора пенсия най-после надхвърли 3000 лв., пише \"Сега\". Към 31 март 2019 г. в партидите на родените след 1959 г. има средно 3147.48 лв., показва статистика на Комисията за финансов надзор. Оптимистичната новина важи обаче само за мъжете, където средният размер на натрупаните средства е почти 3300 лв. (3299.56 лв.). Жените са близо, но все още под границата от 3000 лв. с 2986.02 лв.Хората, които първи ще се пенсионират с две пенсии - българите на възраст 55-59 г., имат около 4000 лв. в партидите си. Мъжете в тази възрастова категория са натрупали средно 3971.38 лв., а жените - 3884.54 лв. Ясно е обаче каква ще е реакцията бъдещите пенсионери на тези суми. Очакванията на експертите са първите кохорти пенсионери на реформата да са с минимални суми от втория стълб, а наскоро на конференция по темата беше изразена и тревога, че първите години ще са съпроводени с голямо недоволство. Известно е, че много партиди са кухи - направени са някога по някакъв повод, но в тях няма редовни постъпления на средства. Новите форми на работа като непълен работен ден и т.н. също водят до ниски суми.На този фон социалното министерство все още не е публикувало законопроекта, с който трябва да регламентира фазата на изплащане на втората пенсия. Според представен преди година вариант на промени универсалните фондове ще гарантират минимален размер на втората пенсия. Изплащането ще е възможно пожизнено или разсрочено, като изборът е ограничен според сумата в партидата. С други думи, първите пенсионери едва ли ще имат избор, тъй като за тях събраното няма да стигне за пожизнена пенсия. След лошата 2018 г., когато имаше и отрицателна доходност, универсалните пенсионни фондове подобряват резултатите си. Всички фондове са успели да постигнат положителна доходност за последните 24 месеца, показват данни към 29 март на годишна база. За периода 31 март 2017  - 29 март 2019 г. среднопретеглената доходност на деветте фонда е 1.36% при 0.96% за предходния период - към края на 2018 г.Два фонда дори са успели да надскочат 2% доходност, става ясно от данните към края на първото тримесечие на 2019 г. \"Съгласие\" има 2.27% на годишна база за последните 24 месеца, а \"Топлина\" постига 2.25%. \"Доверие\", който държи най-голям дял на пазара, има 1.25%, \"ДСК-Родина\" - 1.73%, \"Ен Ен УПФ\" - 1.39%, \"ЦКБ-Сила\" и \"УПФ-Бъдеще\" имат по 1.80%. Под 1% са \"Алианц България\" с 0.24% и УПФ \"ПОИ\" с 0.32%.  За 2018 г. номиналната доходност на всички фондове с изключение на един (\"ЦКБ-Сила\") беше отрицателна, което беше първата такава година от 2014 г. насам. Средногеометричната доходност за периода 2014-2018 г. се движи около 2-3% за повечето фондове, като по този показател за периода с най-добри резултати е отново \"Съгласие\" с 4.37%, следван от \"ЦКБ-Сила\" с 3.52%. \"Доверие\" е с 2.82%, \"ДСК Родина\" - с 2.40%, \"Алианц\" - с 1.70%, \"Ен Ен\" - с 2.19%, \"УПФ-Бъдеще\" - 2.18%, \"УПФ-Топлина\" - с 2.58%, а \"Пенсионноосигурителен институт\" има 2.77%.В системата на допълнителното пенсионно осигуряване към 31.03.2019 г. са акумулирани нетни активи на стойност 14.078 млрд. лв. В сравнение с края на първото тримесечие на 2018 г. нетните активи на пенсионните фондове регистрират ръст от 10.01%, посочват от КФН. Общият брой на осигурените лица в четирите вида пенсионни фондове към 31.03.2019 г. е 4 694 444 души, като нараства спрямо 31.03.2018 г. с 1.68%.", "date": "2019.05.17", "title": "Спестяванията за втора пенсия най-после надхвърлиха 3000 лв."}
{"url": "https://www.novinite.bg/articles/175618/Propadna-posledniyat-opit-na-Mej-da-spasi-sdelkata-za-Brexit", "text": "Разговорите за компромиса около Brexit между британския премиер Тереза Мей и опозиционния лидер Джереми Корбин пропаднаха в петък, след шест седмици на безплодни преговори, предаде БГНЕС.В писмо до Мей, Корбин написа, че разговорите са отишли „възможно най-далеч” и той не е убеден в сигурността на правителството. Според него всяка договорка, която евентуално може да се постигне, може и да бъде прекратена заради ерозията на доверието към министър-председателя.Лидерът на лейбъристите казва още, че разговорите са били „детайлни” и „конструктивни”, но имало области, в които несе стигнало до консенсус и двамата политици не успели да затворят \"огромната политическа пропаст\" помежду си. Корбин добавя, че нерядко предложенията на преговарящия екип на Мей били публично оспорвани от членове на кабинета.От \"Даунинг стрийт\" 10 все още не са коментирали писмото на Корбин.Вчера вечерта британският премиер съобщи, че ще състави график за избиране на неин наследник. Графикът с всички процедури ще бъде обявен след четвъртия вот за сделката на Мей в парламента в началото на юни. По-рано тя обеща, че ако сделката отново бъде отхвърлена, ще се оттегли от поста си.", "date": "2019.05.17", "title": "Пропадна последният опит на Мей да спаси сделката за Brexit"}
{"url": "https://www.novinite.bg/articles/175629/Zapochna-izgrajdaneto-na-srabskiya-uchastak-ot-gazoprovoda-Turski-potok", "text": "\r\nЗапочна изграждането на участъка от газопровода \"Турски поток\" през Сърбия, който е с дължина 403 км и трябва да бъде завършен до 18 декември, съобщи белградският всекидневник \"Вечерне Новости\".\r\nПървият участък e от българската граница до Чуприя, вторият - от Чуприя до Дунава и третият от Дунав до Зренянин. Четвъртият участък ще бъде от село между Нови Сад и Зренянин до Суботица.\r\n\r\n\r\n\r\n\r\n\r\n", "date": "2019.05.17", "title": "Започна изграждането на сръбския участък от газопровода „Турски поток\""}
{"url": "https://www.novinite.bg/articles/175588/Dve-katastrofi-blokiraha-patya-za-Dunav-most-2", "text": "Две тежки катастрофи затвориха пътя за Дунав мост 2 между Монтана и Видин в четвъртък вечерта. Часове наред движението беше блокирано и се образуваха огромни задръствания.Първата катастрофа е била между тир и микробус. От камиона са се изсипали чували със сметана. Наложило се кабината му да бъде срязана, за да извадят шофьора. Той е пострадал и е закаран във видинската болница.При втория инцидент на завой са се сблъскали челно два буса. Двама души са пострадали. При този инцидент пътят беше затворен изцяло за часове.", "date": "2019.05.17", "title": "Две катастрофи блокираха пътя за Дунав мост 2"}
{"url": "https://www.novinite.bg/articles/175620/Papa-Francisk-platil-35-mln-evro-za-tok-gaz-i-voda-na-bedni", "text": "\r\nПрез 2018 г. Ватикана е платил по нареждане на папа Франциск 3,5 млн. евро, с които тънещи в недоимък семейства са били задлъжняли на италианската държава за електричество, газ и вода.\r\n\r\nТова съобщи авторитетният римски всекидневник „Република“, уточнявайки, че многото пари са излезли от касата на ръководената от полския кардинал Конрад Крайевски Апостолическа служба за милосърдие. Средствата са били разпратени до онези епархии в страната, където крайно нуждаещите не само са много на брой, но и живеят в истинска мизериял\r\nВ. „Република“ уточнява в обширната си дописка, че обикновено Ватикана никога не парадира с неговите милосърдни жестове, но през тези дни това се е наложило заради отправените към кардинал Крайевски заплахи да бъде арестуван от италианската полиция. Той предизвика завчера гнева на някои сили на крайната десница с това, че включи без разрешение и съответно незаконно изключения ток на жилищен блок в Рим, окупиран от бездомници и нуждаещи се от покрив семейства. Придържайки се към буквата на закона известни юристи коментираха действията на Крайевски като недопустими и поискаха от прокуратурата той да бъде задържан и съден. Нещо повече – министърът на вътрешните работи и вицепремиер Матео Салвини заяви на всеослушание, че кардиналът може да включва ток когато си поиска, стига Ватикана да плати сметките на длъжниците. Последва реакцията на Държавния секретар на Светия престол монсиньор Пиетро Паролин, който каза на министъра, че можел да бъде спокоен, тъй като Ватикана вече плащал на поразия сметки на задлъжнели към държавата абсолютни бедняци.\r\nКардинал Крайевски получи пълна подкрепа и от известния с милосърдието си орден на монасите-францисканци. Те предупредиха Салвини и властите в Италия, че ако шефът на Апостолическата служба за милостиня бъде задържан, то те щели да отидат веднага в най-близките полицейски управления. И щели да ностаяват до припадък да бъдат закопчани с белезници и да бъдат хвърлени зад решетките.\r\n", "date": "2019.05.17", "title": "Папа Франциск платил 3,5 млн. евро за ток, газ и вода на бедни"}
{"url": "https://www.novinite.bg/articles/175589/Gradushka-i-uraganen-vyatar-sa-nanesli-seriozni-shteti-v-Svishtovsko", "text": "Градушка и ураганен вятър са нанесли сериозни щети в Свищовско, съобщи кметът на крайдунавския град Генчо Генчев. В селата Морава и Деляновци има къщи без ток. Заради обилния дъжд, силния вятър и градушка с размери на бобено зърно, пътищата са наводнени и е затруднен достъпът до селата. Борови дървета са паднали върху домовете на хората, уточни кметът на общината, който на място с екипа си оглежда щетите.След 21.30 ч. е било преустановено движението по жп линията Левски-Свищов, заради паднали дървета върху релсите. Пътниците от влака - студенти пътуващи към Свищов, ще бъдат извозени с автомобил, посочи Генчев.Екипи от кризисния център в село Овча Могила разчистват падналите дървета върху домовете на хората и участват в отводняването на къщите и стопанските дворове. За ситуацията в района е уведомена Областната администрация, посочи Генчев.", "date": "2019.05.17", "title": "Градушка и ураганен вятър са нанесли сериозни щети в Свищовско"}
{"url": "https://www.novinite.bg/articles/175591/Premierat-Borisov-inspektira-magistrala-Hemus", "text": "Премиерът Бойко Борисов инспектира строежа на магистрала „Хемус” в участъка между Боаза и пътя Велико Търново-Русе. ", "date": "2019.05.17", "title": "Премиерът Борисов инспектира магистрала „Хемус”"}
{"url": "https://www.novinite.bg/articles/175593/Prevozvachite-Nyama-gotovnost-za-puskane-na-tol-sistemata", "text": "\"Всички стигнахме до консенсус, че действително няма готовност за пускане на толсистемата\", коментира пред bTV Ангел Траков, председател на УС на Съюза на международните превозвачи след срещата между премиера и представители на транспортния бранш, регионалното и финансовото министерство.На нея стана ясно, че тол системата се отлага с три месеца, а бизнес и управляващи се договориха да се направят реални тестове на системата, за да се уточни и обхватът, и цената.\"Въпросите бяха каква логика е използвана, за да се определи обхватът и цените на тол системата и понеже вървяха слухове, че се ползват различни модели и се гони някаква цифра - в крайна сметка всички стигнахме до консенсус, че няма готовност\", обясни Траков.Браншът настоява в обхвата на тол системата да попаднат само първокласните пътища и магистралите. Засега държавата не даде ясен отговор – готова ли е да приеме това предложение, но посочи че пътищата в лошо състояние няма да се таксуват. Не стана ясно и с колко могат да бъдат намалени тарифите – каквото искане има от бранша.\"Просто, според нас, не е направено подробно обследване, а ние като бранш настоявахме да се направят подробни тестове. Транспортът е нещо, което влиза в себестойността на всеки продукт и ще влезе в кошницата на всеки потребител\", каза още той.Траков отбеляза и че според бранша договореният консенсус е знак, че действително тези такси, които са предложени в началото, са доста високи и ще оскъпят продуктите от първа необходимост.„Ние не искаме да не плащаме такси, ние сме убедени, че трябва да се плащат такси, ние сме най-големите потребители на пътната мрежа”, беше категоричен председателят на УС, Съюз на международните превозвачи.Той добави, че дори са предложили помощта си при тестовете и смята, че и операторите, които ще събират тол таксите също трябва да се включат, за да се определи обхватът на пътищата.", "date": "2019.05.17", "title": "Превозвачите: Няма готовност за пускане на тол системата"}
{"url": "https://www.novinite.bg/articles/175587/Zapochna-prevozvaneto-na-byuletinite-za-izborite", "text": "Започна превозването на бюлетините за евроизборите от печатницата в БНБ. Транспортирането ще продължи до 21 май. Броят на изборните книжа, които тръгват към секциите из страната, е 7 милиона.Общо 12 районни избирателни комисии ще получат своите бюлетини под надзора на ЦИК. 200 000 бюлетини вече се транспортират към чужбина, за да може българите там също да гласуват.", "date": "2019.05.17", "title": "Започна превозването на бюлетините за изборите"}
{"url": "https://www.novinite.bg/articles/175627/Balgariya-e-ekspulsirala-15-teroristi-prez-2018-g", "text": "През 2018 г. България е експулсирала 15 чужди граждани, за които е имало доказателства, че са били съпричастни към терористична дейност, предава БГНЕС. Въпреки това през 2018 г. не е получавана информация за подготовка или осъществяване на терористична дейност в България, както и за подготвяно нападение срещу български граждани, и за изграждане на терористични структури на наша територия, сочи годишният доклад за работата на ДАНС за 2018 г. Според него основна заплаха за страната остава международният тероризъм, като през 2018 г. рискът продължава да е свързан основно с действията на \"Ислямска държава\" и асоцииращите се с нейната идеология лица, дори и те да нямат конкретни връзки с терористичните организации. От агенцията отбелязват, че в последната година се променят акцентите в екстремистката пропаганда, като все по-често се включват призиви за използване на токсини и патогени при терористичните атаки. Броят на завръщащите се чуждестранни бойци от конфликтни региони намалява, но те остават основен фактор  за терористична заплаха. Поради съпричастност към терористична дейност, със заповед на председателя на ДАНС, са наложени принудителни административни мерки \"отнемане право на пребиваване”, \"експулсиране” и \"забрана за влизане в Република България” на 15 чужди граждани, а в информационния масив на нежеланите чужденци в Република България са включени 3 лица. БГНЕС се спира и на основни моменти в доклада на ДАНС: Нерелигиозен екстремизъм Според доклада на ДАНС антифашизмът, подкрепата за мигрантите, екологични казуси, правата на животните, антиглобализацията, и расизмът продължават да обединяват идейно най-големи групи хора в Европа. Засега, обаче, България стои далеч от проявите на насилие, защото крайнолевият екстремизъм има само виртуално присъствие, или се свежда основно до участие в отбелязване на исторически събития. В този аспект заплахата за обществения ред от такива групи хора се оценява като ниска. Миграция През 2018 г. миграционният натиск към България запазва ниски стойности, се отбелязва още в доклада на ДАНС. Преобладаващата част от мигрантите продължават да разглеждат България само като транзитна дестинация по пътя им към други държави от Централна и Западна Европа. За да установят дали има заплаха от нелегалните мигранти, всеки един от тях, прекрачил границите на държавата, бива интервюиран по специален въпросник. През 2018 г. са проведени 1 685 интервюта, като 78 лица са определени като потенциално опасни за националната сигурност на България и са взети мерки за недопускане легализиране на пребиваването им у нас. Проучени са общо 87 687 лица (спрямо 71 359 за 2017 г., и 56 115 за 2016 г.). В резултат не е допуснато влизане или пребиваване в страната на рискови лица, кандидатстващи за визи, статут на пребиваване, българско гражданство и международна закрила. ", "date": "2019.05.17", "title": "България е експулсирала 15 терористи през 2018 г."}
{"url": "https://www.novinite.bg/articles/175595/Dneven-horoskop-za-petak", "text": "Днес сте настроени за много, много работа. Внимателно разгледайте детайлите и дайте всичко от себе си, за да създадете нещо значимо. Не бива да пропилявате днешния ден, защото сте способни да създадете нещо велико. Преразгледайте целите и стремежите си днес. Случват се много повече неща, отколкото осъзнавате. Днешният ден е подходящ за разгледате голямата картина и да сверите гледната си точка с реалността.   Доверието не би трябвало да е проблем за вас днес. Имате достатъчно за цялото си семейство, екип и квартал. Вашата голяма енергия ви помага да стигнете точно там, където трябва да бъдете. Представителите на останалите зодии могат да намерят дневния си хороскоп ", "date": "2019.05.17", "title": "Дневен хороскоп за петък"}
{"url": "https://www.novinite.bg/articles/175638/Prokuraturata-poiska-15-g-za-nepravosposobniya-shofor-ubil-baletist-vav-Varna", "text": "\r\nАпелативната прокуратура във Варна поиска максимална присъда от 15 години затвор за неправоспособния шофьор Петър Здравков, който миналата година прегази и уби балетиста Мартин Чикалов. На първа инстанция делото беше гледано по съкратената процедура, заради което присъдата беше намалена от 9 на 6 години затвор. В нощта на инцидента Здравков е шофирал без книжка, с превишена скорост, в кръвта му са открити следи от наркотици\r\n\r\n \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.17", "title": "Прокуратурата поиска 15 г. за неправоспособния шофьор, убил балетист във Варна"}
{"url": "https://www.novinite.bg/articles/175594/Boto-Botev-za-sluchaya-v-Kostenec-Policiyata-e-postavena-pod-natisk-kojto-prechi", "text": "\" и ангажира изключително много общественото мнение. Да се коментират нещата сега е малко трудно, защото това, което съществува като информация, не е ясно дали е най-обективната\", заяви относно убийството в Костенец топ криминалистът Ботьо Ботев пред БНТ.\"Това не е първият случай, който се появява в обществото като криминален случай. Тази дейност по принцип се подценява от гледна точка на това, че се знаят нещата, подхожда е спокойно\", заяви той.\"Знам, че се полагат всички усилия, но този първоначален момент, в който са ангажирани много хора, в който е необходимо да се направи перфектна организация. Tова, което прави впечатление е, че твърде много се дават насоки за работата\", коментира Ботев.\"Този човек познава цялата планина. Може ли в един такъв кратък момент да се проверява всичко, което постъпи като информация? Моето мнение е, че се залага на явните действия, а онази дейност, касаеща оперативната оценка, има сериозни пропуски. Застраховам се, че боравя с информацията, която излиза в общественото пространство. Относно тази къща, където е живял втория убит - роднина, който представлява интерес, според мен е подходено несериозно\", категоричен е криманалистът.\"Когато се прави оценка или анализ, могат да се направят изолирани изводи. Доказателства се откриват по-късно. Нима хората, които работят, не желаят бързо да се случат нещата? Желаят. Въпросът е как ще се подходи, какъв е правилният път. Действащите на терена хора, които се занимават с тази история, са поставени под натиск, който пречи\", добави още той.", "date": "2019.05.17", "title": "Ботьо Ботев за случая в Костенец: Полицията е поставена под натиск, който пречи"}
{"url": "https://www.novinite.bg/articles/175596/Otbelyazvame-Svetovniya-den-za-borba-s-hipertoniyata", "text": "Днес е Световният ден за борба с хипертонията. Сърдечносъдовите заболявания остават основната причина за смърт в света, а в България заемат първо място като причина за смърт и инвалидизация.Затова за 13-ти пореден път в София и в още 10 града  в страната ще се проведе национална здравна кампания в помощ на болните от хипертония. На консултациите всеки може да получи полезна информация за здравословното си състояние.Кампанията е на българска лига по хипертония и  има за цел превенция и контрол за сърдечносъдовите заболявания у нас.17 май, петък, 11-18 ч.· София – пл. ″Света Неделя″ № 7 (до входа на МЕТРО станция Сердика)· София – до подлеза на хотел Плиска, бул. „Цариградско шосе“ 10В· Пловдив – ул. Княз Александър I Батенберг (парк между 27 и 29 номер)· Пазарджик – площад Съединение (до парк „Градска градина“)· Стара Загора – Централен парк “5-ти октомври” (до фонтаните)· Бургас - ул. „Александровска” (пред сградата на Общината)· Варна – площад „Независимост“ (пред Операта)· Русе - площад „Свобода”, срещу Съдебна палата· Плевен - площад „Възраждане”, срещу фонтаните· Хасково - пешеходна зона между Общински и Областен съвет (площад „Общински“ и площад „Свобода“)· Сливен – пред Храм Св. Димитър („Попската градина“)· Велико Търново - парк Марно поле", "date": "2019.05.17", "title": "Отбелязваме Световния ден за борба с хипертонията"}
{"url": "https://www.novinite.bg/articles/175604/Mladen-Marinov-s-posledni-danni-za-izdirvaneto-na-Stoyan-Zajkov", "text": "До момента няма данни издирваният за убийството в Костенец да е напуснал страната. Това съобщи в кулоарите на парламента министърът на вътрешните работи Младен Маринов, предаде Novini.bg. \"Още от самото начало при убийството на жената, той е обявен за общонационално издирване.Всички гранични пунктове са предупредени. Вдигнати са в готовност. До този момент нямаме данни той да е напуснал страната\", каза още вътрешният министър. \"Работата върви в няколко посоки. Едната е операция по непосредствено издирване на евентуалния извършител и лицето, което се укрива - Стоян Зайков. Другата е по отношение на оперативно-издирвателни мероприятия, които текат, анализ на информация, работа с лица, които евентуално биха попаднали в графата застрашени. Към момента се извършва мащабна полицейска операция в Костенец\", заяви Младен Маринов.", "date": "2019.05.17", "title": "Младен Маринов с последни данни за издирването на Стоян Зайков"}
{"url": "https://www.novinite.bg/articles/175585/Predimno-slanchevo", "text": "Днес преди обяд над Южна България ще е предимно слънчево. След обяд и там облачността ще се увеличи и на много места в страната отново ще има краткотрайни валежи и гръмотевици. Ще духа слаб до умерен вятър от североизток. Максималните температури ще бъдат между 18° и 23°, в София около 18°. През нощта краткотрайни, в отделни райони интензивни валежи и гръмотевици ще има на места в Източна България.Над планините ще се задържи предимно облачно, по високите части и мъгливо. Около и след обяд на много места ще има краткотрайни валежи и гръмотевици. Над 2200 метра ще превалява сняг. Ще духа до умерен, по билата и временно силен югоизточен вятър. Максимална температура на височина 1200 метра около 13°, на 2000 метра – около 6°.Над Черноморието ще има разкъсна облачноста, след обяд значителна. По-късно през деня и през нощта на много места ще има краткотрайни, в отделни райони интензивни валежи и гръмотевична дейност. Ще духа до умерен вятър от североизток. Максимални температури на въздуха: 19°-22°. Температурата на морската вода е 15-16°. Вълнението на морето ще бъде 2-3 бала.", "date": "2019.05.17", "title": "Предимно слънчево"}
{"url": "https://www.novinite.bg/articles/175608/MVR-otchita-namalenie-na-telefonnite-izmami", "text": "МВР отчита намаление на телефонните измами за последните три години. Това стана ясно от изказване на вътрешния министър Младен Маринов по време на парламентарен контрол.По изнесените от него данни през 2016 г. са регистрирани 1200 телефонни измами, през 2017 г. те са 1325, а през 2018 г. - 1097. Министърът уточни, че по неофициална информация причинената вреда за този период е на стойност 22-23 млн. лева.За първите четири месеца на 2019 г. са регистрирани 343 телефонни измами, спрямо 404 през 2018 г. Като вредите са за над 2,5 млн. лева.От трибуната на Народното събрание министър Маринов предупреди хората да не се доверяват на непознати лица, да не дават пари на непознати, независимо под каква форма и предлог.Вътрешният министър обясни още, че МВР работи с телекомите в България за справяне с телефонните измами. По данни на единия оператор проведените телефонни разговори с цел измама от над 80 000 през февруари т.г. са намалели до около 18 хил. през март, а през април са засечени 1581 опита за измама.", "date": "2019.05.17", "title": "МВР отчита намаление на телефонните измами"}
{"url": "https://www.novinite.bg/articles/175600/30-000-kg-tyutyun-za-nargile-bez-dokumenti-po-ZADS-zadarjaha-na-GKPP-Dunav-most-2-i-Sofiya", "text": "Общо 30 000 кг тютюн за наргиле без документи по Закона за акцизите и данъчните складове задържаха служители на ГД „Митническо разузнаване и разследване“ (ГД МРР) в района на ГКПП Дунав мост 2 при Видин и в склад в София.На 02.05.2019 г., около 16.00 ч., в района на Дунав мост при Видин служители от ГД МРР отклонили за проверка товарен автомобил с молдовска регистрация, пътуващ за Западна Европа. По думите на двамата шофьори – единият с португалски, а другият - с албански документи за самоличност, товарът представлявал сушени плодове.  При сканиране с рентген е установено изображение, което не отговаряло на обявената стока, а при последвалата физическа проверка  митническите служители намират в товарното помещение 19 палета с 14 256 опаковки по 1 кг или общо 14 256 кг тютюн за наргиле.  Незабавно служители от ГД МРР в София провеждат оперативно-издирвателни мероприятия и установяват мястото на товарене на стоката -  нает склад на територията на столицата, който се използва за депо и няма регистрация по Закона за акцизите и данъчните складове.  Към момента на проверката в склада са установени още 15 744 кг. тютюн за наргиле без бандерол. А в ремарке, паркирано пред складовото хале, са открити и 2000 кутии цигари, марка MAYFАIR, без бандерол за платен акциз.Образувани са досъдебни производства.", "date": "2019.05.17", "title": "30 000 кг тютюн за наргиле без документи по ЗАДС задържаха на ГКПП Дунав мост 2 и София"}
{"url": "https://www.novinite.bg/articles/175601/Cenko-Chokov-otnovo-pod-domashen-arest-zaradi-mnojestvo-bolesti", "text": "Бившият кмет на врачанското с. Галиче Ценко Чоков вече не спи в следствена килия, защото бе пуснат под домашен арест. Мярката му важи докато трае делото, заведено срещу него в Специализирания наказателен съд.Влошилото се здравословно състояние на подсъдимия са били сред мотивите на съдиите да наложат на Чоков по-лека мярка за задържане. Бившият кмет страдал от диабет, полиневропатия, остра язва, дискова болест и урологично заболяване. Чоков претърпял наскоро операция, предстоят му и други.", "date": "2019.05.17", "title": "Ценко Чоков отново под домашен арест заради множество болести"}
{"url": "https://www.novinite.bg/articles/175616/Danachni-i-policiya-otkriha-8-tona-nelegalno-gorivo-vav-vedomstvena-benzinostanciya", "text": "8 тона нелегално гориво откриха данъчни, полицаи и служители на Държавна агенция за метрологичен и технически надзор при съвместна проверка на ведомствена бензиностанция в Девин, съобщават от пресцентъра на полицията.Инспекцията е извършена на 16 май в обект на частна фирма, от родопския град. При проверката е установена цистерна, съдържаща около 8 тона гориво с мирис на дизел, което е с неизяснен произход, а на цистерната липсват уреди за измерване на количеството, уточняват от полицията.Стойността на акциза и дължимия данък са в процес на изясняване. Цистерната е запечатана, а за случая е уведомен Междуведомствения координационен център за противодействие на контрабандата и контрол на движението на рискови стоки и товари при ГДБОП и агенция митници за вземане на отношение по компетентност. ", "date": "2019.05.17", "title": "Данъчни и полиция откриха 8 тона нелегално гориво във ведомствена бензиностанция"}
{"url": "https://www.novinite.bg/articles/175605/Vzriviha-tri-koli-prez-noshtta-vav-Varna", "text": "Три автомобила са били взривени тази нощ във Варна, съобщава БТА. Те били паркирани на улица \"Иван Драсов\". Няма данни за пострадали хора. Полицията води следствие за причините за инцидента, а според жувищите на улицата не е изключено да става въпрос за отмъщение.", "date": "2019.05.17", "title": "Взривиха три коли през нощта във Варна"}
{"url": "https://www.novinite.bg/articles/175612/Gradushka-prekasna-jp-vrazki-v-Svishtovsko", "text": "\r\nУраганен вятър и градушка връхлетяха снощи Свищовско. Паднали дървета препречиха пътища, скъсани са електропроводи. Бурята прекъсна железопътната линия при село Морава. В селата Морава и Деляновци има къщи без ток. За щастие няма ранени хора.\r\n\r\n\r\n\r\n\r\n\r\n\r\n", "date": "2019.05.17", "title": "Градушка прекъсна жп връзки в Свищовско"}
{"url": "https://www.novinite.bg/articles/175614/Avramova-Do-kraya-na-2019-g-moje-da-zapochnem-otsechkata-ot-Carigradsko-shose-do-Mladost", "text": "Министърът на регионалното развитие и благоустройство Петя Аврамова съобщи по време на парламентарния контрол, че реалното строителство на участъка от пътен възел \"Цариградско шосе\" до пътен възел \"Младост\", който е един от двата последни участъци за изграждането на Южната дъга на Софийския околовръстен път, може да започне до края на годината. Това ще е възможното след приключване на всички необходими процедури по изпълнението на проекта, сред които и отчуждителните, и при условие, че няма обжалване на избора на консултант по проекта.Министърът информира, че другата седмица ще бъдат предприети действия по искане за предварително изпълнение на отчуждителните процедури на имоти за държавни нужди за този пътен участък, което става възможно с приетите промени в Закона за държавната собственост.Петя Аврамова напомни, че участъкът е с дължина 5,8 километра, а цената за изпълнение му е близо 119 млн. лева без ДДС. Предстои подписване на договор с изпълнителя за инженеринг, определен от \"Агенция \"Пътна инфраструктура\" за изпълнител на обществената поръчка за проектиране и строителство на обекта, през февруари тази година. Подписването на договора с избрания изпълнител е било възпрепятствано, защото е имало жалба в КЗК, като към настоящия момент вече има решение на Комисията в полза на възложителя. Срокът за проектиране на обекта е 180 дни, а за строителство - над 700 календарни дни.За обществената поръчка за определяне на консултант по проекта са подадени 12 оферти и сега комисията разглежда техническите предложения, след това ще се отворят и ценовите оферти на допуснатите участници. Успоредно с това пътната агенция провежда отчуждителна процедура.Министърът съобщи, че към момента има образувани над 69 съдебни производства от частни собственици пред Софийския административен съд срещу размера постановеното обезщетение.", "date": "2019.05.17", "title": "Аврамова: До края на 2019 г. може да започнем отсечката от \"Цариградско шосе\" до \"Младост\""}
{"url": "https://www.novinite.bg/articles/175626/Otkriha-martva-mlada-jena-v-stolichniya-kv-Orlandovci", "text": ". Към момента няма заподозрян за извършеното престъпление.По непотвърдена информация жената е от ромски произход, предаде БНР.Работи се по всички версии. Разпитани са близки на жената. Засега от МВР не съобщават повече подробности. ", "date": "2019.05.17", "title": "Откриха мъртва млада жена в столичния кв. „Орландовци“"}
{"url": "https://www.novinite.bg/articles/175622/Evrostat-Svivane-na-stroitelstvoto-v-ES-i-v-evrozonata-pri-stagnaciya-v-Balgariya", "text": "Продукцията в строителния сектор на еврозоната и в рамките на целия ЕС се понижи слабо през март след солиден подем през февруари, показват данни на Евростат. В същото време строителството в България остана на нивото от предходния месец след постоянен растеж от декември 2018-а година насам.Строителството в ЕС се сви през март с 0,7% след растеж с 2,6% през февруари, докато строителството в еврозоната се понижи с 0,3% след скок с 3,0% през предишния месец.На годишна база растежът в строителния сектор на ЕС и на еврозоната се забави съответно до 5,8% и до 6,3% от 6,6% и 7,6% през февруари.Въпреки по-слабите данни за март, през първото тримесечие на годината продукцията в строителния сектор в ЕС нарасна с 2,2%, а в еврозоната - с 2,0% след слаби повишения съответно с 0,2% и с 0,5% в края на 2018-а година. Спрямо година по-рано строителството в ЕС пък нарасна с 4,6% и в еврозоната - с 4,9% след повишения съответно с по 1,8% през последното тримесечие на миналата година.Според същото проучване на Евростат строителството в България остана през март на нивото от февруари, когато нарасна с 1,2 на сто, докато на годишна база експанзията в строителството се забави слабо до 8,4% от 8,5% месец по-рано.Подобно на целия ЕС, растежът на строителството в нашата страна се ускори през първото тримесечие до 3,3% от 1,7% в края на 2018-а, докато спрямо година по-рано се подобри до 6,1% от едва 0,9% през предишното тримесечие.", "date": "2019.05.17", "title": "Евростат: Свиване на строителството в ЕС и в еврозоната при стагнация в България"}
{"url": "https://www.novinite.bg/articles/175609/API-razchistva-kalnite-masi-na-tretoklasnata-patna-mreja-vav-Veliko-Tarnovo", "text": "Екипи на Агенция „Пътна инфраструктура“ и на пътноподдържащите фирми разчистват калните маси на третокласната пътна мрежа след проливните дъждове в област Велико Търново. Специализирана техника работи по разчистването на път III-504 в близост до село Обединение и на път III-302 Морава - Драгомирово - Българско Сливово. Изнесената от кмета на Свищов Генчо Генчев информация, че натрупалата се кална маса по пътното платно е заради непочистени канавки е невярна, тъй като отводнителните системи са в добро състояние. Извлечената кална маса е от обилните валежи и от това, че наклонът на селскостопански пътища и земеделски земи в участъци е към пътя и при силен дъжд, какъвто е паднал в област Велико Търново, водата не е могла да попие в нивите и се е стекла заедно с калта към пътното платно.", "date": "2019.05.17", "title": "АПИ разчиства калните маси на третокласната пътна мрежа във Велико Търново"}
{"url": "https://www.novinite.bg/articles/175624/Tramvaite-20-i-22-s-nov-marshrut-za-tri-dni", "text": "Ремонт на релсовия път по линията на 20 и 22 ще промени обичайния маршрут на движение за 3 дни – събота, неделя и понеделник, съобщиха от Центъра за градска мобилност.\r\nЕто временната организация:\r\n \r\nНа 18.05.2019 г. (събота) от 04:30 до 16:00 часа трамвайна линия № 20 ще се движи по маршрут от депо Искър до трамвайно ухо “Гео Милев”. След 16:00 часа маршрутът се възстановява до метростанция “Опълченска”.\r\n- от 04:30 до 24:00 часа трамвайна линия № 22 да се движи по маршрут от ж.к. Красна поляна до площад “Паметник Левски”.\r\nЗа линията се разкриват временни спирки:\r\n- с код 6102 “Площад Паметник Левски” на 30 метра преди ул. “Панайот Волов” в посока площад “Паметник Левски” – крайна и начална;\r\n- с код 6103 “Площад Паметник Левски” на 60 метра след пешеходната пътека в посока автостанция Изток.\r\nНа спирките ще бъдат монтирани табели.\r\nРазкрива се временна автобусна линия № 20-ТМ., автобусите ще спират на съществуващите автобусни спирки по маршрута и на трамвайните спирки по бул. “Шипченски проход” и на трамвайната спирки с код 1822 “Ул. Алеко Константинов” на бул. “Мадрид” в посока театър “София”. По линията на 22 от 04:30 до 24:00 часа също ще има временна автобусна линия с номер 22-ТМ. Автобусите ще спират на съществуващите автобусни спирки по маршрута; както и двупосочно на трамвайната спирки с кодове 1821 и 1822 “Ул. Алеко Константинов” на бул. “Мадрид” и трамвайните спирки по бул. “Янко Сакъзов”.\r\nЗа 19 и 20.05.2019 г. (неделя и понеделник) трамвайният транспорт по линия 22 ще се движи от 04:30 часа на 19.05.2019 г. (неделя) до 24:00 часа на 20.05.2019 г. (понеделник) по маршрут от ж.к. Красна поляна до трамвайно ухо “Гео Милев”. Мотрисите да спират на всички съществуващи трамвайни спирки в променения участък от маршрута.\r\nВ този интервал от време се разкрива временна линия № 22-ТМ с маршрут от автостанция Изток (начална спирка на автобусни линии № 90, 117 и 118) по ул. “Летоструй”, надясно по бул. “Ботевградско шосе” до гара Подуене, направо по бул. “Мадрид”, надясно по ул. “Проф. Милко Бичев”, надясно по бул. “Ген. Данаил Николаев” и наляво по бул. “Ботевградско шосе” по маршрута до автостанция “Изток”. Автобусите ще спират на съществуващите автобусни спирки по маршрута и на трамвайната спирки с код 1821 “Ул. Алеко Константинов” на бул. “Мадрид” в посока театър София.\r\n", "date": "2019.05.17", "title": "Трамваите 20 и 22 с нов маршрут за три дни"}
{"url": "https://www.novinite.bg/articles/175631/Nyama-opasnost-ot-prelivane-na-yazoviri", "text": "Язовирите на \"Напоителни системи” имат над 40 % свободен обем и са в готовност да поемат допълнителни водни количества. Във връзка с метеорологичната обстановка и очакванията за повишение на водните нива и валежи, на този етап няма възникнали аварийни и бедствени ситуации. Аварийните складове на клоновете на дружеството са оборудвани с необходимите материали.Служители на всички клонове на Дружеството извършват ежедневен обход и наблюдение на обектите. При възникване на аварийни и бедствени ситуации има готовност за предприемане на съответните мерки и дейсвтия, съгласно аварийните планове за недопускане на бедствени ситуации.  Днес е констатирано минимално преливане на вода от р. Тимок през прореза на една от дигите в землището на гр. Брегово. Няма опасност от наводняване на града, тъй като той е защитен от вътрешна предпазна дига. На мястото е извършен оглед и са предприети мерки за преграждане на прореза. Извършва се постоянно наблюдение и при необходимост Дружеството има готовност да реагира незабавно.", "date": "2019.05.17", "title": "Няма опасност от преливане на язовири"}
{"url": "https://www.novinite.bg/articles/175634/Verijna-katastrofa-ogranichava-dvijenieto-po-E-79-kraj-Kresna", "text": " предаде БГНЕС.Пътният инцидент стана малко след 14 часа, на един километър след Кресна в посока Симитли.  Той е транспортиран към МБАЛ Благоевград за установяване на състоянието.По първоначална информация лек автомобил „Шевролет” на прав участък, движещ се към Симитли, предприема изпреварване. При прибирането си забърсва странично лек автомобил „Фолксваген”. След това се удря челно в „Рено Синик” и го завърта. В завъртялото се „Рено” се блъска микробус, който изтиква „Рено”-то почти в насрещната лента. Натрупват се огромни опашни по Е-79 – и в посока границата с Гърция, и в посока Благоевград, тъй като петък е ден за натоварен трафик по това направление.", "date": "2019.05.17", "title": "Верижна катастрофа ограничава движението по Е-79 край Кресна"}
{"url": "https://www.novinite.bg/articles/175592/Prezidentat-shte-se-sreshtne-s-predstavlyavashtiya-Visshiya-sadeben-savet", "text": "\r\nПрезидентът Румен Радев продължава серията от срещи във връзка с предстоящия избор на нов главен прокурор у нас.\r\n\r\n\r\n\r\n\r\n\r\n", "date": "2019.05.17", "title": "Президентът ще се срещне с представляващия Висшия съдебен съвет"}
{"url": "https://www.novinite.bg/articles/175602/NS-reshi-Oshte-4-g-srok-za-djipitata-za-da-se-sdobiyat-sas-specialnost", "text": "\r\nОще 4 години срок за личните лекари, за да придобият специалност „Обща медицина“, ако все още нямат таката. Парламентът удължи срока, като това с поправки в Закона за лечебните заведения, които НС прие на първо, а след това и на второ четене.\r\n\r\nКрайният срок изтичаше на 3 юни 2019 г., като по данни на РЗИ 673 са личните лекари, които не са придобили специалност „Обща медицина“ в този срок и регистрацията им подлежи на заличаване.\r\nИменно затова целта на предложенията е да се предотврати закриването на голям брой практики и да се гарантира достъпът на населението до първична медицинска помощ.\r\nВ мотивите към закона е записано, че част от джипитата имат трудности, за да изпълнят изискването за придобиване на такава специалност. Причината е, че се налага да отсъстват от практиката си за времето на обучение, а същевременно не могат да намерят заместник през това време, който да поеме практиката и пациентите им.\r\nТози проблем се забелязвал най-често при практиките на джипитата в отдалечените райони на страната.\r\n", "date": "2019.05.17", "title": "НС реши: Още 4 г. срок за джипитата, за да се сдобият със специалност"}
{"url": "https://www.novinite.bg/articles/175621/Tejka-katastrofa-kraj-Targovishte", "text": "Тежка катастрофа е станала на пътя Търговище - Лиляк. Лек автомобил се е обърнал по таван, става ясно от снимки публикувани във фейсбук групата Виждам те КАТ - Търговище. По първоначална информация няма тежко пострадали или загинали, нанесени са само материални щети. ", "date": "2019.05.17", "title": "Тежка катастрофа край Търговище"}
{"url": "https://www.novinite.bg/articles/175606/Bojko-Borisov-pri-inspekciyata-na-stroitelnite-dejnosti-po-magistrala-Hemus", "text": "Целта е да направим обекта необратим. Изключително важно е да се отпушат строителните работи. Това заяви министър-председателят Бойко Борисов при инспекцията на строителните дейности по магистрала „Хемус“ в района на пътен възел Плевен-Ловеч. Премиерът уточни, че досега отчуждителните процедури на земеделските земи са забавили проекта, но когато бъде изградена автомагистралата  БВП в този региона на страната ще се увеличи с 10%. „ Магистралата ще е различна и за Плевен, и за Ловеч, и на курсантите от Долна Митрополия съм обещал“, каза още Бойко Борисов. Той съобщи, че през август ще започне и строежа на два лота по пътя Велико Търново-Русе.Министър-председателят посочи, че по АМ “Хемус“ ще има тол система, за да се поддържа и изплаща. “Едно е да поддържаш две ленти в зимно време, друго е шест”, каза Борисов. Той подчерта, че системата за плащане и използване на пътищата от тежкотоварните превозни средства е справедлива. “И вчера на срещата ми с превозвачите - няма някой, който да е против тол системата. Въпросът е да го направим така, че особено тежкият трафик - над 3,5 тона, който най-много износва пътните съоръжения, да си плаща”, добави премиерът Борисов.В отговор на журналистическо запитване министър-председателят Борисов заяви, че проверки от ДАНС на политици се прави много отдавна. „Не одобрявам това, че някоя от властите се опитва да се бърка в независимата съдебна власт. Нали затова се борехме съдебната власт да е независима. Прокурорите си избират прокурори, съдиите си избират съдии, а ние другите власти - президентска, изпълнителна и законодателна си гледаме всеки своите задачи, но така са решили - така правят”, коментира Бойко Борисов и уточни, че не е работа на изпълнителната власт да следи избора на нов главен прокурор. „Това не е моя работа да го следя, не е работа на изпълнителната или която и да било друга власт. Има ВСС, има начин, по който да се избира. Президентската институция има право да одобри или да не одобри. Тогава влиза в сила нейната роля“, каза още премиерът Борисов.", "date": "2019.05.17", "title": "Бойко Борисов при инспекцията на строителните дейности по магистрала „Хемус“"}
{"url": "https://www.novinite.bg/articles/175603/Siderov-Balgariya-e-oshtetena-ot-chlenstvoto-si-v-Evropejskiya-sayuz", "text": "\"В момента България е ощетена от членството си в Европейския съюз. Икономическите ни интереси могат да бъдат доста по-добре реализирани, ако нямаме това очакване само на еврофондове”. Това заяви в ефира на \"Здравей, България” по Нова тв лидерът на партия АТАКА Волен Сидеров.Той бе категоричен, че \"членството в един съюз не може да бъде цел на съществуването ни” и трябва просто да извличаме полза от него. Членството в НАТО пък било \"ненужно”, каза още политикът.Той определи като \"нереалистични” предварителните прогнози за евровота, според които резултатите на ГЕРБ и БСП към момента са изравнени. Сидеров изрази надежда, че правителството ще изкара мандата си докрай.\"Гордея се с младите хора, които създадох като школа около себе си. Някои от тях са в евролистата на АТАКА, каза още Сидеров.  По въпроса за размера на минималната заплата бе категоричен, че той трябва да надвишава 1000 лева, защото \"трябва да следваме европейските стандарти”.В ефира на предаването водачът на евролистата на АТАКА д-р Георги Димитров очерта основните приоритети на евентуалната си бъдещата работа като евродепутат. Сред тях са предоговаряне на условията от предприсъединителния ни договор, от каквото някои страни членки вече се били възползвали; въвеждане на единна минимална европейска заплата; премахване на санкциите срещу Русия.\"Важно е да се борим за големи икономически и геополитически проекти”, категоричен бе Димитров. ", "date": "2019.05.17", "title": "Сидеров: България е ощетена от членството си в Европейския съюз"}
{"url": "https://www.novinite.bg/articles/175637/Shefat-na-Petrolnata-asociaciya-Biogorivata-ot-novo-pokolenie-shte-struvat-po-skapo", "text": "Биогоривата от ново поколение  ще струват по-скъпо. Това потвърди в интервю за Дарик радио Живодар Терзиев, председател на Българската петролна и газова асоциация. Живодар Терзиев не смята, че изискванията на закона за горивата трябва да заобиколят определени браншове и търговци като ведомствените бензиностанции и земеделците. Той е на мнение, че законът ще има благоприятно влияние и върху цените, ако няма драстичен ръст на петрола на международните пазари: „Аз по-скоро смятам, че това ще успокои цените, особено когато говорим за бензиностанциите и за крайния потребител. Ще ги стабилизира“ Терзиев е категоричен, че  горивата в съседните на нас страни не са по-качествени от тези по родните ни бензиностанции, но поясни, че добавките на биогориво в някои европейски държави създават такова впечатление. „Разбира се, има няколко нюанса, когато говорим за ЕС. Някои от страните в Европейския съюз прилагат по-различен модел за добавяне на биогорива в конвенционалните горива. Казано иначе, лятно време, в някои от сезоните, слагат повече биогорива, в противоположните сезони - по-малко.“ Неотдавна министърът на икономиката Емил Караниколов посочи, че законът за горивата трябва да бъде съобразен с всички фирми в сектора. ", "date": "2019.05.17", "title": "Шефът на Петролната асоциация: Биогоривата от ново поколение ще струват по-скъпо"}
{"url": "https://www.novinite.bg/articles/175633/Shte-ima-garantirana-subsidiya-za-tyutyunoproizvoditelite-prez-2020-g", "text": "Премиерът Бойко Борисов обеща на тютюнопроизводители от шуменското село Пристое да имат гарантирана субсидия за следващата година, предаде БГНЕС.Борисов се среща със земеделците и им съобщи, че е започнало изплащането на отпуснатите 3.2 млн. лв. държавна помощ за тютюнопроизводителите в района. От общо 808 подадени заявления за получаване на помощ, до момента са изплатени парите по 341, а останалите са върнати за дооформяне на документите. Премиерът посъветва земеделците да застраховат продукцията си, за да не товарят държавата при евентуални природни бедствия.\"Стопаните на земеделски площи, които бяха напълно унищожени от градушки в последните няколко дни, също ще получат помощ от държавата. Те трябва да уведомят областните и общинските служби по земеделие, за да се оценят щетите\", съобщи в Пристое министърът на земеделието Десислава Танева. През март тютюнопроизводители от Пристое протестираха и затвориха пътя Силистра – Шумен, след като гръцка фирма не заплати изкупената реколта през 2016 г. Два дни по-късно при протестиращите отиде премиерът Бойко Борисов, който обяви, че \"има инструмент, с който можем да решим проблема\". Месец след това правителството отпусна 3.2 млн.лв. държавна помощ на Фонд \"Земеделие\", която да покрие дълга на търговеца към тях.", "date": "2019.05.17", "title": "Ще има гарантирана субсидия за тютюнопроизводителите през 2020 г."}
{"url": "https://www.novinite.bg/articles/175611/Premierat-Borisov-Prez-2020-godina-AM-Hemus-shte-stigne-do-Pleven", "text": "\r\nПрез 2020 г. автомагистрала \"Хемус\" ще стигне до Плевен. Това заяви премиерът Бойко Борисов, който направи първа копка на участъка от Плевен до Летница. Отсечката е част от 134-километровия участък Боаза-Русе-Велико Търново, за който държавата отдели милиард и 200 млн. лв.\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.17", "title": "Премиерът Борисов: През 2020 година АМ \"Хемус\" ще стигне до Плевен"}
{"url": "https://www.novinite.bg/articles/175619/Protest-za-spravedlivo-nakazanie-za-shofora-ubil-baletist-vav-Varna", "text": "Протест за справедливо наказание за шофьора, предизвикал в катастрофа смъртта на балетиста от Варненската опера Мартин Чикалов, се провежда днес във Варна.Апелативният съд заседава днес по делото. Преди началото на заседанието пред Съдебната палата се събраха близки и колеги на загиналия Мартин.Той беше блъснат миналия септември от шофьор без книжка, който избяга от местопроизшествието, а в кръвта му бяха открити следи от наркотици.Извършителят Петър Здравков призна вината си на първа инстанция и заради съкратеното следствие получи 6-годишна присъда. Сега обжалва наказанието.", "date": "2019.05.17", "title": "Протест за справедливо наказание за шофьора, убил балетист във Варна"}
{"url": "https://www.novinite.bg/articles/175615/20-partii-i-sdrujeniya-podpisaha-s-BSP-sporazumenie-za-chestni-izbori", "text": "20 политически партии и неправителствени сдружения подписаха с ръководството на БСП споразумение за честни избори. Това е поредният документ, който червените подписват със извънпарламентарни партии.Пред участниците лидерът на БСП Корнелия Нинова заяви, че представляват различни партии, сдружения, институти. Председателят на партията благодари на всички присъстващи и ги увери, че ще защитават върховенството на закона и честното провеждане на изборите.„Вярвам, че с нашите възможности със застъпници, обмен на информация, сигнали за нарушения на закона в деня на изборите, ще създадем една широка мрежа и да гарантираме на българските граждани спокойно да излязат и да изразят волята си. С подписания документ искаме да дадем кураж на онези,които все още се опасяват да изразят мнението си. Призовавам всеки да излезе и да гласува.Не подценявайте тези избори“, заяви Нинова пред медиите след подписването.", "date": "2019.05.17", "title": "20 партии и сдружения подписаха с БСП споразумение за честни избори"}
{"url": "https://www.novinite.bg/articles/175610/Mladen-Marinov-Nyama-danni-Stoyan-Zajkov-da-e-napusnal-stranata", "text": "Темата за издирването на заподозрения за двойното убийство в Костенец влезе и в парламента. Според вътрешния министър Младен Маринов няма данни Стоян Зайков да е напуснал страната.„Работата върви в няколко посоки. Едната е операция по издирване. В момента се извършва по-мащабна полицейска операция. Има сериозен полицейски ресурс. Работим с екип психолози, които правят психопрофил на лицето. Още от самото начало е обявен за общонационално издирване. Предупредени са и всички гранични пунктове. Няма данни да е напуснал страната”, заяви министърът на вътрешните работи Младен Маринов.Министърът обясни, че е назначена охрана за роднините на убитата, както и за тези, които са имали конфликт със Стоян Зайков.", "date": "2019.05.17", "title": "Младен Маринов: Няма данни Стоян Зайков да е напуснал страната"}
{"url": "https://www.novinite.bg/articles/175636/Rumen-Radev-Prozrachnata-procedura-za-izbor-na-glaven-prokuror-shte-e-naj-dobriyat-start-na-negoviya-mandat", "text": "Спазването на законовите критерии и прозрачността на цялата процедура по избора ще бъде най-доброто начало за мандата на следващия главен прокурор. Това заяви президентът Румен Радев на среща с представляващия Висшия съдебен съвет Боян Магдалинчев, която се състоя на „Дондуков“ 2. Държавният глава изтъкна, че междуинституционалният диалог на ангажираните страни в процедурата показва отговорно отношение към избора на следващия главен прокурор. „Консултациите, които инициирах, са в интерес на обществото, което е с изострена чувствителност към справедливостта в правораздаването. Не бива да има и сянка за задкулисие в процедурата по избора, защото това ще рефлектира върху доверието към прокуратурата в следващите седем години“, заяви Румен Радев. Сред темите на срещата днес бяха ходът на съдебната реформа, преструктурирането на съдебната карта, инстанционният контрол върху съдебните актове. Румен Радев и Боян Магдалинчев обсъдиха и изпълнението на част от препоръките на Европейската комисия и на Венецианската комисия. ", "date": "2019.05.17", "title": "Румен Радев: Прозрачната процедура за избор на главен прокурор ще е най-добрият старт на неговия мандат"}
{"url": "https://www.novinite.bg/articles/175613/Biser-Petkov-Neosnovatelno-se-smyata-che-darjavata-shte-otnema-deca-pri-falshivi-signali", "text": "Напълно неоснователни са изразените в социалните мрежи притеснения на родителите, че държавните органи ще отнемат деца при фалшиви сигнали. Това каза министърът на труда и социалната политика Бисер Петков в отговор на въпрос на народния представител Светлана Ангелова по време на днешния парламентарен контрол.Категорично заявявам, че нито в проекта на стратегия за детето, нито в законодателството се предвижда отнемане на права на родители. Позициите, действията и мерките на Министерството на труда и социалната политика винаги са били в съответствие с конституционния принцип, че отглеждането и възпитанието на децата до пълнолетието им е право и задължение на техните родители и се подпомага от държавата, каза министър Петков.Той обърна внимание, че съгласно Конвенцията на ООН за правата на детето страните по нея предприемат необходимите мерки с цел да подпомагат родителите и другите лица, отговорни за детето. Това е и основната цел на законите в България в областта на закрилата на детето. В тази връзка, по никакъв начин на ниво законодателство или стратегически документи не се допуска или предвижда разширяване на правомощията на държавните служители спрямо семействата, отнемане на деца или отнемане на права, подчерта министър Петков.По отношение на въпроса относно подготовката на проект на Закон за детето, искам отново да заявя, че в МТСП не се работи по разработването на Закон за детето или на друг закон в областта на правата на децата, каза в заключение министър Бисер Петков.", "date": "2019.05.17", "title": "Бисер Петков: Неоснователно се смята, че държавата ще отнема деца при фалшиви сигнали"}
{"url": "https://www.novinite.bg/articles/175635/Ministerstvo-na-turizma-shte-udaljava-letniya-sezon", "text": "Министерството на туризма работи индивидуално с всеки от 10-те основни туристически пазара за страната ни. Освен това се подготвя наредба за детските лагери и се търсят мерки за удължаването на летния туристически сезон.Това стана ясно по време на среща на министъра на туризма Николина Ангелкова с бизнеса в Добрич. Министърът каза още, че в момента се отчита спад от 2-3% на ранните записвания, а очакваните полети за летище Варна са по-малко с 13 на сто.По време на срещата с бранша в Добрич министър Ангелкова изрази надеждата си, че независимо от по-слабите записвания на пазари като Германия и Русия, спадът ще бъде компенсиран от страни като Украйна, Франция, Великобритания, Чехия и Полша.Според статистиката за област Добрич за периода януари-март се наблюдава ръст от почти 18% в броя на нощувките. Тя подчерта, че плажът ''Болата'' е избран за поредна година за един от най-красивите в Европа.Безкомпромисен и стриктен контрол на неохраняемите плажове обеща Ангелкова, като уточни, че на територията на област Добрич техният брой е 15.", "date": "2019.05.17", "title": "Министерство на туризма ще удължава летния сезон"}
{"url": "https://www.novinite.bg/articles/175617/Premier-sreshtu-prezident-Ne-odobryavam-namesata-v-sadebnata-vlast", "text": "Публикувано във факти.бг: Не одобрявам това, че някои от властите се опитват да се бъркат в независимата съдебна система. Това каза пред журналисти в Плевен министър-председателят Бойко Борисов, предаде „Фокус“. На въпрос дали одобрява искането на главния прокурор да бъдат проверявани висши политици, Борисов отговори, че това вече се прави от доста време.„Така че той огласи това, което се прави от много време. Не одобрявам това, че някои от властите се опитват да се бъркат в независимата съдебна система. Нали за това се борихме – съдебната власт да е независима. Прокурорите си избират прокурори, съдиите си избират съдии, а ние, другите власти – президентска, изпълнителна, парламентарна, си гледат своите задачи. Но така са решили – така правят“, коментира министър-председателят. Попитан кого визира, Борисов заяви, че не той вика магистратите един по един при себе си. Премиерът заяви, че не е работа на никой от изпълнителната власт да следи избора на главен прокурор. „Има Висш съдебен съвет, има си начини, по които да се избира. Президентската институция след това има право да одобри или да не одобри. Тогава влиза в сила нейната роля. Още повече, че има много време“, каза още той.", "date": "2019.05.17", "title": "Премиер срещу президент: Не одобрявам намесата в съдебната власт"}
{"url": "https://www.novinite.bg/articles/175597/Temenujka-Petkova-Shte-prodaljim-da-polzvame-vaglishtni-centrali-pone-oshte-60-godini", "text": " Това заяви енергийният министър Теменужка Петкова, предаде БГНЕС.Петкова уточни, че страната ни стриктно следва изискванията на Европейския съюз за пълно декарбонизиране на енергетиката, но . Според разчетите на министерството именно толкова години ще има ресурси в региона.Теменужка Петкова заяви пред експертите, че по време на срещи в Брюксел ясно е заявила тази политика за ползване на въглищата. През следващата седмица стартира изграждането на газовата ни връзка с Гърция – друг приоритетен проект за страната. Очаква се тръбата да бъде завършена през 2020 г., като по нея ще бъде доставян различен газ от руския.", "date": "2019.05.17", "title": "Теменужка Петкова: Ще продължим да ползваме въглищни централи поне още 60 години"}
{"url": "https://www.novinite.bg/articles/175607/Petkova-Vodim-pregovori-s-EK-za-TEC-Marica-Iztok-2", "text": "България води активни преговори с Европейската комисия по искането да бъде увеличен капитала на ТЕЦ „Марица изток 2“ в размера на задълженията, които има към Българския енергиен холдинг. Това заяви енергийният министър Теменужка Петкова, предаде БГНЕС.Задълженията произтичат от разходите, които са направени през последните 3 години за закупуване на емисии и по този начин да може централата да работи. Петкова съобщи, че от Брюксел са изпратили писмо с допълнителни въпроси. В момента от българската страна се работи по отговорите. „Европейската комисия пита по отношение на това, че БЕХ с действието си действа както всеки един частен инвеститор в подобна ситуация“, уточни Петкова. България ще продължи да разчита на въглищните централи през следващите години, заяви още енергийният министър Теменужка Петкова.Тя уточни, че страната ни стриктно следва изискванията на Европейския съюз за пълно декарбонизиране на енергетиката, но поне в следващите 60 години ще продължи да използва въглищния ресурс в Маришкия басейн. Според разчетите на министерството именно толкова години ще има ресурси в региона.Теменужка Петкова заяви пред експертите, че по време на срещи в Брюксел ясно е заявила тази политика за ползване на въглищата. Според министъра в последното десетилетие бизнесът е инвестирал над 1 млрд. лв. за модернизация на въглищните централи.През следващата седмица стартира изграждането на газовата ни връзка с Гърция – друг приоритетен проект за страната. Очаква се тръбата да бъде завършена през 2020 г., като по нея ще бъде доставян различен газ от руския.", "date": "2019.05.17", "title": "Петкова: Водим преговори с ЕК за ТЕЦ „Марица Изток 2“"}
{"url": "https://www.novinite.bg/articles/175586/Glavniyat-sekretar-na-MVR-V-Kostenec-teche-bezprecedentna-po-razmeri-akciya", "text": "„В момента в Костенец тече безпрецедентна по размери акция. Взимаме всички необходими мерки”. Това обяви главният секретар на МВР Ивайло Иванов по време на брифинг на МВР.  По думите му в няколко периметъра се извършват проверки и те са блокирани.„Специализираните части извършват проверка на всяка една постройка. Не са готови експертизите, които категорично да ни потвърдят, че извършителят е един й същ, но основната версия е такава”, каза още Ивайло Иванов. Той коментира и случая с второто убийство в града. „Сигурни сме, че убийството е станало вечерта на 14 май. То е извършено с гладкоцевно оръжие. Няма данни за влизане с взлом в помещението, където е намерен убития. Не е ясно колко време убиецът е пребивавал в дома на Валентин Петров”, каза още Ивайло Иванов.Той допълни, че за хората, които смятат, че са застрашени, е осигурена постоянна охрана. „Нямаме доказателства,че има списъци с потенциални жертви. Ако има такъв списък, той е в потенциалния заподозрян. Не сме намирали подобна информация. Това са слухове, но сме длъжни да вземем всички мерки за сигурност”, поясни  Ивайло Иванов. По думите му в четвъртък вечерта жена е подала сигнал, че заподозреният е забелязан в Сандански, който обаче е бил фалшив. „Зачестиха сигналите от граждани. Реагираме на всеки от тях, докато не се убедим в истинността му”, заяви Ивайло Иванов.", "date": "2019.05.17", "title": "Главният секретар на МВР: В Костенец тече безпрецедентна по размери акция"}
{"url": "https://www.novinite.bg/articles/175625/Zapochna-sreshtata-na-Bojko-Borisov-s-tyutyunoproizvoditelite", "text": "Започна срещата на премиерът Бойко Борисов с тютюнопроизводителите. Припомняме, че министър-председателят  пое ангажимент правителството да изплати на тютюнопроизводителите от Североизточна България дължимите близо 2 милиона лева от гръцка фирма, която през 2016 година е изкупила продукцията им. Борисов се среща протестиращите тютюнопроизводители в село Пристое, които преди дни блокираха пътя Шумен - Силистра с искане за изплащане на задълженията.", "date": "2019.05.17", "title": "Започна срещата на Бойко Борисов с тютюнопроизводителите"}
{"url": "https://www.novinite.bg/articles/175590/Denyat-na-danachna-svoboda-tazi-godina-idva-na-18-maj", "text": "\"Денят на данъчна свобода\" тази година идва на 18 май, са изчислили експертите на Института за пазарна икономика (ИПИ).През новата 2019 г. в държавната хазна е планирано да постъпят рекордните за нашата страна 43,9 млрд. лева. Средно за един календарен ден българите ще изработват по 319 млн. лв., което означава, че ще са ни необходими 138 дни, за да попълним хазната. 18 май е денят, в който гражданите ще спрат да работят за държавата и ще започнат да работят за себе си, сочат изчисленията на ИПИ. Датата е символична и показва кога държавната хазна ще се попълни, ако всичко изработено бъде незабавно изземвано - в България я наричат \"Ден на данъчна свобода\", а по-света е известна като Tax Freedom Day. През тези 138 дни се отчитат общите приходи в консолидираната фискална рамка за 2019 г., но има някои специфични моменти, които следва да се отчетат, отбелязват експертите.Живеещите в България отново ще получат помощ от европейските данъкоплатци, които ще ги \"отменят\" за малко над 8 дни работа към държавата. Това отразява заложените в бюджета близо 2,7 млрд. лв. помощи от ЕС. Местните данъкоплатци ще работим до 9 май за държавата, а в дните до 18 май ще бъдем отменени от европейските данъкоплатци.Освен изчислените 138 дни следва да отчитаме и планираните два дни за отработване, които отразяват заложения дефицит от 600 млн. лв. по консолидираната фискална програма. Традиционно през последните години в бюджета се залага дефицит, което означава, че държавата планира да харчи повече, отколкото събира като приходи. През последните три години обаче (2016-2018 г.) този дефицит не се реализира и бюджетите излизаха на голям излишък. В ИПИ очакват и през 2019 г. в бюджета да има излишък, което означава, че няма да има дни за отработване.Най-много дни през 2019 г. ще отделим, за да попълним приходите от ДДС - 34 дни. За приходите от акцизи ще са ни нужни близо 17 дни. За осигуровките ще ни е нужен малко над месец - 24 дни за социално осигуряване и 9 дни за здравно. Приходите от подоходните данъци ще попълним за близо 12 дни, а тези от корпоративни данъци - за малко над 8 дни. Други почти 7 дни ще работим само, за да платим държавните и общински такси.През последните години се наблюдава устойчива тенденция дните, нужни на българските данъкоплатци да попълнят тяхната част от бюджета, да бъдат все повече и денят на данъчна свобода да идва все по-късно през годината. Това означава, че реално данъчната тежест в страната нараства, посочват експертите. Преразпределението през приходната част на бюджета се планира да достигне 37,7%, което е най-високата стойност за последните 10 години. Пример за покачването на данъците са осигурителните вноски за държавното обществено осигуряване, за които отделяме все повече през последните години - през 2017 г. и 2018 г. имаше покачване на вноската за пенсия с по 1% на година, а през 2019 г. беше покачен максималният осигурителен праг.През последните 10 години, след въвеждането на плоския данък от 2008 г., нямаме примери за намаление на данъчната тежест у нас, отбелязват експертите. Сметката разпределя данъчното бреме върху абсолютно всички български граждани (включително деца, пенсионери и т.н.), но именно работещите понасят в най-голяма степен тежестта на хазната. За работещите българи данъчната тежест е близо 50%, т.е. за тях \"Денят на данъчна свобода\" идва чак в края на юни, са изчислили от Института за пазарна икономика.", "date": "2019.05.17", "title": "„Денят на данъчна свобода“ тази година идва на 18 май"}
{"url": "https://www.novinite.bg/articles/175598/Nad-436-mln-leva-poluchiha-fermerite-po-NATURA-2000", "text": "Държавен фонд \"Земеделие\" изплати 43,626 млн. лева по мярка 12 ,,Плащания по Натура 2000 и Рамковата директива за водите\" от ПРСР 2014-2020 г. Субсидиите постъпиха по сметките на 11 386 земеделски стопани.Мярка 12 ,,Плащания по Натура 2000 и Рамковата директива за водите\" от ПРСР 2014-2020 подпомага фермери със земи в обхвата на защитените зони по Натура 2000, които спазват забраните и ограниченията за съответната защитена зона. Изчисленията на финансовата помощ са извършени съгласно размера и комбинирането на компенсаторните плащания за забраните, разписани в приложение № 1 от Наредба № 5 от 24.02.2015 г. за прилагане на мярката, съобразени с последното изменение от 01.03.2019 г.  Финансовата подкрепа се предоставя под формата на годишни плащания на хектар земеделска площ за компенсиране на наложени режими (ограничения) за земеделски дейности, включени в заповедта на министъра на околната среда и водите, за обявяване на съответна зона от Натура 2000.", "date": "2019.05.17", "title": "Над 43,6 млн. лева получиха фермерите по НАТУРА 2000"}
{"url": "https://www.novinite.bg/articles/175623/Po-pokana-na-Ekaterina-Zaharieva-v-Sofiya-pristiga-ministarat-na-vanshnite-raboti-na-Germaniya", "text": "По покана на вицепремиера и министър на външните работи Екатерина Захариева на официално посещение в София пристига министърът на външните работи на Германия Хайко Маас, съобщиха от пресцентъра на МВнР.На 19 и 20 май 2019 г. той ще се срещне с премиера Бойко Борисов, с вицепремиера и министър на външните работи Екатерина Захариева и с президента Румен Радев.Екатерина Захариева ще приеме министър Хайко Маас за разговори на „четири очи“ и пленарни разговори между двете делегации в Министерския съвет в 10:30 ч. на 20 май 2019 г., понеделник. Двамата ще дадат пресконференция в Гранитната зала на Министерския съвет в 11:30 ч.Двамата министри ще обсъдят актуални теми от двустранните отношения и дневния ред на Европейския съюз, както и въпроси, свързани с предизвикателствата пред ЕС в международен план.В 12:30 ч. Екатерина Захариева и Хайко Маас ще се разходят в историческия център на София в района между ротондата „Свети Георги“, джамията „Баня Баши“ и Софийската синагога, символизиращи културното многообразие и толерантност на българския народ. В 14:00 часа двамата министри ще направят първа копка на новата сграда на дипломатическата мисия.", "date": "2019.05.17", "title": "По покана на Екатерина Захариева в София пристига министърът на външните работи на Германия"}
