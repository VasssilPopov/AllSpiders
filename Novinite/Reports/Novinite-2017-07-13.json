{"url": "http://www.novinite.bg/articles/147043/Edva-400-zarazeni-s-Hepatit-S-stigat-do-lechenie", "text": "От 100 000 души у нас, заразени с Хепатит C, едва 400 стигат до лечение. Смъртните случаи в България от заболяването и неговите усложнения са 840 годишно. Оказва се, че при 74 на сто от пациентите с Хепатит С, вирусът засяга и други органи, освен черния дроб. Положителното е, че у нас вече е достъпна и покрита от здравната каса модерна терапия, която може да постигне излекуване при 95 до 100 процента от болните., пише ДАРИК. Понастоящем най-значимият проблем в България, свързан с Хепатит C, е диагностиката, тъй като хората нямат възможност да се изследват за заболяването като част от годишните профилактични прегледи, покривани от здравната каса. Това изтъкнаха специалисти в навечерието на Световния ден за борба с хепатита. Към момента с новата терапия, която дава много добър резултат, се лекуват около 1000 души. 105 от тях са в Клиниката по гастроентерология в болница „Царица Йоанна – ИСУЛ,” обясни д-р Йордан Генов, който завежда Трето отделение в нея. \"От всичките 105 лекувани пациенти, само един не е излекуван, от което е видно колко е ефективно лечението в реалната клинична практика. Тук са пациенти с всякакви съпътстващи заболявания, с които трябва да се съобразяваме\", посочи той. Реално одобрените за лечение пациенти у нас са 1130, информира д-р Елена Тотева от Националната здравноосигурителна каса. \"След март 2017 г. вече с приемането на новите критерии за терапия, за миналата година 411 са били болните, които са получили лечение. За тях НЗОК е заплатила малко над 38 милиона лева. От началото на 2017 г. на терапия са нови 575 човека, а касата заплаща почти същата сума\", коментира тя. Сред рисковите групи за развитие на заболяването попадат употребяващите интравенозни наркотици, както и хора, подлежали на кръвопреливане преди 1992 г., когато кръвните продукти не са били изследвани за наличие на вируса.", "date": "2017.07.13", "title": "Едва 400 заразени с Хепатит С стигат до лечение"}
{"url": "http://www.novinite.bg/articles/147038/Osadiha-brat-i-sestra-ubili-novorodeno", "text": "Окръжният съд в Кърджали наложи наказание от по 9 години затвор при първоначален общ режим на 27-годишната Наджие Муса и 23-годишния й брат Исмаил за това, че в съучастие умъртвили бебе, което се намирало в безпомощно състояние, пише ДАРИК. По делото е установено, че на 30 април 2016 г. Исмаил и Наджие изоставили  новородената й рожба до тоалетна в кв. „Възрожденци“ в Кърджали, близо до бившото млекопреработвателно предприятие. На 24 април 2016 г. Наджие родила бебето, но не искала близките й да разберат, заради което решила да го изостави. За това й помогнал брат й. Момиченцето било оставено на земята, в тревата, близо до дърво и до двуметрова метална ограда, обрасла с храсти.Трупът на детето е бил открит на 2 май 2016 г. от свидетел, който търсел отпадъци в близките контейнерите. По делото е установено, че от 21 часа на 30 април 2016 г. до неустановен час на 1 май 2016 г. е настъпила смъртта на детето, поради общо охлаждане, в резултат на въздействието на ниски температури на околната среда.Присъдата на Окръжен съд-Кърджали може да се протестира или обжалва пред Апелативен съд-Пловдив.", "date": "2017.07.13", "title": "Осъдиха брат и сестра, убили новородено"}
{"url": "http://www.novinite.bg/articles/147027/Horoskop-za-13-yuli", "text": "\r\n\r\nДнес ще бъде твърде лесно да се разочаровате. Уверете се, че сте по-внимателни от обикновено с близките си хора, тъй като ще бъде твърде лесно да се разочаровате, както и да разочаровате тях.\r\n\r\nЧувствате се малко отчаяни, но има лесно решение: Поговорете с приятел. Вашите хора обикновено имат точно това, от което се нуждаете и само един разговор може да повдигне настроението ви.\r\n\r\nНещата са твърде объркващи днес, но добрата новина е, че са объркващи за всички, а не само за вас. Уверете се, че знаете какво правите и че сте наясно с всичко, което ви се случва.\r\nПредставителите на останалите зодиакални знаци могат да намерят двоя дневен  на .\r\n", "date": "2017.07.13", "title": "Хороскоп за 13 юли"}
{"url": "http://www.novinite.bg/articles/147035/9-godini-zatvor-za-bivshiyat-brazilski-preziden", "text": "Бившият бразилски президент Луиз Инасио Лула да Силва бе осъден на девет и половина години затвор за корупция и пране на пари, предаде ТАСС, като се позова на телевизия \"Глобо\". Това не означава, че Лула ще бъде изпратен скоро в затвора. Съгласно бразилското законодателство осъденият остава на свобода, докато трае обжалването на неговата присъда, отбелязва ТАСС, цитирани от ДАРИК.   Лула бе осъден на първа инстанция. Разглеждането на очакваното обжалване на присъдата може да отнеме няколко месеца. рез септември на бившия бразилски президент бяха повдигнати обвинения в корупция и пране на пари. Следователите стигнаха до заключението, че Лула е истинският собственик на триетажна луксозна къща в курорт. Той получил имота от строителната компания О А Еси (OAS) в съответствие с голямата корупционна схема, свързана с държавната петролна компания Петробраз (Petrobras).   Лула бе признат за виновен и по обвинения в изпиране на над 3,7 милиона реала (1,1 милиона долара към момента на извършването на предполагаемото престъпление).Към този момент бившият президент на  в периода 2003-2010 г. е подсъдим по още четири дела за корупция. Ако бъде признат за виновен на втора инстанция по който и да било този процеси, той ще загуби правото да се кандидатира за изборни длъжност.Лула отрича да е виновен и твърди, че е жертва на политическо преследване. По-рано той изрази намерение да се кандидатира отново за президент на  догодина, в случай че съдебните процеси не му попречат.   Според проучвания на общественото мнение левичарят Лула, който се радва на висока популярност в страната, особено сред по-ниските слоеве от населението, би получил най-много гласове на следващите президентски избори.", "date": "2017.07.13", "title": "9 години затвор за бившият бразилски президен"}
{"url": "http://www.novinite.bg/articles/147044/Do-12-godini-zatvor-za-kmet-obvinen-v-svodnichestvo", "text": "Европейската заповед за арест на кмета на септемврийското село Семчиново Пламен Темелков и още шестима, смятани за негови съучастници в банда за трафик на жива плът, ще бъде изпълнена, реши Окръжният съд в Пазарджик, пише ДАРИК. Групата ще бъде предадена на правосъдието в испанския град Марбеля, където ще бъде съдена по три обвинения: за участие в организирана престъпна група, за трафик на хора и за склоняване към проституция. Предвидените наказания по тамошното законодателство са съответно до 8, до 12 и до 5 години затвор. Екстрадирането вероятно ще бъде извършено в понеделник. Обвиняемите – Иван Димитров, Темелко Атанасов, Пламен Русев, Васил Михайлов, Кирил Керимов, Емил Колев и Пламен Темелков, бяха арестувани в началото на юли при мащабна акция, организирана от МВР и полицаи от Испания под наблюдението на Специализираната прокуратура. Седморката е част от организирана престъпна група, от която до момента разследващите са разкрили 69 участници. Установени са 51 техни жертви, а каналът е разбит след сигнал на една от тях. ", "date": "2017.07.13", "title": "До 12 години затвор за кмет, обвинен в сводничество"}
{"url": "http://www.novinite.bg/articles/147046/Perata-iska-da-izleze-ot-aresta", "text": "Петър Низамов-Перата, задържан след сблъсъците в Асеновград за нападение над журналист, ще обжалва решението за постоянен арест, съобщава НОВА.Същото ще направят и двама от общо 11-те задържани след сбиването пред болницата в Асеновград.Те са обвинени в извършването на непристойни действия, грубо нарушаващи обществения ред. Петър Низамов е обвинен в хулиганство и нанасяне на телесна повреда. По време на протестите в Асеновград той удари оператор на bTV и беше арестуван. ", "date": "2017.07.13", "title": "Перата иска да излезе от ареста"}
{"url": "http://www.novinite.bg/articles/147060/Policejskoto-prisastvie-v-romskiya-kvartal-Iztok", "text": "Полицейското присъствие в ромския квартал \"Изток\" в Пазарджик ще бъде увеличено. Предстои екипи на жандармерията от Пловдив също да подпомогнат работата на полицейския участък в махалата. Предложението за засилените мерки за сигурност е на ръководството на Областната дирекция на министерството на вътрешните работи в Пазарджик, съобщава БНТ.Съвместните патрулни екипи от полицаи и жандармеристи ще следят за обществения ред и спокойствието на гражданите в квартала. Допълнителните сили в ромския квартал ще могат бързо и ефективно да реагират при сигнали за нередности, коментират от полицията. От там съобщават още, че специализираните групи осъществяват и контрол дали се спазват правилата за движение по пътищата и указанията в общинската наредба за обществен ред.", "date": "2017.07.13", "title": "Полицейското присъствие в ромския квартал \"Изток\""}
{"url": "http://www.novinite.bg/articles/147052/Chetirima-balgari-shte-izminat-naj-dalgiya-avtomobilen-pat", "text": "Четирима българи ще изминат най-дългия автомобилен път на Земята като част от \"Панаемерикана\". Те ще пътуват от град Прудоу Бей в Аляска до Ушуая в Аржентина – града, известен като Края на света,съобщава бТВПанамериканската магистрала е най-дългият автомобилен път на Земята. Той свързва Северна и Южна Америка и преминава през джунгли, вулкани и пустини. Магистралата преминава през 14 страни сред които САЩ, Мексико, Гватемала, Хондурас, Никарагуа, Перу и Еквадор. Дължината му е 30 000 км, а да тръгнеш от единия му край и да стигнеш до другия е истинско изпитание на духа. Щерю, Георги и Руми са съответно адвокат, фотограф и екскурзовод, които скоро ще станат първите българи изминали целия път с автомобил. В САЩ ги очаква и Михаил, който ще осигури автомобила.„Това е най-дългият път на планетата, преминава през всички климатични пояси”, разказва Щерю.", "date": "2017.07.13", "title": "Четирима българи ще изминат най-дългия автомобилен път"}
{"url": "http://www.novinite.bg/articles/147058/Parva-svatba-na-Antarktida", "text": "Полярните полеви водачи Джули Боум и Том Силвестър са двойката, която първа ще се ожени на Антарктида, съобщава бТВ.Те са заедно от 11 години, а са сгодени вече три години и половина.В момента са в британската антарктическа изследователска станция „Ротера”. Преди месеци Том щеше да бъде преместен в станция на 1670 километра разстояние. Но заради промените в ледниковата структура на острова той остава при Джули.За двамата влюбени това е знак и те решават да се омъжат, докато са още на територията на ледения континент.Жени от базата помагат на Джули да приготви роклята си от плата на оранжава палатка. Така те ще спазят традицията булката да носи „нещо старо” в тържествения ден.Сватбата ще бъде сравнително скромна – около 20 гости ще присъстват на събитието, а церемонията ще бъде в станцията по метереология и морска наука. Точният час на празненството ще зависи от времето.В момента в Антарктида е зима и затова има ограничена слънчева светлина, а поривите на вятъра достигат до 48 километра в час.Магистратът на Британската aнтарктическа територия Пол Самуейс ще узакони любовта на двойката. Така бракът им ще бъде признат и от британските власти.", "date": "2017.07.13", "title": "Първа сватба на Антарктида"}
{"url": "http://www.novinite.bg/articles/147025/Zemetresenie-razlyulya-Severna-Koreya", "text": "Необичайно  с магнитуд 5,8 бе регистрирано днес в Японско море край бреговете на , съобщи Геофизичният институт на САЩ, цитиран от \"Ройтерс\" и НОВА. Епицентърът му е на около 190 км югоизточно от севернокорейския град Чхънджин. Земетресение с такъв размер е рядкост за този район, но не е безпрецедентно каза за \"Ройтерс\" сеизмологът Джули Дътън и добави, че последното голямо земетресение в тази част на Японско море е било през 1994 г.Северна Корея обикновено предизвиква сеизмична активност, когато извършва подземни тестове на ядрени бомби, но според Дътън по нищо не личи трусът да е предизвикан от човешка ръка.Говорител на Пентагона каза, че по първоначални данни трусът не е резултат от ядрен опит.  Той е бил на много голяма дълбочина, 538 километра под морското дъно, така че е слабо вероятно да предизвика щети. ", "date": "2017.07.13", "title": "Земетресение разлюля Северна Корея"}
{"url": "http://www.novinite.bg/articles/147029/Zapochva-SWIFT-RESPONSE-17", "text": "Най-голямото въздушно-десантно учение на НАТО през последните години „SWIFT RESPONSE 17“, започва на териториите на България, Унгария и Румъния, съобщава НОВА.В него ще участват хиляди военнослужещи от парашутните части на съюзниците от Съединените щати, Канада, Италия, Португалия и Гърция.От наша страна ще участват военнослужещи от 2-ра механизирана бригада и от 68-а бригада на специалните ни сили.  ", "date": "2017.07.13", "title": "Започва „SWIFT RESPONSE 17“"}
{"url": "http://www.novinite.bg/articles/147032/Moshtna-zimna-burya-predizvika-seriozni-problemi-v-Nova-Zelandiya", "text": "И докато на много места северното полукълбо е обхванато от летни горещини, мощна зимна буря предизвика сериозни проблеми в Нова Зеландия, съобщава НОВА.Хиляди домакинства останаха без ток, затруднения има и в транспорта. Отменени са всички регионални полети от столицата Уелингтън.Основни пътища на Северния остров са затворени заради заледявания и снежната покривка. На места поривите на вятъра достигат 160 км/ч. ", "date": "2017.07.13", "title": "Мощна зимна буря предизвика сериозни проблеми в Нова Зеландия"}
{"url": "http://www.novinite.bg/articles/147026/Tejka-nosht-za-chast-ot-fenove-na-Levski-v-Split", "text": "Фенове на Левски са пострадали в хърватския град Задар преди днешното гостуване на „сините“ на Хайдук (Сплит) в първи мач от втория квалификационен кръг на Лига Европа, информира „Дарик Радио“,цитирани от Инцидентите между двете агитки са станали на около 150 км от Сплит, след като ултраси на Хайдук пътували до Задар, за да търсят сблъсъци със запалянковци на Левски. Една гола на българите е била запалена, а феновете на „сините“ са пострадали от огъня, опитвайки да спасят своите документи в автомобила. Те са потърсили лекарска помощ в местната болница.Полицията в Задар не е успяла да се справи с двете агитки. Едно момче е със счупена глава и е настанено в клиника заедно с още шестима привърженици на Левски. 20 българи за арестувани.„В Задар сме, за да може да подкрепим Левски в Сплит. Полицията не успя да се справи с обстановката. На арестуваните наши момчета сигурно ще бъдат повдигнати обвинения“, разкри пред радиото Степан Хиндлиян – председател на Националния фенклуб на Левски.Консулката на България в Хърватия ще отиде в Задар, за да се запознае със ситуацията. Напрежение имаше и в самия Сплит, където ултраси на домакините обикаляха, за да търсят саморазправа с гостуващата агитка на „сините“. Умишлено е търсена конфронтация с всеки, който е сметнат за привърженик на Левски. Това е довело до намесата на полицията, която не е позволила на българите да се разхождат свободно из Сплит.", "date": "2017.07.13", "title": "Тежка нощ за част от фенове на Левски  в Сплит"}
{"url": "http://www.novinite.bg/articles/147036/Razbiratelstvo-mejdu-Tramp-i-Putin", "text": "Американският президент Доналд Тръмп заяви в интервю, че се разбира много добре с руския си колега Владимир Путин, с когото се срещна в петък на срещата на върха на Г-20 в Германия, предадоха световните агенции, пише ДАРИК.    В интервю за телевизия Си Би Ен Тръмп заяви: \"Мисля, че се разбираме много, много добре. Ние сме изключително могъща ядрена сила, те също. Не е логично да нямаме някакъв вид взаимоотношения\". После добави, че Путин би предпочел Хилари Клинтън да е била избрана за президент, защото, за разлика от него, тя нямало да иска да увеличи разходите за отбрана и да развие износа на въглеводороди. Това е първото интервю, което американският президент дава, откакто се върна от форума на Г-20 и след разкритията, че големият му син, Доналд Тръмп-младши, се е срещнал миналата година с руска адвокатка, която смятал, че ще му предаде информация, способна да накърни имиджа на съперничката на баща му на президентските избори Хилари Клинтън.", "date": "2017.07.13", "title": "Разбирателство между Тръмп и Путин"}
{"url": "http://www.novinite.bg/articles/147020/700-turisti-sa-bili-evakuirani-ot-Yujna-Italiya", "text": "\r\nБлизо 700 туристи са били евакуирани с лодки от курортния град Трапани, който се намира в северозападната част на остров Сицилия. Според италианската информационна агенция АНСА причина за това е станал силен пожар, обхващащ намиращи се в близост територии и представляващ заплаха за населението, предаде БГНЕС.\r\nВ момента италианските пожарникари се борят с пожари в цяла Южна Италия. Съобщава се за над 200 огнища. Най-тежка е ситуацията край градовете Месина и Катания, както и край Неапол, където пожарите са обхванали и вулкана Везувий. Причина за огъня е горещото време и липсата на дъждове, като в южните райони на страната такива не е имало почти 2 месеца.\r\nВластите посочват, че често пъти пожарите са причинени от човешка небрежност или са умишлено запалени. От правителствената пресслужба съобщават също, че тъй като ситуацията се влошава лично премиерът Паоло Джентилони ще се заеме с нея и ще получава информация за развоя на събитията в реално време.\r\n", "date": "2017.07.13", "title": "700 туристи са били евакуирани от Южна Италия"}
{"url": "http://www.novinite.bg/articles/147039/11-raboteshtite-vazrastni-germanci", "text": "През последните десет години броят на пенсионерите в Германия, които работят, се е удвоил – от 5% през 2006 г. на 11% през 2016 г. Това показва информация от официалната германска статистика. Излиза, че всеки десети на възраст между 65 и 74 г. в Германия работи, пише в. „Билд“, цитиран от БГНЕС. Тази информация не е толкова драматична, колкото звучи, защото става дума за почасови ангажименти на възрастните и за гъвкава политика на работодателите, информира НОВА.Сред причините за работещите възрастни германци са и обективни като удължаване продължителността на живота и по-доброто здравословно състояние на населението. Но има и друга – за 37% от работещите на възраст между 65 и 74 г. работата е важен източник на средства.\"За повечето от тези хора работата след пенсиониране е с положителен ефект\", твърди професорът по психология на икономиката Юрген Делер. Според него това положение давало възможност на възрастните да поддържат повече социални контакти и да се чувстват полезни. ", "date": "2017.07.13", "title": "11% работещите възрастни германци"}
{"url": "http://www.novinite.bg/articles/147048/Potchitat-pametta-na-sazdatelya-na-neoprenoviya-kostyum", "text": "Хиляди сърфисти се гмурнаха във водата едновременно в различни точки на света в чест на създателя на неопреновия костюм и сърф културата Джак О'Нийл, съобщава бТВ.Ентусиасти от всички континенти се включиха в най-мащабното групово излизане във водата. Така те изразиха своята благодарност към Джак, чието изобретение прави възможно практикуването на спорта по всяко време на годината и на най-студените места в света.Приключенецът живее до 94-годишна възраст, като сърфът и океанът винаги са част от живота му.О'Нийл отваря първия магазин за сърф в света и създава яхтено училище по морска биология и океанология, което през годините възпитава над 100 000 младежи как да опазват океана и околната среда.", "date": "2017.07.13", "title": "Потчитат паметта на създателя на неопреновия костюм"}
{"url": "http://www.novinite.bg/articles/147053/Nikolaj-Shankov-se-prizna-za-vinoven-za-ubijstvoto-na-3-godishno-dete", "text": "Видинският окръжен съд постанови 25 години затвор за трийсетгодишния Николай Шанков, обвинен в убийството на тригодишно момиченце. Присъдата ще се изпълнява при първоначален строг режим. Съдът призна и част от гражданския иск на майката на убитото дете - Димитрана Викториева, в размер на 80 000 лева, пише ДАРИК. Обвиняемият Николай Шанков се призна за виновен за убийството. Той е обвинен за умишлено причинена смърт на тригодишно момиченце, след като е удрял детето с метална тръба по тялото и главата. Престъплението е извършено на 7 май тази година в постройка към кравеферма във видинското село Слана бара. Обвиняемият пребил до смърт детето, защото се разплакало. Мъжът е от Белоградчик, криминално проявен и осъждан, живеел на съпружески начала с майката на детето в селото. Месец преди това излязъл от затвора, където излежал присъда за кражба и бил в изпитателен срок.", "date": "2017.07.13", "title": "Николай Шанков се призна за виновен за убийството на 3-годишно дете"}
{"url": "http://www.novinite.bg/articles/147054/Momichence-albinos-nabira-populyarnost", "text": "Сибирска Снежанка очарова с порцеланова кожа и чар. 8-годишната Нариана Иванова вече набира популярност като модел. Светлите коси, порцелановата кожа и чарът на Нариана й спечелиха прякора Снежанка, пише Дарик.Момиченцето е албинос, а състоянието му е наследствено. Родителите на момиченцето са от азиатската раса.Освен с красотата си, малката бяла русокоска с платинени коси очарова модни и рекламни агенции с лекотата, с която позира пред камера.", "date": "2017.07.13", "title": "Момиченце албинос набира популярност"}
{"url": "http://www.novinite.bg/articles/147055/Ctrog-rejim-za-ubijcite-na-Nemcov", "text": "Петимата подсъдими по делото за убийството на руския политик Борис Немцов, признати миналия месец за виновни, бяха осъдени на различни срокове затвор от 11 до 20 години при строг режим, предадоха осведомителните агенции,съобщава ДАРИК. Военният съдия Юрий Житников огласи, че прекият извършител на убийството Заур Дадаев ще лежи 20 години и ще заплати 100 хиляди рубли глоба. Четиримата му съучастници - Анзор Губашев, Шадид Губашев, Тамерлан Ескерханов и Хамзат Бахаев, бяха осъдени на съответно 19, 16, 14 и 11 години лишаване от свобода и глоби по 100 хиляди рубли. Дадаев и Ескерханов са лишени от военни звания и награди, а след излежаване на срока Дадаев ще бъде две години в режим на ограничена свобода, гласи съдебното решение на Московския окръжен военен съд, цитирано от ТАСС. Защитата на подсъдимите обяви, че присъдите ще бъдат обжалвани. Асошиейтед прес отбеляза, че прокуратурата е поискала Дадаев да бъде осъден на доживотен затвор. Засега не е известно защо съдът е наложил по-лека присъда на Дадаев, който е бивш офицер от службите за сигурност на чеченския лидер Рамзан Кадиров.Борис Немцов, който беше отявлен критик на президента Владимир Путин, бе застрелян на мост на река Москва близо до Кремъл броени дни преди голяма опозиционна демонстрация в руската столица. В навечерието на смъртта си Немцов каза, че ще огласи документи за намесата на руски военни в украинския конфликт.", "date": "2017.07.13", "title": "Cтрог режим, за убийците на Немцов"}
{"url": "http://www.novinite.bg/articles/147037/Jestoki-nakazaniya-zaradi-sheriata", "text": "Флиртовете, милувките, пиенето на алкохол: всичко това е забранено в индонезийския град Банда Ачех. Там е в сила шериатът, а специална нравствена полиция следи за спазването на ислямското право, пише ДЕРИК. На младите хора не е позволено дори да се държат за ръце. „Дадохме им указание да се държат на разстояние един от друг или да си отиват в къщи. Ако ги видим още веднъж ще ги арестуваме“, казват патрулиращите. Всеки, който бъде заловен от пазителите на морала, го очаква позорно наказание - публичен бой с пръчки. Този път са задържани 8 младежи. Оковани в белезници ги отвеждат пред джамията . Един от тях е 22-годишният Курния. „Извърших грях. Съветвам всички млади хора да не прекрачват границите на шериата, защото много боли“, казва той. Заловените младежи са осъдени на 25 удара с бамбукова пръчка. Сред тях е и приятелката на Курния. Двойката ще бъде бичувана заради нещо, което на други места по света е всичко друго, но не и престъпление. Имали са среща, на която вероятно са разменили по някоя целувка. Двамата младежи трябва да платят цената за това прегрешение. Ударите са много болезнени. Но основната цел на тази наказателна мярка е не болката, а унижението пред очите на всички.„Свършен си. Следващият път ще си мъртъв“, крещят зяпачите. Младежите, подлагани на това наказание, често не издържат и изпадат в безсъзнание. Дълго време Индонезия минаваше за толерантна мюсюлманска държава. Сега обаче това очевидно се променя. Мюсюлмански хардлайнери в Джакарта прогониха от властта тамошния губернатор християнин, който беше осъден на две години затвор по обвинение в богохулство. Междувременно в Индонезия се вливат все повече пари от Саудитска Арабия - пари за нови джамии, училища, университети. В Банда Ачех консервативните сили печелят все повече влияние, казва активистката Ратна Сари. През последната година в града са били бичувани общо 340 души. А тази година сигурно ще са и повече.", "date": "2017.07.13", "title": "Жестоки наказания заради шериата"}
{"url": "http://www.novinite.bg/articles/147061/EK-predprie-vtorata-stapka-ot-nakazatelnata-procedura-sreshtu-Ungariya", "text": "Европейската комисия предприе днес втората стъпка от наказателната процедура срещу Унгария, свързана с местния закон за висшето образование, съобщава БНТ.Законът нарушава правото на ЕС и международното законодателство, и Унгария разполага със срок от един месец, за да приеме необходимите поправки, се посочва в съобщение на комисията.Според ЕК приетите през април законови промени от парламента в Будапеща са в разрез със свободата за разкриване на бизнес, с правото на образование и с академичната свобода. Законодателните промени бяха възприети като заплаха за съществуването на Централноевропейския университет, основан и финансиран от американския милиардер от унгарски произход Джордж Сорос.", "date": "2017.07.13", "title": "ЕК предприе втората стъпка от наказателната процедура срещу Унгария"}
{"url": "http://www.novinite.bg/articles/147049/Shtatite-obviniha-Ukrajna-v-organizirani-dejstviya-sreshtu-Tramp", "text": "\r\nРядко срещана през последните години ситуация се разигра във Вашингтон. Щатите обвиниха  в организирани действия срещу американския президент. Белият дом обвини директно властите в Киев и Демократиечската партия на САЩ в сговор, чиято цел бе да не се допусне победа на Доналд  на президентските избори миналата година. \"Смятам, че ако има свидетелство за сговор през 2016 г., то това е между Националния комитет на Демократическата партия (НКДП) и украинското правителство\", заяви на редовен брифинг в Белия дом говорителката на президентската администрация Сара Сандърс, предаде БГНЕС.\r\nПри това тя цитира записа в Twitter на един от кореспондентите на The New Jork Times, което води кампания срещу Доналд Тръмп. \"Аз не цитирам често New Jork Times, но дори един от неговите репортери туитна защо този пример съдържа доказателство за сговор. \"Имаше сътрудничество между длъжностни лице на НКДП и длъжностни лица от украинското правителство, а не просто между някакви симпатизанти. Информацията, предаде от украинските власти на НКДП, директно нанасяше удар по членове от предизборния екип на , с цел да го компрометират\", подчерта още Сандърс.\r\nПо думите й \"действията на украинската страна за координиране на усилията с НКДП са били наистина успешни, за разлика от показаното от електронната преписка на Доналд Тръмп-младши. Говорителката имаше предвид преписката за срещата на президентския син Доналд Тръмп-младши с руската адвокатка Наталия Веселницкая. На нея той я попитал разполага ли с документи за неправомерно спонсориране на НКДП, на което тя му отговорила отрицателно.\r\n", "date": "2017.07.13", "title": "Щатите обвиниха Украйна в организирани действия срещу Тръмп"}
{"url": "http://www.novinite.bg/articles/147063/50-086-kandidat-bejanci-za-godina-v-SASht", "text": "САЩ са достигнали лимита от 50 000 кандидати за убежище, определен от администрацията на Доналд Тръмп за настоящата фискална година. Това не означава, че през следващите месеци в страната няма да бъдат допускани повече бежанци, но за тях ще важат по-строги стандарти, предаде Асошиейтед пре, цитирани от БНТ.Миналия месец Върховният съд постанови, че правителството трябва да приема кандидати за убежище над бройката 50 000, ако те могат да докажат \"bona fide\" отношение с личност или институция в Съединените щати.От началото на бюджетната година през октомври м.г. досега в САЩ са пристигнали 50 086 кандидат-бежанци. Всички трябва да преминат през процедура на подробна преценка. Лицата над лимита ще трябва да доказват, че имат близки роднини в САЩ, осигурена работа или че са приети в колеж или университет.   ", "date": "2017.07.13", "title": "50 086 кандидат-бежанци за година в САЩ"}
{"url": "http://www.novinite.bg/articles/147034/Plashtat-na-policaite-29-mln-lv", "text": "Полицаите получават пари за униформите на полицаите за 5 години. С поправките в Закона за МВР депутатите одобриха предложението на полицаите, неполучили униформи от 2011 г. до 2015 г., да бъде платена паричната им равностойност, съобщава НОВА.Така с подпис на министъра на финансите и разрешение на правителството, на полицаите ще бъдат компенсирани с 29 млн. лв.Служителите на МВР, работили през 2011 г. и които са напуснали системата, също биха могли да получат пари. Стига да не са взели обезщетения при напускането си. Със заповед на министъра на вътрешните работи ще се определи индивидуалната сума за всеки полицай. ", "date": "2017.07.13", "title": "Плащат на полицаите 29 млн. лв."}
{"url": "http://www.novinite.bg/articles/147069/Prokuraturata-se-samosezira-sled-mnojestvo-signali-za-martvi-delfini", "text": "Върховната административна прокуратура се самосезира по медийни публикации за открити множество мъртви делфини по родното Черноморие от защитените видове – „моткур”, „афала” и „обикновен делфин”, съобщава бТВ.Както ви съобщихме вчера от началото на годината по цялото родно крайбрежие са намерени над 70 мъртви делфина. Според еколозите обаче те са  20 пъти навътре в морето.Държавното обвинение е сезирало Министерството на околната среда и водите, което по закон може да проверява, установява и предприема действия при случаи на необичайна масова смъртност на китоподобни.Целта на проверката е да бъдат установени всички случаи на масово измиране на делфини на територията на българското Черноморие, както и причините за това. Също и дали има нарушения на закона, който защитава морските бозайници", "date": "2017.07.13", "title": "Прокуратурата се самосезира след множество сигнали за мъртви делфини"}
{"url": "http://www.novinite.bg/articles/147066/Legaliziraha-ednopolovite-brakove-v-Malta", "text": "Малтийските законодатели легализираха еднополовите бракове.Шумни празненства по улиците на Валета маркираха новата страница в историята на католическата страна, съобщава бТВ.Законът беше приет с почти пълно мнозинство в консервативната държава. Според него всички сключили брак двойки могат да си осиновяват деца.Единственият депутат, обявил се срещу решението, се аргументира с християнската си вяра.Католицизмът е държавна религия и има силно влияние в островната страна. Едва през 2011 г. там беше разрешен разводът, а абортът все още е незаконен.Това е първият закон под управлението на министър-председателя Джоузеф Мускат. По време на предизборната си кампания той направи обещание за това, в случай че бъде избран. Новото правителство на Мускат обеща да насочи политиката си към справедливост и равенство в обществото.", "date": "2017.07.13", "title": "Легализираха еднополовите бракове в Малта"}
{"url": "http://www.novinite.bg/articles/147021/Dinko-Valev-zadarjan-za-poboj-i-opit-za-otvlichane", "text": "Динко Вълев, станал известен като „ловеца на бежанци”, е задържан вчера, съобщи бТВ. Той е арестуван за 24 часа по сигнал на човек, който твърди, че е бил бит от него.Според свидетеля Вълев се опитал да го отвлече. Полицията все още изяснява случая.", "date": "2017.07.13", "title": "Динко Вълев задържан за побой и опит за отвличане"}
{"url": "http://www.novinite.bg/articles/147064/Osem-dushi-sa-postradali-na-festivala-San-Fermin", "text": "Двама испанци бяха намушкани, а други шестима бегачи получиха наранявания по време на днешното седмо бягане пред бикове в рамките на фестивала Сан Фермин в Памплона, съобщиха Ройтерс и Асошиейтед прес, цитирани от БНТ.\r\nОсмината  - седем мъже и жена, са постъпили в болница в Навара. Животът на нито един от тях не е застрашен.\r\nДвамата испанци са намушкани в краката, докато други двама бегачи са получили контузии в главата. \r\nПоследният ден от многовековния , който е известен най-вече с 875-метвото бягане пред бикове, е утре. Днешното бягане продължи 2 минути и 40 секунди и включваше животни от ранчото Нунес дел Кувийо.\r\n", "date": "2017.07.13", "title": "Осем души са пострадали на фестивала Сан Фермин"}
{"url": "http://www.novinite.bg/articles/147030/Otnovo-protest-na-pacienti-zaradi-slucheya-Shejnovo", "text": "Бивши пациенти на пребитата акушер-гинеколожка от болница \"Шейново\" ще протестират за втори път. Тази вечер те ще се съберат на входа на Южния парк, за да кажат \"Не на насилието в здравеопазването\", според НОВА.Във вторник съдът отново остави в ареста обвинения за побоя над доктор Гагова. Според магистратите Владимир Стоянов е обществено опасен и затова трябва да остане зад решетките.Протестиращите обаче са притеснени, че Стоянов рано или късно ще бъде освободен и няма да получи справедливо наказание.  ", "date": "2017.07.13", "title": "Отново протест на пациенти заради случея  \"Шейново\""}
{"url": "http://www.novinite.bg/articles/147065/402-deca-sa-prieti-v-detskite-zavedeniya-v-Plovdi", "text": "Нови 402 деца са приети в детските заведения в Пловдив след третото класиране. За него бяха обявени 1099 места. В надпреварата са участвали общо 1282 деца, от които 828 са кандидатствали за яслените групи, съобщава БНТ.Общо 2561 деца за новата първа възрастова група са приети до момента в детските заведения в Пловдив. Все още има около 100 деца, които кандидатстват за точно определени заведения и не са приети, тъй като местата там са ограничени. На предстоящите класирания ще бъдат обявени повече свободни позиции и за яслените групи, така че ще бъдат осигурени и желаещите от тази възрастова група, съобщиха от община Пловдив. От там напомниха, че е необходимо само 3-годишните да постъпят през септември в детските градини.", "date": "2017.07.13", "title": "402 деца са приети в детските заведения в Пловди"}
{"url": "http://www.novinite.bg/articles/147023/Izdirvat-11-godishno-momichence-v-Slanchev-bryag", "text": "Чешка туристка се е удавила в Слънчев бряг, издирват 11-годишно момиченце, влязло в морето заедно с жената, съобщиха от Областната дирекция на МВР - Бургас. Вчера около 20.13 ч. в Районно управление „Полиция” - Несебър е получено съобщение за инцидент в морето между 6 и 7 спасителен пост в Слънчев бряг срещу бистро „Кораба”, при който се давела жена, съобщи 24 часа.  Изпратените на място полицейски служители установили, че 38-годишнен мъж от Габрово предприел първоначални действия за спасяване, но въпреки намесата му, извадената от водата жена починала. Констатирано е, че удавилата се е 61-годишната чешка туристка, отседнала в хотелски комплекс в Слънчев бряг.    Габровецът заявил, че влизайки във водата за да спасява жената, забелязал и дете, което потънало и повече не успяло да излезе на повърхността. Незабавно са предприети издирвателни мероприятия от служители на „Морска администрация” и „Пожарна безопасност и защита на населението”, но тялото на детето не е открито.   Установено е, че изчезналото момиченце е 11-годишно от виетнамски произход, постоянно пребиваващо в Чехия, отседнало заедно с жената и 13-годишната си сестричка в Слънчев бряг. По първоначални данни двете деца заедно с 61-годишната чешка туристка влезли в морето, но 11-годишното момиченце започнало да се дави.   Жената се опитала да помогне и викайки за помощ привлякла вниманието на българина. Той се отзовал, но успял да извади от водата единствено чешка туристка. Към момента издирвателните мероприятия за откриване тялото на 11-годишното момиченце продължават.", "date": "2017.07.13", "title": "Издирват 11-годишно момиченце в Слънчев бряг"}
{"url": "http://www.novinite.bg/articles/147019/Temperaturite-shte-zapochnat-da-se-ponijavat", "text": "\r\nДнес преди обяд ще е предимно слънчево повече  ще има северните райони, където на отделни места ще превали. Около и след обяд ще се развива купеста и купесто-дъждовна облачност и на много места ще превали краткотраен дъжд с гръмотевици. Има условия за градушки. Вятърът ще е слаб до умерен от северозапад. Температурите ще започнат да се понижават. Максималните ще бъдат предимно между 31 и 36 градуса, в крайните югозападни райони до 39°.\r\nАтмосферното налягане е малко по-ниско от средното за юли - още малко ще се понижи.\r\nНад планините до обяд ще е предимно слънчево. Около и след обяд ще се развива купеста и купесто-дъждовна облачност и на много места ще превали и прегърми. Ще духа умерен до силен северозападен вятър. Максималната  на 1200 метра ще е около 26 градуса, на 2000 метра – около 19.\r\nНад Черноморието ще преобладава слънчево време. В следобедните часове, главно над северното крайбрежие ще се развива купесто-дъждовна облачност, ще превали и прегърми. Ще духа слаб до умерен югоизточен вятър. Максимални температури ще са между 27 и 30 градуса. Температурата на морската вода е 23-27, на север от нос Калиакра е 16. Вълнението на морето ще бъде около 2 бала.\r\nВъпреки навлизащото от север захлаждане и днес в по-голямата част на Южна България е обявен жълт предупредителен код за високи температури. Той е в сила за областите Благоевград, Пазарджик, Пловдив, Смолян, Кърджали, Хасково, Стара Загора, Ямбол и Сливен.\r\n", "date": "2017.07.13", "title": "Температурите ще започнат да се понижават"}
{"url": "http://www.novinite.bg/articles/147028/Zabaven-polet-kakvi-sa-pravata-ni", "text": "В сезона на голямото пътуване стотици българи останаха блокирани по летищата заради забавени полети. Как да претендираме за обезщетение в такава ситуация?Само през последните дни в Гражданска въздухоплавателна администрация са постъпили над 100 жалби на недоволни пътници. Обикновено казусите достигат там, ако не са разрешени директно от превозвача. Така че исканията за обезщетение вероятно са с пъти повече, съобщава НОВА.А държавата започна комплексна проверка на националния превозвач. До дни ще стане ясно доколко обективни са причините за забавянията, които доведоха до хаос сред пътниците.В разгара на лятото ви показваме какви са правата ви, когато тръгвате на път. В какви случаи имате право на обезщетение и какво може да е то? Гледайте във видеото.  ", "date": "2017.07.13", "title": "Забавен полет-какви са правата ни"}
{"url": "http://www.novinite.bg/articles/147031/Protest-sreshtu-nebostargachite-v-Sofiya", "text": "Отново недоволство срещу застрояването в София. Намерението за издигане на 43-етажна сграда ядоса живеещи в квартал \"Стрелбище\" и тази вечер те ще протестират за втори път, съобщава НОВА\"Белият дроб на Стрелбище\" - така наричат протестиращите пространството, което се намира между булевардите „България” и „Акад. Иван Евстатиев Гешов”. Те не желаят там да се издигне близо 150-метров небостъргач. От фирма \"Никми\", които са собственици на терена, са категорични, че преди години са придобили терена законно и на висока цена. От друга страна, според Общия устройствен план на София теренът трябва да остане градинка.   ", "date": "2017.07.13", "title": "Протест срещу небостъргачите в София"}
{"url": "http://www.novinite.bg/articles/147042/Otnovo-agresiya-nad-akusherka", "text": ". Жената била , съобщи бТВ. Инцидентът е станал около 11:30 ч. вчера.  влязъл в АГ клиниката в града заедно . На входа на болницата те не били допуснати, защото . Това ядосало мъжа и. Счупил и близкото стъкло на врата. От болницата е подаден сигнал в полицията и .", "date": "2017.07.13", "title": "Отново агресия над акушерка"}
{"url": "http://www.novinite.bg/articles/147047/Bez-nudistite-na-plaj-Delfin-pri-Ahtopol", "text": "За първо лято плаж \"Делфин” край Ахтопол вече не е нудистки, защото има нов наемател. Тази година там има зона с чадъри и шезлонги за хора с бански и свободна зона за нудисти. На ивицата се появиха табели с призив за спазване на благоприличие, поставени от новия стопанин Данаил Влаховски, съобщава inews.bg\"Плажът е за нормалните хора и не може чисто голи да се разхождат нагоре-надолу”, коментира новият стопанин пред бТВ. Негово е решението плажните услуги на \"Делфин” да са безплатни, но само за туристи с бански, голите ще плащат такси.От няколко дни нетърпимостта между дългогодишните нудисти на плажа и сегашният му управител ескалира. \"Дори по време на комунизма такова нещо не е имало. Не е идвала милиция тогава”, негодумат голите туристи.", "date": "2017.07.13", "title": "Без нудистите на плаж „Делфин” при Ахтопол"}
{"url": "http://www.novinite.bg/articles/147057/Kanaldjiite-minavat-na-kontrabandata", "text": "\r\nУспокояването на ситуацията около бежанската криза в нашия регион е започнала да се отразява на криминалния контингент. Оказва се, че те вече няма кого да прекарват през границите ни и между тях. Поради което започват да се преориентират към друг по-доходен \"бизнес\". И това е та. Това стана ясно на съвещание на главния секретар на МВР Младен Маринов проведе с директора на \"Гранична полиция\" главен комисар Светлан Кичиков и шефовете на всички регионални дирекции на звеното в страната,пише inews.bg\r\nПо време на срещата бе направен анализ на оперативната обстановка и възможностите за засилване на противодействието на та на , тютюни, алкохол и горива в граничните райони. Отчетено бе, че към момента се запазва тенденцията бежанският натиск към страната ни да не е сериозен. Във връзка с това анализите сочат, че се наблюдава преориентиране на хора, занимаващи се с престъпната дейност - от каналджийство към контрабандна на акцизни стоки като , алкохол и горива. В този контекст са обсъдени организационни мерки за насочване на ресурса към противодействие на този тип престъпления.\r\nНа директорите са поставени конкретни задачи и едномесечен срок, след който трябва да докладват за предприетите конкретни действия и постигнатите резултати.\r\nБежанският натиск по българските граници, особено през тази с Турция, започна да намалява още в края на миналата година. Тенденцията се запази и през всичките изминали месеци на тази. На практика от Нова година насам България екстрадира повече мигранти спрямо тези, които приема или се установяват, че са влезли незаконно на наша територия. Поради което те явно са започнали да страдат от липса на \"работа\", което ги принуждава да се преориентират към други дейности, но очевидно отново криминални.\r\n", "date": "2017.07.13", "title": "Каналджиите минават на контрабандата"}
{"url": "http://www.novinite.bg/articles/147040/Poreden-opit-za-splashvane-na-gorski-slujiteli", "text": "Пореден опит за сплашване на горски служители е констатиран тази нощ, съобщиха от Министерството на земеделието, храните и годите. Около 01.00 ч. при проведена съвместна акция на горски служители от  Бургас и Ново Паничарево е направена рутинна проверка, пише ДАРИК.   След нея е констатирано, че автомобилът на проверяващите, който бил временно паркиран в село Индже войвода, е залят с масло и са му отвинтени болтовете на гумите. Служителите са сезирали РПУ – Созопол. Извършват се следствени действия от компетентните органи. \"Поредният вандалски акт срещу горската служба е реакция на засилените мерки и действия срещу бракониерството в района\", коментират от ведомството.   Само преди няколко дни, на 7 юли 2017 г. около 22 ч. по време на специализирана акция проведена от същия екип на РДГ Бургас и ДГС Ново Паничарево е заловен бракониер, превозващ убит бременен заек. Незаконно убития и превозван дивеч е бил скрит в калника на Лада Нива.   Джипът е спрян и заловен на селски път между селата Индже войвода и Крушевец и е бил управляван от член на ЛРС Ново Паничарево, ловна дружина с. Индже Войвода. Той е имал в себе си редовно издадено разрешително за лов на сръндак и хищник. На бракониера е съставен акт за установено административно нарушение по Закона за лова и опазване на дивеча и колата му е задържана.", "date": "2017.07.13", "title": "Пореден опит за сплашване на горски служители"}
{"url": "http://www.novinite.bg/articles/147067/906-000-trudosposobni-balgari-sa-napusnali-stranata", "text": "През последните 17 години 906 000 българи в трудоспособна възраст са напуснали страната трайно. \"Положението става катастрофално\", заяви в Русе президентът на КНСБ Пламен Димитров, пише ДАРИК. По думите му катастрофата може да бъде овладяна само със спешни мерки за увеличение на доходите. Димитров заяви, че КНСБ иска въвеждането на специализирана отделна минимална заплата за висшисти, които работят по специалността си, като тя да бъде в размер на 700 лева. \"Трябва да е ясно, че образованието струва пари и то трябва да се цени\", заяви президентът на КНСБ. Той даде пример и с Румъния. През първото тримесечие на тази година средната заплата там е била 703 евро, а у нас - 514 евро. По думите му в производството на текстил и изделия от текстил в България средното възнаграждение е 380 евро, а в Румъния е 557 евро. В сферата на образованието средната заплата е 471 евро у нас, а 714 евро е от другата страна на река Дунав. Подобна е ситуацията и в здравеопазването - в България средното възнаграждение е 522 евро, а 822 евро е в Румъния.", "date": "2017.07.13", "title": "906 000 трудоспособни българи са напуснали страната"}
{"url": "http://www.novinite.bg/articles/147070/Stolichniya-centar-v-remont-do-noemvri", "text": "\r\nРемонтът на столичния бул. \"Дондуков\" няма да приключи до средата на септември, каквито бяха плановете, а ще продължи до края на октомври. Това съобщи по БНТ кметът на  Йорданка Фандъкова, пише inews.bg\r\nПричината е забавянето на началото на работата заради съгласуването на проекта с министерството на културата относно старата павирана настилка. Така една от ключовите пътни артерии в града ще обърква трафика и след края на отпускарския сезон, пише Дневник.\r\nКакто е известно министерството на културата не прие идеята на общината паветата да се запазят само в зоната на трамвайните линии, а пътните платна да са асфалтови. Общината ще изпълни това искане, но заради тежкият трафик по булеварда, за първи път в  под павета ще се постави бетонова основа.\r\nОт думите на Фандъкова стана ясно, че общината не смята да се съобрази с позицията на министерство на културата да се запазят и паветата на ремонтиращия се бул. \"Прага\". \"Там разрешението за строеж е от преди заповедта на министерството, изпълнителят също е избран преди това\", поясни кметът.\r\nФандъкова допълни, че докато за \"Дондуков\" подобно искане е разбираемо, защото той се намира в историческия център на , то при бул. \"Прага\" става дума за къса отсечка, свързваща асфалтирани улици. Тя подчерта, че навсякъде, където има възможност, стремежът е да се запази паважната настилка, като ще има и възстановителни работи по нея.\r\nВ близките години не се предвижда основен ремонт на пътните платна на бул. \"Цар Борис III\", каза още фандъкова. Общината е получила европейските средства за обновяване на трамвайната линия, по която се движи трамвай №5.\r\nПредвижда се и закупуването на 13 нови мотриси, които да се движат по трасето, така че то да стане едно от най-удобните и бързи в София. С европейски средства ще се ремонтират и релсите по улица \"Каменодлеска\".\r\nСтоличинят кмет каза, че до дни започват още няколко големи пътни ремонти - вторият етап на бул. \"Монтевидео\", както и останалият участък от бул \"Овча купел\". Ще се започне и с разширението на бул. \"Тодор Каблешков\".\r\nПродължава и програмата за ремонт на малките квартални улички, като за две месеца вече били обновени 30 подобни трасета. Фандъкова допълни, че според предложенията на районните кметове се работи и по реконструкцията на тротоарите в кварталите.\r\n", "date": "2017.07.13", "title": "Столичния център в ремонт до ноември"}
{"url": "http://www.novinite.bg/articles/147071/Po-evtina-hrana-prez-yuni-po-skapi-hotelite", "text": "\r\nС 0.5% са паднали потребителските цени през юни спрямо месец май. В сравнение със същия месец на миналата година те обаче са с 1.9% по-високи. Това показват данните на Националният статистически институт, пише inews.bg\r\nИнфлацията от началото на годината (юни 2017 г. спрямо декември 2016 г.) е 0.7%, а средногодишната инфлация за периода юли 2016 - юни 2017 г. спрямо предходните 12 месеца е 0.8%.\r\nСпрямо май се вдигат цените в ресторантите и те - с 0.9% и с по 0.2% - на алкохола и цигарите, на домашните уреди и обзавеждане и на съобщителните услуги.\r\nХранителните продукти и безалкохолните напитки поевтиняват за месец с 1.2%, транспортните услуги - с 1.6%, облеклото и обувките - с 0.6%, режийните разноски - с 0.2%.\r\nСтатистическите данни сочат, че по-значително поевтиняват прахосмукачките - с 1.4%, климатичните инсталации - с 2.2%, автомобилите втора употреба - с 1.6%, дизеловото гориво - с 3.4%, бензинът А95Н - с 2.2%, А98Н - с 1.7%, газът пропан-бутан за коли - с 3.7%, метанът - с 0.5%, мобилни телефонни услуги - с 1.8%, телевизорите - с 2.4%.\r\nПрез месеца по-съществено поскъпват пакетните далекосъобщителни услуги - с 3.3%, пътническият въздушен транспорт - с 0.7%, услугите по краткосрочно настаняване - със 7.4%.\r\n ", "date": "2017.07.13", "title": "По - евтина храна през юни, по-скъпи хотелите"}
{"url": "http://www.novinite.bg/articles/147022/Mareshki-Ili-pravitelstvoto-zapochva-rabota-ili-svarshva-tozi-cirk", "text": "\"Пет години са ме разследвали, разпитали са стотици свидетели и прокуратурата казва, че няма никакви доказателства, че аз съм виновен. На база на същите доказателства се оказва, че има съмнения и щели отново да разпитват стотици свидетели\", каза пред БНТ лидерът на партия \"Воля\" Веселин Марешки, срещу когото се очаква днес специализираното звено \"Антикорупция\" да повдигне обвинение.   \"Разиграват театри пред хората, за да се опитат да направят мен и нашата парламентарна група послушни пуделчета, каквито има и в този парламент. Най-лошото е, че по този начин те възпитават всички следващи, че, ако си послушен, играеш в играта, крадеш от пътища, от НДК, саниране, тогава нямаш никакви проблеми с никой. Обаче, ако си непослушен, ставаш неудобен\", каза Марешки.   Той заяви още, че според него правителството ще падне от власт заради борбата с нелегалната търговия, ако не започнат да се борят с нея. Относно обвиненията за лекарствата той каза, че няма проблем с конкурентите, а те с него. \"Моите конкуренти са използвали по същия начин лобита за правене на закони срещу Марешки. Аз съм единственият бизнесмен с толкова закони срещу моят бизнес. Имаме идеи в контрабандата с горивата. Няма какво да гледаме в парламента, няма внесени законопроекти. Това трети мандат на Борисов, той е най-опитният и трябва да е с летящ старт\", посочи той. Лидерът на \"Воля\" сподели, че усеща все повече напрежение сред хората и в парламента и все повече намирисва на предсрочни избори. \"Много остро ще поставим въпросът на правителството през септември. Или правителството започва активна работа, или свършва този цирк\", коментира той.", "date": "2017.07.13", "title": "Марешки: Или правителството започва работа, или свършва този цирк"}
{"url": "http://www.novinite.bg/articles/147059/Malki-podobreniya-v-hranitelniya-rejim-uvelichat-prodaljitelnostta-na-jivota", "text": "Малки подобрения в хранителния режим, свързани с по-голяма консумация на плодове, зеленчуци и риба, могат значително да увеличат продължителността на живота, сочат резултатите от изследване, цитирани от ДАРИК. Става въпрос за първото изследване, което показва, че здравословното хранене в разстояние на най-малко 12 години значително намалява риска от смърт вследствие на сърдечносъдови болести, отбелязаха учени от Харвардския университет. Те изследвали връзката между промените в храненето на близо 74 000 възрастни през периода 1986-1998 г. и риска от смърт за тях през следващия 12-годишен период - 1998 - 2010 г. Участниците били интервюирани за хранителния им режим на всеки 4 години, както и за начина им на живот и здравословното им състояние на всеки две години. Резултатите показали, че подобренията в хранителния режим за 12-годишен период водят до намаляване на риска от смърт за следващите 12 години. \"Резултатите хвърлят светлина върху продължителния благотворен ефект за здравето в резултат на подобреното качество на хранителния режим“, заяви ръководителят на изследването проф. Франк Хю от университета. „Хранителните навици могат да се възприемат в зависимост от кулинарните и културни предпочитания на всеки индивид, както и в зависимост от здравословното му състояние\". За подобряване на хранителния режим допринасят най-много зърнените храни, плодовете, зеленчуците, рибата или омега-3 мастните киселини. 20-процентното подобряване на хранителния режим, което може да се изрази в заменяне на порция червено месо или колбаси с ядки или зеленчуци, е свързано с 8-17-процентно намаляване на риска от смърт. Влошеното качество на хранителния режим обаче води до увеличаване на риска от смърт с 6-12 процента за същия период. Сред участниците, които по-дълго се придържали към здравословно хранене, намаляването на риска от смърт поради всякакви причини е 9-14-процентно.", "date": "2017.07.13", "title": "Малки подобрения в хранителния режим увеличат продължителността на живота"}
{"url": "http://www.novinite.bg/articles/147045/Ochakva-se-Italiya-potvardi-poziciyata-si-za-priemaneto-na-Balgariya-v-Shengen", "text": "Очаква се днес Италия да потвърди позицията си за приемането на България в Шенген пред президента Румен Радев, съобщава НОВА.Държавният глава заминава на еднодневно посещение в Рим по покана на италианския си колега Серджо Матарела.Президентите на България и Италия ще направят преглед на двустранните отношения, търговско- икономическото сътрудничество, както и партньорството на двете държави в евросъюза и НАТО.Очаква се да бъдат обсъдени и проблемите около бежанската криза. ", "date": "2017.07.13", "title": "Очаква се Италия потвърди позицията си за приемането на България в Шенген"}
{"url": "http://www.novinite.bg/articles/147050/Borisov-zaminava-za-Solun", "text": "\r\nПремиерът  заминава за , където ще се види с гръцкия министър-председател Алексис Ципрас и президента на Сърбия Александър Вучич. Ще бъдат обсъдени отношенията в региона и големите инфраструктурни проекти, съобщава бТВ.\r\nВчера Борисов бе в Триест за среща с лидерите от Берлинския процес. Там той разговаря с френския президент Еманюел Макрон и германския канцлер Ангела Мрекел.\r\nПремиерът ни беше категоричен, че подготовката на държавите от Западните Балкани за членство в Европейския съюз ще бъде един от приоритетите на българското председателство на Европейския съюз.\r\n", "date": "2017.07.13", "title": "Борисов заминава за Солун"}
{"url": "http://www.novinite.bg/articles/147068/Igrata-Sin-kit-vze-balgarska-jertva", "text": "16-годишно момиче от български произход е починало в САЩ заради играта \"Син кит\", съобщава CBS North Carolina. Едва след смъртта й, семейството открило множество бележки, снимки и рисунки и разбрало какво точно се е случвало с тийнейджърката преди тя да се самоубие. Днес близките й искат да разкажат за случилото се, за да направят така, че други младежи да не последват съдбата й, съобщава НОВА.„Започнах да търся повече информация и да чета какво представлява играта. Тогава събрах парченцата от пъзела и си спомних как през уикендите тя ме молеше да се качва на покрива на къщата ни”, споделя майката на момичето.Докато тече разследването на самоубийството, семейството продължава да търси и да разпространява информация за „Синия кит” с надеждата, че така ще спаси живота на други тийнейджъри.Виртуалната игра \"Син кит\" подтиква деца и тийнейджъри да се самонараняват и е свързана с десетки смъртни случаи в Русия.Играта има 50 нива и предполага изпълнение от участника на задачи, които получава от \"надзорник\" или \"ментор\".Той дава задачи, а участникът трябва да докаже, че ги е изпълнил, като изпрати снимка или клип. Задачите, които се изпълняват в течение на 50 дни, се отнасят до самонараняване, слушане на песни със самоубийствени послания, систематично будене в 4:20 часа, гледане на филми или видеоклипове с ужаси, изкачване на високи сгради, мостове, изолация от обществото. Според психолози крайната цел е играчът да изгуби вяра в себе си и да стигне до самоубийство.", "date": "2017.07.13", "title": "Играта \"Син кит\" взе българска жертва"}
{"url": "http://www.novinite.bg/articles/147041/Mareshki-veche-oficialno-e-obvinyaem", "text": "\r\nВеселин  вече официално е обвиняем. Той получи информация за това лично след посещение в прокуратурата. \"Обвиниха ме за нелоялни търговски практики, агресивно раздаване на листовки и други, като по този начин да принудя някой да направи нещо, но не можах да прочета много точно\", заяви депутатът и лидер на \"Воля” на излизане от сградата на държавното обвинение, предаде БГНЕС.\r\nСпециализираното звено \"Антикорупция\" го обвини в изнудване.  е с мярка за неотклонение \"Подписка\". Като коментар по повод полученото обвинение политикът и бизнесмен даде пример с лоукост компаниите, които можели да водят агресивна политика, докато, ако той направи това, вече това било престъпление. Той отрече да е имало свидетелски показания, че е притискал по-малки аптеки да изкупи бизнеса им. \"Ако имаше такива обвинения, щяха да ми бъдат предявени по-рано\", аргументира се той.\r\n направи обобщение, че това е политическа репресия от страна на прокуратурата към него, но отказа да каже кой е в основата на тази поръчка. \"Няма как да ми простят, че се противопоставям на поредния грабеж на българската икономика. Винаги управляващите разиграват тази концепция. Вчера обявих, че през септември ще поставя много остро въпроса на управляващата коалиция за това да започне да работи в интерес на българския народ, държава и бизнес. Ако това не се случи, тръгваме на сериозна атака за сваляне на правителството и на предсрочни избори\", закани се той.\r\nСпоред  едно от разследванията срещу него е било прекратено и без никакви допълнителни доказателства отново е извадено от чекмеджето. \"Това е начин да държиш някой изкъсо и да го шантажираш, а от друга страна да се отклони вниманието от КТБ, от НДК, от санирането, от летището, подчерта той. ОПГ (организирана престъпна група – бел. ред.) как го разшифровате\", попита Марешки. И предложи друго тълкувание - това е управляващата коалиция: Обединени патриоти и ГЕРБ.\r\n", "date": "2017.07.13", "title": "Марешки вече официално е обвиняем"}
{"url": "http://www.novinite.bg/articles/147062/Fandakova-Do-kraya-na-yuli-se-ochakva-da-pristignat-novi-60-avtobusa", "text": "\"При всички случаи градът ни трябва да се развива, въпросът е как, в кои зони е добре. Хората са прави да се притесняват, защото във времето на силен инвеститорски интерес, се започнаха доста сериозни строежи. Изправени сме пред дилемата - спазването на закона и целесъобразността. Това е много тежък за нас въпрос, но направихме всичко възможно някъде да не бъде допуснато строителство на високи сгради.Това коментира в студиото на \"Денят започва\" кметът на град София Йорданка Фандъкова, съобщава БНТ.Кметът на София заяви, че е голям радетел за запазване на паветата и бе категорична, че навсякъде, където има възможност, те ще се възстановят. Тя сподели още, че с надежда да стабилизират целия булевард, са въвели нова методика за изграждане на бетонова стабилизация под паветата.За бул,\"Цар Борис III\" не се предвижда реконструкция на настилката. Европейските средства са за цялостна реконструкция на линията на трамвай номер 5. Йорданка Фандъкова заяви, че се избира изпълнител за доставка на 13 нови трамвая.Относно модернизацията на градския транспорт кметът на столицата сподели, че до края на юли очаква да пристигна нови 60 газови автобуса с климатизация по линиите в северните райони на София. Тя призна още, че в момента има процедури за избор на изпълнител за нови 120 автобуса, а програмата на Общината е достигна средна възраст до 5,6 години, както и процедура за първите електробуси.", "date": "2017.07.13", "title": "Фандъкова: До края на юли се очаква да пристигнат нови 60 автобуса"}
{"url": "http://www.novinite.bg/articles/147056/Velosipedist-umrya-na-myasto-v-Plovdiv", "text": "Автомобил „Нисан“ блъсна и уби на място велосипедист в Пловдив, съобщиха за Дарик от полицията. Сигналът е подаден около 11.30 часа. Катастрофата е станала на ул. “Авксентий Велешки” в близост до Народна библиотека “Иван Вазов“. Колоездачът все още е с неустановена самоличност. Той бил транспортиран в болница, където по-късно издъхнал, съобщава ДАРИК. Автомобилът е бил управляван от 49-годишен мъж. Той е тестван с апарати за употреба на алкохол и наркотични вещества, резултатите са отрицателни. Районът е отцепен, на място са екипи на сектор “Пътна полиция” и Второ районно управление. Причините и обстоятелствата около пътния инцидент се изясняват.", "date": "2017.07.13", "title": "Велосипедист умря на място в Пловдив"}
{"url": "http://www.novinite.bg/articles/147033/Anton-Kutev4-5-miliona-shte-struva-vaztanovyavaneto-na-Buzludja", "text": "\"Това, което трябва да се случи, е да се запази паметникът\", заяви Антон Кутев от БСП „Лява България”, пред НОВАТой допълни, че някой трябва да вложи пари във възстановяването му, но не знае дали партията му има идея кой ще ги даде: \"Това ще струва няколко милиона. Може би 4-5 милиона\". \"Ние имаме желанието, волята и ще съдействаме този паметник да бъде възстановен. Милионите не трябва да ни плашат\", заяви Искрен Веселинов, депутат от \"Обединени патриоти\"В същото време той подчерта, че това не е паметник на БСП, тъй като той не е изграден с техни средства, и няма как да им бъде подарен.\"Тази местност не е свързана само с историята на социализма, но и с освободителните борби\", контрира Веселинов. Той посочи, че кметицата на Казанлък е дала заявка за възстановяването му.  Построен от народа и разрушен народа. С това изречение може да се опише историята на най-големия монумент у нас и на Балканите. Наричали паметника \"Бижуто на партията\". Претенции към него има от всички страни, но истината е, че той тъне в разруха.Грандиозният монумент е построен по повод 90 години от началото на социалистическото движение в България. За построяването му се събират пари от населението чрез продажбата на пощенски марки - събират се 14 милиона лева.Паметникът е строен в продължение на 7 години. В него има 12 000 кубични метра бетон и 300 километра арматурно желязо. Диаметърът на амфитеатрланата зала е с цели 20 метра по-дълъг от този на Пантеона в Рим. Двете звезди от рубинено стъкло са 12 метра. За сравнение - тези в кремъл са 3 на брой. Целият ток за паметника може да захрани селище с 500 души.Строи се 7 години, но има кратък живот - едва 10 години. За толкова време през него преминават 3 милиона души.Първото, което разрушават след промените, е ликът на Живко Тодоров, и то по заповед на партията. От 1995 година е оставен на набези и вандали. Днес най-голямата опасност е, че таванът се руши. Причината е, че меденото покритие е откраднато. А срути ли се покривът, отива си и паметникът, нищо не може да го възстанови.  ", "date": "2017.07.13", "title": "Антон Кутев:4-5 милиона ще струва възтановяването на Бузлуджа"}
{"url": "http://www.novinite.bg/articles/147024/Poreden-protest-zaradi-neizplateni-zaplati-v-Bobov-dol", "text": "Пореден протест на миньорите от „Бобов дол” заради неизплатени заплати. Едва 10-ина души обаче успяха да дойдат в уречения час, съобщава НОВА.„Имаме да взимаме заплати за месец май. А ваучери не са ни давали от месец март. Докато има медии, има временно раздвижване и започват да плаща. След това всичко продължава постарому. Поредната манипулация се извършва срещу хората – заплашват ги с уволнение”, оплака се миньор от „Бобов дол”. ", "date": "2017.07.13", "title": "Пореден протест заради неизплатени заплати в \"Бобов дол\""}
{"url": "http://www.novinite.bg/articles/147051/Tramp-pristigna-v-Parij", "text": "Президентът на САЩ Доналд Тръмп пристигна заедно със съпругата си Мелания в Париж, където ще бъде почетен гост на президента Еманюел Макрон за тържествата по случай Деня на Бастилията и годишнината от влизането на САЩ в Първата световна война, предаде Асошиейтед прес., цитирани от ДАРИК. Макрон мотивира поканата за националния празник 14 юли, изпратена до американския лидер, със стремеж \"да приветства незаменимите отношения в сферата на сигурността\", създадени между двете страни, предаде Франс прес. Макрон обясни, че Франция и САЩ имат \"една основна допирна точка - борбата с тероризма и защитата на нашите жизнени интереси. Било то в Близкия изток или в Африка, сътрудничеството ни със САЩ е образцово\", заяви той. Припомняйки, че САЩ са \"наш първи партньор в разузнаването, във военното сътрудничество, в общата борба с тероризма\", той подчерта, че Щатите са \"освен това и исторически партньор\" на Франция.", "date": "2017.07.13", "title": "Тръмп пристигна в Париж"}
