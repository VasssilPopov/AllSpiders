{"url": "http://www.novinite.bg/articles/144373/Erdogan-obyavi-zvezda-ot-NBA-za-terorist", "text": "Звездата на НБА Енес Кантер вече е издирван в родната му Турция, след като властите го обвиниха, че членува в антиправителствена \"терористична група\". Центърът на Оклахома не само не се разтревожи, но се изсмя на Ердоган и компания.Турският вестник \"Daily Sabah\" съобщи за издадена заповед за арест на Кантер. Според изданието баскетболистът е член на \"въоръжена терористична организация\". Името на групата не се споменава.Повечето хора вярват, че преследването на Енес се дължи на симпатиите му към религиозния водач Фетулах Гюлен, пише offnews. Последният е сериозен критик на управлението на президента Ердоган.  Енес Кантер се подигра на заповедта за арест с пост в Туитър: \"Не може да ме хванете. Ха -ха-ха! Не си губете енергията. Аз ще дойда в Турция, за да се изплюя в грозните ви, изпълнени с омраза лица\".  Наскоро Енес Кантер беше задържан на летището в Румъния, след като се оказа, че властите в родината му са анулирали паспорта. Той все пак продължи към САЩ, където вече е подал молба за гражданство.Припомняме, Ердоган обяви за свой враг и най-голямата легенда на футбола Хакан Шукур. Бившият голмайстор на Галатасарай също живее в САЩ и симпатизира на Гюлен.Източник: Sporta.bg", "date": "2017.05.27", "title": "Ердоган обяви звезда от НБА за терорист"}
{"url": "http://www.novinite.bg/articles/144376/Novi-5-sluchaya-na-morbili-v-Pazardjik", "text": "Пет нови случая на морбили са регистрирани в Пазарджик. Заболелите са деца, които не са били имунизирани срещу коварната дребна шарка, която „дойде” у нас от съседна Румъния преди около два месеца. По документи обаче децата били ваксинирани. Това съобщи за Дарик радио директорът на Националния център по заразни и паразитни болести проф. Тодор Кантарджиев, предаде NOVA.Петте нови случая на морбили вече са официално потвърдени с генетични методи. Изследванията доказали, че децата не са имунизирани. Едното от тях още не е навършило годинка – възрастта, подходяща за ваксиниране. Проф. Кантарджиев даде за пример държави като Германия, Холандия и САЩ, в които имунизацията е задължителна за постъпване в училище. Там обаче за доказателство не се признавала бележка от личния лекар, каквато е практиката в България. На децата се взимало кръв и, ако се докаже, че ваксина не е поставяна, тогава бивали имунизирани. ", "date": "2017.05.27", "title": "Нови 5 случая на морбили в Пазарджик"}
{"url": "http://www.novinite.bg/articles/144375/Obviniha-chetirima-za-prestapnata-shema-na-letishte-Sofiya", "text": "Продължава разследването на пробива в сигурността на Летище София, при който безконтролно чужди граждани са преминавали и оставали в България, предаде NOVA. Вече има и четирима обвинени за престъпната схема.  Става дума за двама гранични полицаи и  двама мъже от Бангладеш. По-късно през деня Специализираният наказателен съд трябва да реши дали тези мъже да останат за постоянно в ареста.   Според главния прокурор Сотир Цацаров акцията не е знак към Европа и не би трябвало да повлияе за влизането на страната ни в Шенген. „Това е знак към нашите граждани, това е знак към силите за сигурност”, подчерта Цацаров.Той обясни, че чрез схемата в страната е можело да влезе всеки – „както човек, който просто търси начин да влезе в страната, за да я използва като транзитен пункт към Западна Европа, защото в 90% от случаите това е целта, така и човек, който има съвсем други цели”.Разследването трябва да установи какви хора са преминавали през България и към кои страни от Западна Европа са се насочвали. Трябва да се установи и къде и какви фалшиви документи са подготвяни за мигранти. Очакват се и още арести.  ", "date": "2017.05.27", "title": "Обвиниха четирима за престъпната схема на летище София"}
{"url": "http://www.novinite.bg/articles/144381/Mika-Stoichkova-hvanala-maja-si-v-iznevyara", "text": "\r\nЛюбовната приказка на  и Айкут достигна до своя скоростен и неочакван за мнозина край. Дъщерята на  явно е обречена да бъде нещастна в любовта. Въпреки че парадира с висок стандарт на живот и умело лавиране между семеен и професионален живот, всъщност нищо при нея не е наред. А бракът й с Айкут е буквално разпаднат, твърди \"Хот Арена\", съобщавайки, че Мика е хванала своя  в изневяра. Това гласи най-сочната мълва, идваща отвъд Океана. \r\nМладата майка заварила Айкут да дарява с ласки друга жена, докато тя се грижи за дъщеря им Миа. Разбира се, след тази грозна случка, отношенията помежду им съвсем се пропукали. Връзката между двамата започна след сватосване от страна на Камата. Той обаче май направи мечешка услуга на щерката си. А Айкут нищо чудно да се е хванал с нея заради финансовите облаги, които получи наготово от вечния номер 8. \r\nСлед като хванала мъжа си на калъп, Мика изпаднала в жестока депресия, пише още изданието. От тогава прекарва цялото си време с дъщеря си Миа и сякаш се е вманиачила в грижите по нея. Може би само така се чувства нужна и желана от някого.\r\nЛюбовният романс между Мика и Айкут започна преди около две години. Миналото лято сключиха граждани брак на скромна церемония в Маями. Причината за това бе, че Стоичкова беше бременна. На 27 септември тя роди първата си рожба – Миа, припомня Sporta.bg.\r\n", "date": "2017.05.27", "title": "Мика Стоичкова хванала мъжа си в изневяра"}
{"url": "http://www.novinite.bg/articles/144383/Kanarchetata-zapochvat-ot-nulata-v-Liga-Evropa", "text": "\r\nБотев Пловдив няма да започне от втория, а от първия предварителен кръг в Лига Европа. Това ще се случи, заради нови разпоредби и правила на Европейската футболна централа. Според новите правила на УЕФА победителите в турнира за Купата на България на страните от 27 до 55 място в ранглистата ще започнат от първия предварителен кръг, показа проверка. България е на 29-о място и попада в тази група.\r\nПо всяка вероятност Ботев Пловдив ще направят промени в програмата си за летния си подготвителен лагер. Жребият ще е на 19 юни, а мачовете на 29 юни и 6 юли!\r\nВ Ботев вчера решиха да започнат подготовка на 12 юни, което обаче при създалата се ситуация в прекалено късно, така че промени ще са наложителни. Може да има проблеми, след като на футболистите им бе казано, че ще почиват до 12 юни и те вече имат резервирани почивки, а чужденците билети за самолети, предаде Sporta.bg.\r\n", "date": "2017.05.27", "title": "„Канарчетата“ започват от „нулата“ в Лига Европа"}
{"url": "http://www.novinite.bg/articles/144385/Obyaviha-skandalni-danni-za-tragediya-s-Shapekoenze", "text": "Бразилският канал на „CNN“ получи достъп до ексклузивни документи, които показват, че самолетът, който е превозвал отбора на Шапекоензе за Колумбия не е имал право да излети, тъй като застраховката му е била с изтекла давност. Според тези документи, компанията „ЛаМия“ не е имала право да извърши този полет, тъй като не е покрила плащанията си.В трагичната самолетна катастрофа намериха смъртта си по-голямата част от играчите на отбора, треньорския щаб и други хора от делегацията, пише Гонг.Проблемът е, че застрахователната компания е изпратила писмото до самолетната едва на 21 февруари, а полетите е трябвало да бъдат прекратени още през октомври, тъй като още тогава не са били покрити плащанията.В допълнение, самолетната компания „ЛаМия“ не е покрила нужните изисквания, за да може да оперира с полети до Колумбия. И все пак „ЛаМия“ е получила разрешение да извършва полето до тази южноамериканска страна.Според боливийския адвокат Омар Дуран, Генералната дирекция на гражданската авиация на Бразилия носи пълна отговорност за това, че не е направен нужния отид на компанията и всички въздухоплаветелни средства.Малкият бразилски клуб загуби почти целия си отбор, след като 71 от 77 пасажери на полета на тима загинаха при авиокатастрофа.Източник: ", "date": "2017.05.27", "title": "Обявиха скандални данни за трагедия с Шапекоензе"}
{"url": "http://www.novinite.bg/articles/144380/Kato-istinski-Vlakove-ojivyavat-za-izlojenie-na-modelisti-SNIMKI", "text": "Десетки любители на влаковия моделизъм се събраха в Русе, за да покажат любимите си локомотиви, вагони и гари в умален размер, предаде NOVA. За целта са изградени близо 100 метра релси, а посетителите могат да видят уникални експонати. Позабравени влакове от 80 години на миналия век отново поеха по релсите. Синият Дунав е бил създаден специално заради русенци. Освен него има специален влак с хладилни вагони. В миналото Русе е имал фабрика за лед, която захранвала всички хладилни вагони в България, които изнасяли плодове и зеленчуци в чужбина.  70 любители от няколко държави сглобиха трасе с дължина над 100 метра в една от залите на Русенския университет. Гарите са 13, има и 2 спирки. Разписанието се спазва да минута. Специален софтуер командва стрелките, а времето за движение се следи от всички на голям екран. В разписанието са вписани 108 влака.  ", "date": "2017.05.27", "title": "Като истински! Влакове оживяват за изложение на моделисти (СНИМКИ)"}
{"url": "http://www.novinite.bg/articles/144356/G-7-sas-seriozni-dejstviya-sreshtu-ekstremistkoto-sadarjanieto-onlajn", "text": "Лидерите на водещите индустриални държави, Г-7, призоваха интернет компаниите да предприемат действия относно екстремисткото съдържанието онлайн, предава BBC, пише агенция Фокус. Те предупредиха, че доставчиците на интернет услуги и социалните медии трябва „значително да увеличат“ своите усилия. „Ние показахме своя общ ангажимент и решителност да продължим и да засилим борбата срещу тероризма“, отбеляза министър-председателят на Италия Паоло Джентилони. Лидерите подписаха документ, в който се отбелязва че интернет компаниите трябва да полагат повече усилия, за да откриват и премахват екстремистки материали. „Ние постигнахме съгласие, че заплахата от „Ислямска държава“ се увеличава, а не изчезва“, подчерта британският премиер Тереза Мей. Тя допълни: „Губейки в Ирак и Сирия, чуждестранните бойци се връщат и идеология на омраза на групировката се разпространява онлайн. Не се заблуждавайте, борбата се пренася от бойното поле в интернет“.  ", "date": "2017.05.27", "title": "Г-7 със сериозни действия срещу екстремисткото съдържанието онлайн"}
{"url": "http://www.novinite.bg/articles/144357/Narastva-broyat-na-zaginalite-pri-navodneniyata-v-Shri-Lanka", "text": "Броят на загиналите в резултат на наводненията в Шри Ланка, свързани с проливните дъждове, е достигнал до 100 души, а още 100 се смятат за безследно изчезнали. В зоната на бедствието са се оказали 200 хил. души, предаде РИА Новости, пише агенция Фокус.„Около 200 хил. души, т.е. 52 хил. семейства се оказаха под ударите на стихията в 14 общини. Постъпват съобщения за 100 загинали и за 99 безследно изчезнали“, пише в официално заявление на местния Център за реагиране при извънредни ситуации.Правителството на Шри Ланка вече се е обърнало към ООН и страните от Югоизточна Азия за помощ при отстраняването на последствията от стихията. ", "date": "2017.05.27", "title": "Нараства броят на загиналите при наводненията в Шри Ланка"}
{"url": "http://www.novinite.bg/articles/144359/Ariana-Grande-s-blagotvoritelen-koncert-za-jertvite-na-atentata-v-Manchestar", "text": "\r\nАмериканската попзвезда  обяви, че ще изнесе  в , посветен на жертвите на самоубийствения , предаде Ройтерс. Датата на концерта още не е уточнена, пише бТВ.\r\nПри а, извършен в понеделник малко след като певицата приключи концерта си в северния английски град, загинаха 22-ма души – повечето млади хора и деца, над 100 бяха ранени.\r\nЗаради трагедията Гранде отмени няколко свои концерта в Европа.\r\n\"Ще се върна в невероятно смелия , за да се срещна с феновете си и да изнеса  в памет на жертвите и за да съберем пари за жертвите и техните семейства...\", написа певицата в социалните мрежи.\r\n\r\nТя каза, че винаги ще помни жертвите и добави: \"Няма да се откажем, няма да работим в страх. Няма да позволим това да ни раздели. Няма да позволим омразата да победи\".\r\n", "date": "2017.05.27", "title": "Ариана Гранде с благотворителен концерт за жертвите на атентата в Манчестър"}
{"url": "http://www.novinite.bg/articles/144361/Prouchvane-23-000-djihadisti-jiveyat-vav-Velikobritaniya", "text": "\r\n23 000 са ислямските екстремисти, живеещи във , показват данни на разузнаването, цитирани в днешния брой на в.”Таймс”, предаде бТВ.\r\nОколо 3000 от потенциалните терористи се смятат за пряка заплаха за сигурността на Обединеното кралство и срещу тях се водят разследвания в рамките на 500 операции. Останалите 20 000 са в категорията „остатъчен риск”, посочват източници на всекидневника.\r\nСпецслужбите на Острова отнесоха сериозни критики след кървавия атентат в Манчестър, при който британец от либийски произход се самовзриви в концертна зала и уби над 20 души.\r\nПрез последните дни стана ясно, че Салман Абеди е бил „оперативно интересно лице от предходен период” и службите са спрели да следят действията му. С подобен статут се оказа и извършителят на предния атентат във  – Халид Масуд, който уби петима души край Уестминстър.\r\n", "date": "2017.05.27", "title": "Проучване: 23 000 джихадисти живеят във Великобритания"}
{"url": "http://www.novinite.bg/articles/144362/Shestima-raneni-sled-kato-kola-vleze-v-berlinska-metrostanciya", "text": "\r\nГерманската полиция съобщи, че кола е паднала по стълбите на станция в , след като шофьорът завил рязко, за да не блъсне велосипедист и загубил контрол над автомобила, съобщават световните агенции, предаде бТВ.\r\nШестима души са ранени.\r\nИнцидентът станал снощи на станция Бернауер Щрасе в центъра на града. Водачът на автомобила загубил контрол над управлението и колата се спуснала по стълбището и спряла на перона.\r\nТрима души са пострадали леко, други трима са  по-тежко. Те са откарани в болница. \r\nДанните към момента показват, че става дума за злополука и инцидентът не е умишлен, посочват властите в германската столица.\r\n", "date": "2017.05.27", "title": "Шестима ранени след като кола влезе в берлинска метростанция"}
{"url": "http://www.novinite.bg/articles/144365/Egipet-otgovarya-na-atakata-sreshtu-hristiyanite", "text": "\r\nКайро отговори почти мигновено на терористичното нападение в страната вчера, при което терористи нападнаха автобус с християни, предимно деца и убиха повечето от тях. ските ВВС нанесоха 6 въздушни удара срещу тренировъчни лагери на терористи в Либия. Това се случи буквално часове след атаката на терористите срещу децата, предаде БНТ.\r\nСпоред съобщението са били бомбардирани джихадистки тренировъчни лагери в Дерна, Източна Либия. Става въпрос за бази на свързана с  местна групировка. Ударени са предимно складове с оръжия и боеприпаси. Според  при бомбардировките са били убити и ранени терористи, предаде ТАСС. Ударена и унищожена е главната централа на групировката, съобщава Sky News Arabia.\r\n", "date": "2017.05.27", "title": "Египет отговаря на атаката срещу християните"}
{"url": "http://www.novinite.bg/articles/144366/Sedmorkata-tarsi-reshenie-na-migrantskata-kriza", "text": "\r\nКъм лидерите на най-богатите страни ще се присъединят и ръководителите на Тунис, Кения, Етиопия, Нигер и Нигерия. А фокусът ще бъде африканският континент и мигрантската криза, предаде БНТ.\r\nСрещата на Г-7 се порведжа в град Таормина, на остров Сицилия, и изборът не е случаен. Италия се опитва да насърчи богатите държави да помагат повече на африканските, за да може по-малко млади хора оттам да мигрират към Европа.\r\n", "date": "2017.05.27", "title": "„Седморката“ търси решение на мигрантската криза"}
{"url": "http://www.novinite.bg/articles/144367/Prodaljavat-arestite-v-Manchestar", "text": "\r\nАрестите в  продължават. Британската полиция съобщи, че е задържала нови двама души по време на операции днес във връзка с терористичния акт, при който загинаха 22 души в , предаде \"Фокус\", позовавайки се на АФП. Задържани са двамата мъже на възраст 20 и 22 години. Така броят на задържаните за нападението вече достигна 11 души, предаде iNews.bg.\r\nСпоред британските власти с тях вече са арестувани по-голямата част от хората от мрежата, стояща зад самоубийствения  в \" Арена\". Понастоящем сред задържаните са и двама близки роднини на ора – баща му и брат му, предаде БГНЕС. Арестуваните са на възраст от 18 до 44 години.\r\nЛидерът на опозицията във Великобритания Джереми Корбин заяви, че отговорността на правителствата да сведат до минимум риска от терор, като предоставят на полицията необходимите средства. Първият дипломат на САЩ Рекс Тилърсън вчера посети Лондон в израз на солидарност, след като Великобритания реагира яростно за изтичането на деликатни детайли относно разследването, произхождащо от Вашингтон. \"Ние поемаме пълната отговорност за това и съжаляваме, че това се случи\", каза държавният секретар пред репортери. Президентът Доналд Тръмп заплаши да накаже онези, които са отговорни за нарушаването на сигурността.\r\n", "date": "2017.05.27", "title": "Продължават арестите в Манчестър"}
{"url": "http://www.novinite.bg/articles/144384/Zetyat-na-Tramp-iskal-taen-kanal-za-vrazka-s-Rusiya", "text": "Зетят на Доналд Тръмп -  Джаред Къшнър е искал секретна телефонна линия с Русия. Поредното обвинение около скандала беше направено от вестниците \"Ню Йорк таймс\" и \"Уошингтън поуст\", предаде NOVA. Според вестниците в страната, Къшнър влязъл в контакт с хора от руското посолство около месец след изборите за президент.Той искал да бъде установена тайна връзка с Кремъл, по която да се осъществява комуникация без службите да могат да я наблюдават. В момента съпругът на Иванка Тръмп е един от приближените съветници на президента.Засега Джаред Къшнър не коментира обвиненията, а негов адвокат каза по-рано, че клиента му с радост би съдействал на всяко разследване.", "date": "2017.05.27", "title": "Зетят на Тръмп искал „таен канал за връзка с Русия”"}
{"url": "http://www.novinite.bg/articles/144364/Nova-i-atraktivna-balgarska-profesiya", "text": "Сънят, освен здраве и красота, може да носи и пари…и то не малко.  Българска фирма предлага възнаграждение от 2000 лева на месец на човек, който се съгласи да тества матраци, предаде NOVA. Професията може да наречем \"оценител на матраци\" или \"експерт по съня\".Всяка нощ той ще спи на различен матрак, който ще му бъде доставян директно в дома му, а от него се иска на сутринта да сподели впечатленията си в клип.Обявата е съвсем реална, а до момента за позицията са кандидатствали над 100 души. Отзивите на спящия за 2000 лева, ще послужат за реклама - или антиреклама на матраците в сайт за онлайн търговия.", "date": "2017.05.27", "title": "Нова и атрактивна българска професия"}
{"url": "http://www.novinite.bg/articles/144368/HAOS-Britanski-samoleti-blokirani-na-zemyata", "text": "Британската авиокомпания \"Бритиш еъруейз” отменя всички полети от летища \"Хитроу” и \"Гетуик” до 18:00 ч. местно време ( 20:00 ч. българско). Причината за тази мярка е сериозен срив на компютърните системи, предадоха световните агенции. Авиокомпанията посочва, че терминалите й на двете летища са задръстени и призова пътниците да не се отправят към аерогарите, предаде бТВ.По-рано днес бе съобщено за дълги опашки на гишетата за регистрация на пътниците на \"Хийтроу” и забавяне на полети. \"Бритиш еъруейз” не посочват причината за компютърния проблем, но уверяват, че се работи за възможно най-бързото му отстраняване. \"Има сериозни нарушение във въздушните дейности на компанията по целия свят”, отбеляза говорителка на компанията.", "date": "2017.05.27", "title": "ХАОС! Британски самолети блокирани на земята"}
{"url": "http://www.novinite.bg/articles/144379/Rusiya-i-Turciya-razshiryat-partnorstvoto-si", "text": "Руският президент Владимир Путин разговаря по телефона с турския си колега Реджеп Ердоган, съобщава  БГНЕС, предаде Нова телевизия.Двамата обсъдиха полагането на координирани усилия за мирния процес в Сирия и потвърдиха разширяване на стратегическото партньорство на управляваните от тях страни.", "date": "2017.05.27", "title": "Русия и Турция разширят партньорството си"}
{"url": "http://www.novinite.bg/articles/144372/O-ne-Ben-Stilar-i-saprugata-mu-se-razdelyat", "text": "\r\nХоливудските звезди  и  обявиха, че се разделят. Двойката е женена от 17 години. В съвместното им изявление се казва, че са взели решение да сложат край на брака си, сключен през 2000-та година, но продължават да изпитват любов и уважение един към друг, предаде БГНЕС.\r\nПосочват, че основният им приоритет ще бъде отглеждането на двете им деца, и най-учтиво молят медиите да уважат личното им пространство в този труден момент. Стилър и Тейлър имат множество съвместни и солови роли. Двамата бяха сочени за една от стабилните и образцови холивудски двойки.\r\n", "date": "2017.05.27", "title": "О, не! Бен Стилър и съпругата му се разделят"}
{"url": "http://www.novinite.bg/articles/144355/Otide-si-Zbignev-Bjejinski", "text": "На 89-годишна възраст почина Збигнев Бжежински, политолог, социолог и бивш помощник на американския президент Джими Картър, предава AFP, пише NOVA. „Моят баща почина мирно тази вечер“, съобщи Мика Бжежински, допълвайки: „За мен той беше най-вдъхновяващият, обичащият и отдаден баща, който едно момиче може да има“. Роденият в Полша академик беше съветник по националната сигурност на Картър по време на иранската заложническа криза.", "date": "2017.05.27", "title": "Отиде си Збигнев Бжежински"}
{"url": "http://www.novinite.bg/articles/144370/Teroristite-ot-ID-sa-ubili-egipetskite-hristiyani", "text": "\r\nТерористичната групировка  пое отговорност за нападението срещу а в централната част на  вчера, предаде \"Фокус\". При него загинаха десетки християни-копти, повечето от които деца. Много бяха и ранените. \"Отряд на  извърши вчерашното нападение в град Миния, насочено срещу , превозващ копти, отнемайки живота на 32 от тях\", съобщи свързаната с , медия \"Амак\".\r\nЗасега не става ясно дали групировката наистина стои зад нападението или се опитва да си го припише. Часове след вчерашното нападение египетските ВВС бомбардираха позиции на свързана с \"Ал Кайда\" групировка с Либия, поради което се смяташе, че тя стои зад атаката срещу коптите.\r\n", "date": "2017.05.27", "title": "Терористите от ИД са убили египетските християни"}
{"url": "http://www.novinite.bg/articles/144360/Dneven-horoskop-za-27-maj-2017-g", "text": "\r\nОвен\r\nДнес ще се ръководите от нечие чуждо мнение и дори ще се оставите да ви манипулират. Това може да ви постави в неизгодна позиция. Опитайте се да си възвърнете контрола над живота си, за да не съжалявате.\r\nТелец\r\nДенят ще ви донесе много приятни емоции, но не бива да бъдете прекалено ентусиазирани, защото вечерта може да се стигне до скандал заради ваши необмислени действия. Бъдете малко по-разумни.\r\nБлизнаци\r\nИзмъчва ви проблем, който смятате за нерешим, но ще се окаже, че изходът е съвсем прост. Единственото, което трябва да направите, е да помолите доверен човек за помощ. Не е срамно да не можете да се справите сами с нещо\r\nПредставителите на останалите зодии могат да намерят дневния си  \r\n", "date": "2017.05.27", "title": "Дневен хороскоп за 27 май 2017 г."}
{"url": "http://www.novinite.bg/articles/144358/Verijna-katastrofa-v-centara-na-stolicata", "text": "Верижна катастрофа стана тази вечер в София. Четири коли се удариха една в друга на булевардите \"Гешов\" и \"Константин Величков\". За късмет няма пострадали хора. Според участници в сблъсъка една от колите се е движела с много висока скорост, предаде бТВ.", "date": "2017.05.27", "title": "Верижна катастрофа в центъра на столицата"}
{"url": "http://www.novinite.bg/articles/144377/Koga-shte-spre-da-vali", "text": "Отново предупреждение за опасно време. Жълт код за обилни валежи е обявен в 19 области на страната, предаде NOVA. Очакваните количества са между 15 и 30 литра на квадратен метър. Възможни са и локални наводнения при по-интензивен дъжд. В неделя към България започва да се пренася по-топъл въздух. Той ще започне да се усеща към понеделник.Следващата седмица ще преобладава слънчево време, затоплянето ще продължи. Следобед ще има заоблачавания,но почти без валежи. Към четвъртък се очаква максималните температури да достигнат до 30 градуса.", "date": "2017.05.27", "title": "Кога ще спре да вали?"}
{"url": "http://www.novinite.bg/articles/144369/Derbito-CSKA-Levski-moje-da-se-okaje-posledniyat-dvuboj-za-Nikolaj-Mitov", "text": "\r\nДербито срещу  може да се окаже последният двубой за  начело на Левски. Съдбата на треньора зависи от изхода на мача, който е утре, от 18:30 часа, на Националния стадион \"Васил \", пише \"Труд\".\r\nНаставникът вече работи по селекцията за новия сезон, но въпреки това не е сигурно дали ще остане в клуба. Преди дни спортният директор Даниел Боримиров заяви, че е гласувано доверие на Митов и наставникът няма да напуска \"Герена\", припомня .\r\nЗагуба от , която ще е втора поредна, може да свали доверието. При положение, че  победи, Митов ще бъде бетониран на своя пост. Евентуален успех над \"червените\" ще приближи \"сините\" до Лига Европа. В противен случай тимът отива на бараж с Верея, а времето за подготовка ще бъде много кратко.\r\nПървият квалификационен кръг във втория по сила турнир на Стария континент стартира на 29 юни, а двубоят с тима от Стара Загора е на 4 юни.\r\n", "date": "2017.05.27", "title": "Дербито ЦСКА-Левски може да се окаже последният двубой за Николай Митов"}
{"url": "http://www.novinite.bg/articles/144363/Zapazenata-balgarska-marka-Pastarma-govejda", "text": "\r\nЕвропейската комисия вписа българската \"Пастърма говежда\" в Европейския регистър на храните с традиционно специфичен характер, съобщи Министерството на земеделието и храните, предаде бТВ.\r\nПо време на заседание на Комитета по политика по качество на земеделски продукти, което се състоя в Брюксел, Белгия, е решено, че българският продукт \"Пастърма говежда\" има специфични характеристики и се произвежда по традиционен начин.\r\nПри подаване на заявлението за регистрация на наименованието като храна с традиционно специфичен характер (ХТСХ) България не е имала претенции да запази употребата на самото понятие \"пастърма\". Поради това защитата ще обхваща само наименованието \"Пастърма говежда\".\r\nПонятието \"пастърма\" може да бъде използвано в целия Европейски съюз.\r\n", "date": "2017.05.27", "title": "Запазената българска марка - „Пастърма говежда”"}
{"url": "http://www.novinite.bg/articles/144353/Ostava-v-sila-jaltiyat-kod-za-obilni-valeji", "text": "Жълт код за обилни валежи от дъжд е в сила за 19 области на страната днес. Това сочи справка на интернет страницата на Националния институт по метеорология и хидрология (НИМХ) към БАН. Предупреждението за опасни метеорологични явления важи за областите Видин, Монтана, Враца, Плевен, Велико Търново, Габрово, Ловеч, София област, София, Перник, Кюстендил, Благоевград, Пазарджик, Пловдив, Стара Загора, Смолян, Кърджали, Хасково и Русе. Очакваните количества валежи са между 15 и 30 л/кв. м. Ще има значителни, на места – интензивни валежи от дъжд. От НИМХ предупреждават хората да бъдат внимателни за възможност от локални наводнения, малко на брой. Възможно е да се наложи прекъсване на дейности на открито. Затруднения при шофиране заради намалена видимост и аквапланинг.Времето ще се задържи предимно облачно и дъждовно. По-значителни ще са количествата на валежа в Западна и Централна България, докато в Източна ще има и временни разкъсвания на облачността. Това съобщи за Агенция „Фокус” дежурният синоптик Мартина Цветанова от Националния институт по метеорология и хидрология (НИМХ) при Българската академия на науките (БАН). Ще духа слаб северен вятър. Температурите няма да се променят съществено и максималните ще са между 15° и 20°. Атмосферното налягане ще бъде близко до средното за месеца, в края на денонощието слабо ще се повиши. Над Черноморието облачността ще е променлива, по-често значителна и главно над северните райони ще има превалявания от дъжд. Ще духа слаб северен вятър. Максималната температура на въздуха ще е 18-19°, близка до тази на морската вода. Вълнението на морето ще е около 2 бала. Над планините ще е облачно и дъждовно, в отделни райони е възможно и да прегърми. На височина над 2300 метра дъждът ще преминава в сняг. Ще духа до умерен североизточен вятър. Максималната температура на височина 1200 метра ще е около 12°, на 2000 метра – около 5°.", "date": "2017.05.27", "title": "Остава в сила жълтият код за обилни валежи"}
{"url": "http://www.novinite.bg/articles/144374/Pitbul-nahapa-jestoko-momche-v-Plovdivsko", "text": "Питбул нахапа жестоко дете в пловдивско село. Момченцето било нападнато от животното пред погледите на стопанина на кучето и десетки други деца, предаде NOVA. Пострадалото семейство е подало жалба в полицията.Агресивният питбул все още е в населеното място, а хората се страхуват да пускат децата си сами по улиците.", "date": "2017.05.27", "title": "Питбул нахапа жестоко момче в Пловдивско"}
{"url": "http://www.novinite.bg/articles/144378/Dete-postrada-sled-kato-taksi-padna-v-reka", "text": "Таксиметров автомобил падна в река Янтра в Габрово в събота, предаде NOVA. При инцидента е ранено 12-годишно момиче. То е откарано в болница със счупена ръка.Най-вероятната причина за катастрофата е несъобразената с мокрите пътища скорост.Тестът за наличие на алкохол в кръвта на водача е отрицателен.", "date": "2017.05.27", "title": "Дете пострада след като такси падна в река"}
{"url": "http://www.novinite.bg/articles/144354/Izvanredna-sreshta-v-Ministerski-savet", "text": "Премиерът Бойко Борисов събира тази сутрин в Министерски съвет част от министрите от кабинета, предаде NOVA. Министърът на земеделието Румен Порожанов е един от тях, а причината - съмненията, че храните за българския пазар са с по-ниско качество. Министърът на вътрешните работи Валентин Радев ще докладва за обстановката по пътищата на страната.Очаква се колегите му, които отговарят за транспорта и регионалното развитие, също да бъдат на срещата в сградата на правителството тази сутрин.", "date": "2017.05.27", "title": "Извънредна среща в Министерски съвет"}
{"url": "http://www.novinite.bg/articles/144371/Sruti-se-kashta-pametnik-na-kulturata-v-Karlovo", "text": "Къща-паметник на културата се срути в близост до туристи в Карлово, предаде bTV. При инцидента няма пострадали.На място са изпратени екипи, които да поставят предпазни обозначителни ленти, за да се спре преминаването на хора близо до обекта.„Тази къща е паметник на културата и е частна собственост. Многократно алармираме, че това може да се случи, но собственикът не полага никакви грижи за имота”, заяви зам.-кметът на общината Стойо Карагенски.В непосредствена близост до срутилия се обект се намира общинската къща на Райно Попович, която е възстановена по европейски проект и се посещава редовно от туристи.Собствениците на срутилата се сграда ще бъдат потърсени още утре. Пред bTV те заявиха, че сагата с реставрирането на къщата продължава години, като пари за това няма.", "date": "2017.05.27", "title": "Срути се къща-паметник на културата в Карлово"}
{"url": "http://www.novinite.bg/articles/144382/Rev-na-trabanti-oglasi-centara-na-Tryavna", "text": "Рев на двутактови мотори огласи центъра на Трявна тази сутрин. Любителите на трабанти се събраха на традиционния фест, посветен на източногерманското возило, предаде NOVA.Близо 50 автомобила, някои от които на възраст повече от 50 години, бяха показани на площада в града.Напълно реставрирани, модифицирани и дори леко екстравагантни, трабантите и до днес привличат погледите и припомнят времената на масовата им употреба у нас. ", "date": "2017.05.27", "title": "Рев на трабанти огласи центъра на Трявна"}
