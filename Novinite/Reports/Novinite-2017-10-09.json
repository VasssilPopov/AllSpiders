{"url": "http://www.novinite.bg/articles/151012/Balgarite-sa-s-naj-niski-zaplati-na-Balkanite", "text": "Българите са с най-ниски заплати на Балканите, а след нас се нарежда само Албания. \"Второто полугодие виждаме 11% ръст на средната работна заплата, ако се запази динамиката ще стигнем 15%. Произвеждаме повече, има растеж. Пазарът на труда се \"нагорещява все повече, натискът на синдикатите също ускорява увеличението на заплатите\". Това заяви Пламен Димитров, президент на КНСБ при откриване на международна та конференция на тема: \"Жизнено равнище в центъра на вниманието на синдикатите\", организирана от КНСБ и фондация \"Фридрих Еберт\", пише news.bg Той отбеляза успех на кампанията на синдикатите \"Искам 100 лв върху заплатата си\". Статистиката показва, че СРЗ се е увеличил с 10%, което прави 96 лв. Някъде има увеличение 100-200 лв, но някъде е 30-40 лв. Въпреки това заплатите у нас са все още много ниски.Президентът на КНСБ отбеляза, че над 400 000 работни места, загубени по време на кризата още не са възстановени.Въпреки добрите икономически показатели работещите бедни са се увеличили от 7,8% на 11% и очевидно що се касае до разпределението има изкривявания.Отчетено беше заявеното намерение на финансовия министър за 10% увеличение на заплатите в администрацията като добра първа стъпка.Средната работна заплата в София е минала 1400 лв., затова 10% увеличение е малко, за да се навакса това увеличение в бюджетната сфера.Изнесени бяха данни, според които най-високи заплати на Балканите получават в Словения и Гърция. Най-малко се плаща в България. Това сочи сравнителен анализ на средната работна заплата в Сърбия, Черна гора, Босна и Херцеговина, Албания, Хърватия, Румъния, Словения, Македония. Само Албания е след нас.За месец март 2017 г, средната работна заплата на Балканите в евро е 503 за България, 703 евро получават румънците, 1624 е в Словения, Албания-339 евро (2016г), в Хърватия - 1086, Македония - 537. Само в Сърбия СРЗ е като тази у нас. Данните са на националните статистически служби и народните банки на съответните страни.По икономически дейности различията в заплащанията са още по-големи - при производството на напитки СРЗ в Сърбия е с 26,7% по- висока от тази у нас, при лекарствата - с 42%, при дейности по обслужване на сгради и озеленяване - с 34,2%. Само в Македония е подобно положението.За второто тримесечие на 2017 г СРЗ е най-висока в сектора на информационните технологии - 3037 и на въздушния транспорт - 2721 лв. И най- ниска в персоналните услуги - 552 и ресторантьорството - 573 лв. Най- висок ръст спрямо второто тримесечие на 2016 г СРЗ бележи в Рибното стопанство с 48,1% и спомагателните дейности и добива с 31,2%.Ценовото равнище у нас е по- високо отколкото в другите страни на Балканите.", "date": "2017.10.09", "title": "Българите са с най-ниски заплати на Балканите"}
{"url": "http://www.novinite.bg/articles/151011/Pred-bolnicata-vav-Vraca-otnovo-izlizat", "text": "За пореден осми път те заявяват надмерението си да продължат гражданското неподчинение, докато не се намери трайно решение за застрашената от фалит областна лечебница. По-рано днес от болницата разпространиха декларация на медицинския съвет, че въпреки кризисната ситуация медиците са на своите работни места и са осигурени необходимите лекарства и консумативи за нормална работа. Приемът на пациенти не е прекратяван. От ръководството на здравното заведение призоваха да се спре със спекулациите в някои медии, че пациентите се пренасочват към други болници, защото във врачанската отказват да ги лекуват, предаде БНТ.", "date": "2017.10.09", "title": "Пред болницата във Враца отново излизат"}
{"url": "http://www.novinite.bg/articles/151013/Dori-i-edno-preyajdane-se-otrazyava-zle-na-organizma-ni", "text": "По време на уикендите хората често се отдават на трапезни фиести, но учените предупреждават, че дори и едно преяждане може да се отрази зле на организма ни, пише в. \"Метро\" Специалистите провели експерименти с 15 доброволци, на които еднократно били сервирани в големи количества най-различни лакомства с нездравословна тлъста храна. При това те консумирали със 78 процента повече калории от обичайния си дневен калориен прием. Установено било, че нивата на инсулин в организма им спаднал с 28 процента. При този процес се наблюдава увеличаване на кръвната захар, което води до диабет. Така че учените предупреждават - дори и един ден с хранителни излишества може да се отрази неблагоприятно на нашия организъм.А редовното свръхпроизводство на инсулин може да доведе до дисфункция на панкреаса, който го произвежда, твърди авторът на проучването Карл Хълстън от университета в Лоубъро.", "date": "2017.10.09", "title": "Дори и едно преяждане се отразява зле на организма ни"}
{"url": "http://www.novinite.bg/articles/150975/Dneven-horoskop-za-9-oktomvri", "text": "\r\n\r\nИска ви се да направите нещо щуро днес. Слънчевите дни вече останаха в миналото и няма какво да ви зарежда с настроение и точно затова имате нужда от нови преживявания. Организирайте дълъг и изпълнен със забавления уикенд.\r\n\r\nПоставяте оценка на околните, но самите вие мразите да чувате мнения по свой адрес. Недейте да съдите другите за начина, по който са избрали да живеят живота си. Това си е лично тяхна работа.\r\n\r\nОсуетявате събитие, което би донесло много болка на хората, които обичате. По този повод ще срещнете искрената обич и благодарност на близките си. Те вече със сигурност знаят, че могат да разчитат на вас.\r\nАко сте представител на някой от останалите зодиакални знаци, можете да намерите своя дневен хороскоп .\r\n", "date": "2017.10.09", "title": "Дневен хороскоп за 9 октомври"}
{"url": "http://www.novinite.bg/articles/150977/Mobilno-prilojenie-sledi-nezakonnite-smetishta-v-Sandanski", "text": "Девет жалби са подали жители на община Сандански до кметската администрация за по- малко от седмица, след въвеждането на мобилното приложение „Кмете, виж”. Повечето от тях се отнасят за нерегламентирани сметища на територията на града и близките села, информира БНТ. Сигналите се подават на мобилното приложение в реално време и това позволява на общинските служители да реагират бързо за тяхното разрешаване. Има обаче и хора, които са скептични, че ще се обърне достатъчно внимание от кметската управа на оплакванията им.Подадените интернет сигнали се насочват чрез определени критерии и ключови думи към конкретен служител на общинската администрация, който персонално се ангажира с решаването на проблема.От Общината в Сандански обаче предупреждават да не се използва мобилната система за фалшиви сигнали. Така, освен че се губи напразно времето на хората, които могат да помогнат за решаването на реални проблеми, се харчат и парите на данъкоплатците.", "date": "2017.10.09", "title": "Мобилно приложение следи незаконните сметища в Сандански"}
{"url": "http://www.novinite.bg/articles/150974/Shte-izleze-li-na-svoboda-ubiecat-ot-Borisova-gradina", "text": "Ще излезе ли на свобода младежът, обвинен за убийството на ученик в Борисовата градина. Това ще решават магистратите от Софийския градски съд, информира НОВА.19-годишният Йоан Матев беше задържан през февруари тази година - почти две години, след като 15-годишният ученик Георги беше намерен намушкан в парка.Йоан Матев е студент по право, а баща му е граничен полицай. Разследващите предполагат, че мотивът за убийството е грабеж. ", "date": "2017.10.09", "title": "Ще излезе ли на свобода убиецът от  Борисова градина"}
{"url": "http://www.novinite.bg/articles/150978/Balgari-arestuvani-za-trafik-na-hora-v-Garciya", "text": "\r\nГръцката полиция е арестувала осем трафиканти на мигранти, сред които шестима българи, предаде БНТ.\r\nТе са прекарали незаконно 49 мигранти през границата между  и Турция.\r\nОсвен българите за незаконен трафик на хора са задържани сириец и пакистанец. Те са били и в събота в североизточната част на страната.\r\nВ единия от случаите двама българи били скрили 17 сирийци в туристически автобус. В други два случая полицията преследвала два автомобила, за да арестува четирима български контрабандисти.\r\n", "date": "2017.10.09", "title": "Българи арестувани за трафик на хора в Гърция"}
{"url": "http://www.novinite.bg/articles/151005/Zaloviha-izbyagalata-balgarska-zatvornichka-v-Rim", "text": "Италианските власти заловиха българката, която избяга от затвора „Ребибия” в Рим в петък. Веднага след това пак я отведоха там.Според медиите униформените я разпознали в неделя вечерта на централната гара Термини по време на редовните си контролни проверки в района. Жената носела перука и черни очила, за да не бъде разпозната, пише в. „24 часа”.Българката е известна с три различни имена, но се смята, че е на 32 г. и че истинското й име е Петя Динкова Богданова. Тя бе търсена с европейска заповед за арест и екстрадирана от Германия в Италия заради 4-годишна присъда за кражба и обир. В миналото действала винаги с помощта на свои сънародници.След като бе транспортирана до римския затвор „Ребибия” в петък обаче, тя успя да избяга, омесвайки се с група посетители. Предстои й да изтърпи и останалата част от наказанието си.През първата половина на 2017 г. от италиански затвори са успели да избягат общо шестима затворници.   ", "date": "2017.10.09", "title": "Заловиха избягалата българска затворничка в Рим"}
{"url": "http://www.novinite.bg/articles/150993/Ispaniya-posicha-Stoichkov-kasa-mu-konsulskite-prava", "text": "\r\nКралство Испания е дало ясен знак, че повече не желае Христо Стоичков да изпълнява длъжността почетен консул на България в Барселона. Това заяви испански дипломатически източник, позовавайки се на официална нота, изпратена от испанското посолство в София до Министерството на външните работи.Мадрид обмисля за анулира екзекватурата за консулските правомощия на бившия футболист, с която той беше упълномощен през 2011 година, съобщава \"24 часа\".\r\nРеакцията на правителството на Испания се дължи най-вероятно на факта, че в интервю за мексиканската телевизия Унивижън Христо Стоичков разкритикува властите в страната за полицейските бруталности по време на опита за референдум за независимост на Каталуня. \"Дядо й е франкист, баща й е франкист, тя е франкист и дори и синът й е франкист\", каза Стоичков в типичния си стил и призова Сантамария да подаде оставка, защото е пратила полицията да бие невинни хора по време на референдума.\r\nБившият футболист беше назначен за почетен консул на България в Барселона през юни 2011 година от първото правителство на Бойко Борисов. Според издадената му от Испания консулска екзекватура освен за провинция Каталуния, той отговаря и за българите, живеещи в Арагон.\r\n", "date": "2017.10.09", "title": "Испания посича Стоичков, къса му консулските права"}
{"url": "http://www.novinite.bg/articles/150994/Pires-Berbo-e-edin-ot-naj-dobrite-v-istoriyata-na-Yunajted", "text": "\r\nЛегендарният халф на Арсенал Робер Пирес сподели, че Димитър Бербатов е сред най-добрите играчи, които някога са играли на \"Олд Трафорд\" с екипа на Манчестър Юнайтед. Французинът даде обширно интервю за предаването \"Код Спорт\" по \"ТВ+\", в което основен акцент бе сблъсъкът между България и Франция, но не този вчера в София, а преди 24 години в Париж.\r\n\"Да, играхме в големите дербита между моя Арсенал и неговия Манчестър Юнайтед\", сподели Пирес, запитан за Бербо. \"Според мен Бербатов е един от най-добрите нападатели и въобще най-класните играчи, които са били на \"Олд Трафорд\". За националния отбор на България той беше най-важният футболист. Вкара много голове. Надявам се, че сега е пример за младите играчи. Те могат да научат доста от един фантастичен футболист\", изказа се ласкаво той за българския нападател.\r\nБившият играч на Арсенал разкри любопитни подробности от кошмара на \"Парк де Пренс\" през 1993 година, когато Емил Костадинов наказа \"петлите\". \r\n\"Ние, французите, никога няма да забравим 1993 година. Бихте ни в Париж и това беше кошмар. За мен, за страната ми, за футболистите от националния ни отбор, за треньора ни... Ние бяхме убедени, че сме се класирали на световното и последния мач е просто една формалност. Така че, когато говорим за футбол, България е лош спомен за французите. Но иначе няма какво лошо да кажа за вас. И двата пъти в София бях посрещнат много топло. И на летището, и в хотела, и на стадиона имаше хора, които ме чакаха за снимки и автографи. Носиха фланелки на Арсенал. Много е приятно да се почувстваш специален.\r\nБях млад, но помня не само този мач. България се радваше на тим, който постигна много. Мисля, че не сте имали друго така силно поколение. Разполагахте с футболисти за големи мачове, за нощи като тази на \"Парк де Пренс\". Когато кажеш България, винаги изплува името на Христо Стоичков. Той е най-големият ваш футболист в моите очи. Благодарение на него по света знаят къде се намира България. Щастие е за малка държава да има фигура като Стоичков. Предполагам, че всички момчета във футбола ви искат да са като него.\r\nЗа французите беше много тежко. Особено за треньора и за някои от футболистите. Някои спряха кариерата си в националния отбор. Федерацията каза: \"Окей, пропускаме световното, но трябва да се подготвим за бъдещето.\" Под бъдеще се имаше предвид Мондиала през 1998 година, когато бяхме домакини. На треньорския пост дойде Еме Жаке, който вкара доста млади играчи в отбора. Миксът се оказа решаващ. Например Жаке вкара и мен в националния тим. Това беше през 1996 година. Играх с Дешан, Блан, Десаи, Джоркаеф. Всички те бяха страхотно интелигентни играчи с огромен опит. Когато си млад и влезеш в такъв тим, е много важно да има кой да те насочи. Да разбереш футбола, да възприемеш философията на отбора. Имах късмет. И така дойде световното през 1998 година\", сподели Робер Пирес.\r\nФранцузинът си спомни и за приказното световно първенство, което \"петлите\" спечелиха през 1998 година. Тогава те тръгнаха с победа с 3:0 срещу Южна Африка и завършиха с неочаквана класика срещу фаворита Бразилия.\r\n\"Наистина беше като приказка. Нашият отбор беше много добър. Ще се повторя, но миксът между стари и млади беше най-важното. Еме Жаке, нашият треньор, беше стратегът. Най-важният мач на първенството беше първият. Помня, че победихме Южна Африка с 3:0 в Марсилия. В никакъв случай не трябваше да позволим да стане грешка. Затова и напрежението бе голямо. Феновете ни подкрепяха истински, бяха чудесни.\r\nНикога не е лесно. Беше изключително тежък мач. Играхме с огромно напрежение върху раменете. Да излезеш пред своя публика е хубаво, но и ужасно трудно. Феновете могат да са много щастливи накрая, но могат и да са в кошмарно настроение при загуба. Представете си да бяхме загубили, да не бяхме вкарали гол? Напрежението беше смазващо. Вярно е, че стартирахме и завършихме с 3:0. Финалът беше нещо фантастично за нас - играчите. А за страната това бе финалът мечта - Франция срещу Бразилия. Те бяха фаворитите, а ние - аутсайдерите. Но както знаем - в един мач, в един финал всичко е възможно\", сподели Робер Пирес.\r\n", "date": "2017.10.09", "title": "Пирес: Бербо е един от най-добрите в историята на Юнайтед"}
{"url": "http://www.novinite.bg/articles/151030/29-godishen-beshe-prebit-do-smart-s-darveni-kolove", "text": "29-годишен мъж от Луковит е починал, след като е бил пребит с дървени колове, съобщават от Областната дирекция на МВР-Ловеч, предаде NOVA. Сигнал за инцидента в районното управление е получен около 22:00 часа на 6 октомври от филиала на спешна помощ в града. Оттам информирали, че при тях е постъпил пациент без видими следи от насилие. Мъжът обаче по-късно починал. При проведени оперативно-издирвателни мероприятия по „горещи следи” полицаите установили, че човекът бил пребит с колове. Задържани са трима местни мъже – криминално проявени, на възраст между 22 и 35 години.", "date": "2017.10.09", "title": "29-годишен беше пребит до смърт с дървени колове"}
{"url": "http://www.novinite.bg/articles/150991/Plateni-uchenicheski-belejki-Cenata-ot-2-do-5-lv", "text": "Вече ще трябва да заплащаме за извинителните бележки на децата, издадени от лекар. Председателят на общопрактикуващите лекари в София д-р Георги Миндов обясни в \"България сутрин\", че издаването на документа във времето не е бил в основния пакет дейности, гарантирани от НЗОК, предаде Off News.По думите му досега формирането на цената на бележката е било индивидуално решение на управителя на учебното заведение.\"Децата не заплащат потребителска такса и искаме това да се промени. Родителите да заплащат поне минимална такса\", посочи д-р Миндов и допълни, че голяма част от финансирането в педиатрията е силно намалено и трябва да бъде компенсирано.Ема Черногорска от Сдружение \"За децата ни\" коментира, че топката е в Министерството на здравеопазваното, за да бъдат преразпределени парите, така че родителите да не заплащат за бележки, след като деца до 18 години са здравноосигурени.В началото на тази учебна година се сблъсква с проблема, че родителите вече нямат право да извиняват децата си по семейни причини до 30 дни, а до 10.\"Това ще накара родителите да отидат до личните лекари и да вземат фалшиви медицински бележки. Ако таксата е 1 лев това няма да се отрази на ничий джоб. Въпросът е, че всяко здравно заведение може да определя таксата - тя може да бъде 2 и 5 лева, това трябва да бъде регламентирано\", обясни Черногорска.Тя е на мнение, че е по-добре да се заплаща самият преглед, а не извинителната бележка.Д-р Георги Миндов отбеляза, че у нас няма \"черен пазар\" за извинителни бележки, а такава може да бъде издадена от 0 до 100 години.\"Родителите трябва повече да се тревожат, че срещу т ях има недофинансирана система, лекар, който е демотивиран и неангажиран\", подчерта д-р Миндов в студиото на Лора Инджова.", "date": "2017.10.09", "title": "Платени ученически бележки. Цената - от 2 до 5 лв."}
{"url": "http://www.novinite.bg/articles/150996/Zadarjaha-shestima-balgarski-trafikanti-na-migranti-v-Garciya", "text": "Задържаха шестима български трафиканти на мигранти в Гърция. Сред арестуваните има и двама души от Сирия и Пакистан.  Всички те са се опитали да прехвърлят 49 мигранти на територията на страната от съседна Турция, пише NOVA. Всички трафиканти са открити недалеч от турската граница. При една от полицейските операции са арестувани двама българи, които превозвали 17 сирийски мигранти в туристически бус. Останалите четирима българи са арестувани след полицейско преследване на двете им коли, с които пътували.Един от българите е управлявал автобус, който се е ударил в защитна ограда. В него е имало 10 мигранти от Сирия, Пакистан и Бангладеш. При инцидента няма ранени.От гръцката полиция съобщават, че подобни инциденти стават почти всеки ден, но най-много нарушения има по време на почивните дни. ", "date": "2017.10.09", "title": "Задържаха шестима български трафиканти на мигранти в Гърция"}
{"url": "http://www.novinite.bg/articles/151007/Povecheto-stolichni-bolnici-sa-pokrili-zadaljeniyata-si", "text": "Голяма част от общинските болници в столицата, сред които 1 МБАЛ и 1 АГ болница „Св. София”, са успели да покрият своите сериозни задължения. Пътят обаче е ръководствата на други болници, в които ситуацията е по-тежка, да се освобождават от някои лечебни дейности, които са губещи за тях. Това съобщи столичният кмет Йорданка Фандъкова след откриването на конференция за здравеопазването в столицата, пише ДАРИК. Тя допълни, че реформата в общинското здравеопазване предполага насочване на ресурсите там, където има нужда. \"Средно около 8 милиона лева годишно отделяме за дофинансиране на общинските болници, защото те са длъжни да приемат всеки пациент, който има нужда от здравеопазване\", обясни кметът. Тя допълни още, че най-тежка е ситуацията в Пета градска болница.", "date": "2017.10.09", "title": "Повечето столични болници са покрили задълженията си"}
{"url": "http://www.novinite.bg/articles/151015/Eto-gi-i-imenata-na-petima-ot-nominiranite-za-priza-Zlatnata-topka", "text": "Френският седмичник France Football оповести в Туитър имената на петима от номинираните за приза \"Златната топка\", информира NOVA. Сред претендентите за престижната награда са Неймар (\"Пари Сен Жермен\"), Лука Модрич (\"Реал Мадрид\"), Пауло Дибала (\"Ювентус\"), Марсело (\"Реал Мадрид\") и Н’Голо Канте (\"Челси\"). Пълният списък от 30 номинирани футболисти ще бъде обявен до 20:00 ч. българско време.Френското списание \"Франс Футбол\" награждава с наградата \"Златна топка\" най-добрия играч в Европа от 1956 година насам, като в анкетата гласуват спортни журналисти (173-ма). Миналата година призът бе връчен за четвърти път на Кристиано Роналдо. ", "date": "2017.10.09", "title": "Ето ги и имената на петима от номинираните за приза \"Златната топка\""}
{"url": "http://www.novinite.bg/articles/150973/Turciya-i-SASht-prekratiha-izdavaneto-na-neimigrantski-vizi", "text": "Американското посолство в Анкара и турското посолство във Вашингтон заявиха, че временно спират всички неимиграционни визови услуги, като казаха, че трябва да преоценят взаимните си ангажименти във връзка със сигурността на своя персонал, предадоха световните агенции, пише ДАРИК. Миналата седмица САЩ заявиха, че са \"дълбоко обезпокоени\" от ареста на служител на американското генерално консулство в Истанбул по обвинения в нарушаване на конституцията и опит за сваляне на турското правителство.\"Събитията напоследък карат правителството на САЩ да преоцени ангажимента на правителството на Турция към сигурността на американската дипломатическа мисия и персонал\", каза посолството на САЩ в Анкара.\"С цел да бъде намален до минимум броят на посетителите в посолството и консулствата ни, докато се извършва тази преоценка, с незабавно действие прекратяваме всички неимиграционни визови услуги във всички дипломатически обекти на САЩ в Турция\", заяви посолството.Мярката засяга визите в областта на туризма, бизнеса, медицинското лечение, временната заетост, обучението, медиите, дипломатическата дейност. Турция последва примера на САЩ, като заяви, че временно спира всички неимиграционни визови услуги във всички турски дипломатически обекти в САЩ.\"Събитията напоследък карат турското правителство да преоцени ангажимента на правителството на САЩ към сигурността на турската дипломатическа мисия и персонал\", каза турското посолство във Вашингтон.Напрежението между САЩ и Турция се покачва заради американската подкрепа за кюрдските Сили за защита на народа (СЗН) в Сирия, които са смятани от Анкара за продължение на забранената Кюрдска работническа партия (ПКК). Турция също така настоява САЩ да екстрадират ислямския духовник Фетхуллах Гюлен във връзка с опита за преврат през юли 2016 г", "date": "2017.10.09", "title": "Турция и САЩ прекратиха издаването на неимигрантски визи"}
{"url": "http://www.novinite.bg/articles/150981/Promeni-vav-vlastta-na-Severna-Koreya", "text": "Персонални промени във високите етажи на властта на Северна Корея. Пред централния комитет на управляващата партия лидерът Ким Чен Ун е представил сестра си - Ким Йо Чен, информира НОВА.28-годишната жена, която вече е член на политбюро, заменя лелята на лидера, която е взимала най-важните решения по време на управлението на баща му.Наблюдатели отбелязват, че по този начин Ким Чен Ун се опитва да консолидира властта си. Ким Йо Чен е в черния списък на американското министерство на финансите заради нарушения на човешките права.  ", "date": "2017.10.09", "title": "Промени във властта на Северна Корея"}
{"url": "http://www.novinite.bg/articles/150989/Tramp-moje-da-predizvika-Treta-svetovna-vojna", "text": "Американският сенатор Боб Коркър заяви, че президентът на САЩ Доналд Тръмп може да предизвика Трета световна война със своите действия, предадоха Ройтерс и ТАСС. В интервю за в. \"Ню Йорк таймс\" републиканецът Коркър, който е председател на комисията по външни работи на Сената, каза, че Тръмп се държи все едно е в риалити шоу, предаде ДАРИК. \"Той ме тревожи. Той трябва да тревожи всеки, който е загрижен за нашата страна\", заяви сенаторът. Коркър предупреди, че с безразсъдното си поведение Тръмп рискува да постави САЩ \"на пътя към Трета световна война\". Според сенатора президентът нееднократно е вредил на дипломатическите усилия на САЩ в международен план със своите коментари в Туитър. Коркър изрази задоволство от това, че до Тръмп има хора като министъра на отбраната Джеймс Матис, държавния секретар Рекс Тилърсън и ръководителя на канцеларията на Белия дом Джон Кели, които по думите му \"помагат нашата страна да не изпадне в хаос\". Преди това Тръмп обвини Коркър за ядрената сделка с Иран в поредица от нападки в Туитър, които предизвикаха остри ответни коментари от сенатора. \"Сенатор Боб Коркър ме \"молеше\" да го подкрепя за преизбиране в Тенеси. Аз казах \"не\" и той отпадна\", написа президентът \"Той също така искаше да бъде държавен секретар, а аз казах \"не, благодаря\". Той също така до голяма степен е отговорен за ужасяващата сделка с Иран\", заяви Тръмп. \"Затова напълно мога да очаквам Коркър да бъде отрицателен глас и да пречи на нашия велик дневен ред\", каза президентът. Коркър отвърна с изявление, в което каза: \"Срамота е, че Белият дом се е превърнал в забавачка за възрастни хора. Някой очевидно е пропуснал смяната си тази сутрин.\"", "date": "2017.10.09", "title": "Тръмп може да предизвика Трета световна война"}
{"url": "http://www.novinite.bg/articles/150999/Mariano-Rahoj-Bitkata-za-Kataluniya-shte-bade-spechelena", "text": "Ще има битка за Каталуния и тя ще бъде спечелена, защото е честна битка, правна битка, и това иска и чувства огромно мнозинство от испанците\", заяви министър-председателят на Испания Мариано Рахой в интервю за националния ежедневник El Pais, цитирано от NOVA. На въпрос дали кризата в Каталуния заплашва с разделение Испания, премиерът увери, че националното единство на страната ще бъде запазено.\"За тази цел ще използваме всички инструменти, които законодателството ни дава. Правителството трябва да вземе решението и да го направи в точното време. Изслушахме много хора. Вярваме, че знаем какво мисли испанския народ. И той трябва да знае, че правителството също знае какво трябва да бъде направено\", каза още испанският министър-председател. Рахой бе категоричен, че няма да се стигне до едностранно обявяване на независимост на Каталуния.\"Мога да ви кажа искрено, че това няма да се случи. Очевидно е, че ще вземем всички решения, които законът позволява, според начина, по който събитията се развиват. Искам да кажа едно нещо с пълна яснота: докато заплахата от обявяване на независимост не изчезне от политическата панорама, ще бъде много трудно правителството да не взема решения\", обясни испанският премиер. ", "date": "2017.10.09", "title": "Мариано Рахой: Битката за Каталуния ще бъде спечелена"}
{"url": "http://www.novinite.bg/articles/151003/NATO-ne-iska-nova-Studena-vojna-s-Rusiya", "text": "Генералният секретар на НАТО Йенс Столтенберг обяви, че западният военен алианс не иска \"нова Студена война\" с Русия, въпреки притесненията на страните членки относно руското военно укрепване близо до границите на НАТО, съобщава \"Асошиейтед прес\", цитирани от news.bg Столтенберг говори в края на 4-дневната парламентарна асамблея на НАТО в румънската столица Букурещ. \"Ние сме обезпокоени от... липсата на прозрачност от страна на Русия що се отнася до военните учения\", изтъкна генералният секретар.Той обаче добави: \"Русия е наш съсед... ние не искаме да изолираме Русия; ние не искаме нова Студена война.\"По думите му, 29-членният западен военен алианс е увеличил патрулите на изтребители в Черно море в \"отговор на агресивните действия на Русия в Украйна\".Румънски и български пилоти проведоха въздушни учения в Черно море през последните месеци, чиято цел беше да успокоят страните членки на НАТО, неспокойни след намесата на Русия в Украйна, отбелязва \"Асошиейтед прес\".", "date": "2017.10.09", "title": "НАТО не иска нова Студена война с Русия"}
{"url": "http://www.novinite.bg/articles/151008/Evropredsedatelstvoto-samo-shte-zatvardi-loshiya-imidj-na-Balgariya", "text": "Даниел Кадик е програмен директор за Югоизточна Европа на Фондация за свободата „Фридрих Науман\". Анализът му е поместен на сайта на Фондацията Freiheit.org. Корупция, лошо управление, изтичане на мозъци, най-бедната страна – тези определения обикновено се чуват, когато стане дума за България. Сега обаче пред страната се открива голям шанс да промени това положение: с председателството на Европейския съвет. Шанс, който сякаш ще бъде пропуснат. България поема председателството за пръв път, подготовката обаче видимо изостава, и то много. По този начин политиката и администрацията само затвърждават лошия имидж на страната. Това се казва в анализа на програмния директор за Югоизточна Европа на Фондация за свободата „Фридрих Науман\" Даниел Кадик. Всъщност, на българското председателство не му потръгна още от самото начало. Първо Брекзитът придвижи България с половин година по-напред в листата на председателите, после пък премиерът Борисов подаде оставка и неизбежните предсрочни избори допълнително забавиха подготовката. И чак през май правителството създаде специално министерство за Председателството на ЕС, което започва на 4-ти януари 2018. Показателна за хода на подготовката е уебстраницата на специалното министерство. Освен че е само на български език, тя и не функционира както трябва. Календарът със събития например може да се свали единствено като PDF-файл, а не се отваря електронно в същинския календар. Видим резултат от инвестираните 70 хиляди лева сякаш няма. А България е една от страните в така нареченото „трио\" (заедно с Естония и Австрия), което изработи своя „Осемнайсетмесечна програма\". В нея влизат такива приоритети като нови работни места, ръст, сигурност, енергетика, свобода и справедливост. Когато триото представи тези приоритети, България така и не съумя да формулира конкретни собствени проекти. Министър Лиляна Павлова, която отговаря за Председателството, оповести единствено своите четири „К\": конкуренция, кохезия, консенсус и култура.Тя съобщи, че планът ще бъде одобрен от правителството чак на 20-ти декември. Така разработването на отделните точки си остава неясно, а в различни интервюта непрекъснато се добавят допълнителни приоритети, без да се посочва някаква ясна обща линия. Тези приоритети трябваше да бъдат представени след правителствените заседания през юли. Ако човек събере различните изявления по въпроса, може да стигне до извода, че в приоритета „Консенсус\" навярно влизат сигурността и миграцията, бъдещето на страните от Западните Балкани в ЕС и трайните усилия за интегрирането на Дунавския и Черноморския региони, както и създаването на европейска прокуратура. „Конкуренция\" навярно включва конкурентоспособния вътрешен пазар, насърчаването на предприемачеството и социалните иновации, икономическия и валутния съюз, един устойчив енергиен съюз и бъдещето на труда в една по-справедлива Европа. В „Кохезия\" се споменават следните приоритети: реформирана многогодишна финансова рамка след 2020, кохезионната политика след 2020, бъдещето на общата аграрна политика и нейното модернизиране и опростяване. При „Култура\" изцяло липсват евентуалните подтеми. Повод за критика дава и рамката на българското Председателство. Ремонтът на главната сграда за срещи все още не е завършен, игнорирани бяха липсващите строителни разрешения, а първоначалният бюджет от 17 милиона лева трябваше да бъде увеличен с още 28 милиона. Към това се добавят тежки обвинения за разхищение на средства за този престижен проект, както и за корупция при държавните поръчки. В момента за 5 милиона лева се ремонтира площадът пред НДК – една работа, която вече беше извършена през 2016 година за няколко милиона лева, главно европейски пари. На този фон докладите на Еврокомисията по Механизма за сътрудничество и проверка (МСП) не дават добра оценка за готовността на страната да се реформира. В последния доклад от 25-ти януари 2017 г., който обобщава десетгодишните опити за реформи в контекста на препоръките, съдържащи се в МСП, за България се казва: „Като цяло напредъкът през последните десет години не беше толкова бърз, колкото се очакваше, тъй че тепърва трябва да се преодоляват редица сериозни предизвикателства.\" България не е затворила нито една от главите, предвидени в МСП – нито по отношение на съдебната реформа, нито в борбата срещу корупцията, нито пък в специално въведената за страната категория „борба срещу организираната престъпност\". Ето как във времената на прелом, когато ЕС има голяма нужда от обновление, председателството поема тъкмо страна, която сама най-малко се е реформирала.\r\n", "date": "2017.10.09", "title": "Европредседателството само ще затвърди лошия имидж на България"}
{"url": "http://www.novinite.bg/articles/150983/Prekratiha-izdavaneto-na-neimigrantski-vizi-v-Turciya-i-SASht", "text": "Американското посолство в Анкара и турското посолство във Вашингтон заявиха, че временно спират всички неимиграционни визови услуги, като казаха, че трябва да преоценят взаимните си ангажименти във връзка със сигурността на своя персонал, предадоха световните агенции, информира ДАРИК. Миналата седмица САЩ заявиха, че са \"дълбоко обезпокоени\" от ареста на служител на американското генерално консулство в Истанбул по обвинения в нарушаване на конституцията и опит за сваляне на турското правителство. \"Събитията напоследък карат правителството на САЩ да преоцени ангажимента на правителството на Турция към сигурността на американската дипломатическа мисия и персонал\", каза посолството на САЩ в Анкара. \"С цел да бъде намален до минимум броят на посетителите в посолството и консулствата ни, докато се извършва тази преоценка, с незабавно действие прекратяваме всички неимиграционни визови услуги във всички дипломатически обекти на САЩ в Турция\", заяви посолството. Мярката засяга визите в областта на туризма, бизнеса, медицинското лечение, временната заетост, обучението, медиите, дипломатическата дейност. Турция последва примера на САЩ, като заяви, че временно спира всички неимиграционни визови услуги във всички турски дипломатически обекти в САЩ. \"Събитията напоследък карат турското правителство да преоцени ангажимента на правителството на САЩ към сигурността на турската дипломатическа мисия и персонал\", каза турското посолство във Вашингтон. Напрежението между САЩ и Турция се покачва заради американската подкрепа за кюрдските Сили за защита на народа (СЗН) в Сирия, които са смятани от Анкара за продължение на забранената Кюрдска работническа партия (ПКК). Турция също така настоява САЩ да екстрадират ислямския духовник Фетхуллах Гюлен във връзка с опита за преврат през юли 2016 г.", "date": "2017.10.09", "title": "Прекратиха издаването на неимигрантски визи в Турция и САЩ"}
{"url": "http://www.novinite.bg/articles/150971/Stotici-hilyadi-poiskaha-Kataluniya-da-ostane-chast-ot-Ispaniya", "text": ", за да поискат Каталуния да отхвърли независимостта и да остане в ИспанияОрганизаторите обявиха, че са се включили 930 000 души, но полицията изчисли, че участниците са били 350 000.Демонстрацията беше свикана само седмица, след като каталунското правителство проведе референдум за независимост, определен като незаконен от испанското правителство.Въпреки че 90% от пусналите бюлетини се обявиха за отделянето, по-малко от половината електорат е упражнил правото си на глас.  ", "date": "2017.10.09", "title": "Стотици хиляди поискаха Каталуния да остане част от Испания"}
{"url": "http://www.novinite.bg/articles/151017/Turciya-zapochna-voennata-operaciya-v-sirijskata-provinciya-Idlib", "text": "Турските власти започнаха планираната военна операция в сирийската провинция Идлиб, чиято цел е да гарантира сигурността в региона. Това се казва в съобщение на генералния щаб на турските въоръжени сили, цитирано от ТАСС и NOVA. „В съответствие с постигнатото в Астана споразумение турските военнослужещи пресякоха границата със Сирия и дойдоха на територията на Идлиб на 8 октомври“, се казва в текста. В него се посочва още, че военните са извършили разузнавателни дейности и са установили наблюдателни пунктове, от които да се следи за спазването на сключеното примирие.Вчера турският президент Реджеп Ердоган заяви, че неговата страна ще си сътрудничи с бойците от Свободната сирийска армия по гарантирането на сигурността в Идлиб след постигнато споразумение в рамките на преговорите в Астана, на които участват още съюзниците на режима Русия и Иран.Началото на операцията беше основна тема на спекулации през последните седмици и се предполага, че е част от плановете за създаване на т. нар. „зона за деескалация“ в провинцията и околностите. По-рано тази година Турция, Русия и Иран се съгласиха да установят четири такива зони като мярка за улесняване на мирно споразумение между враждуващите страни в Сирия. ", "date": "2017.10.09", "title": "Турция започна военната операция в сирийската провинция Идлиб"}
{"url": "http://www.novinite.bg/articles/151028/Pochina-Jan-Roshfor-edna-ot-legendite-na-frenskoto-kino", "text": "Един от най-популярните актьори на френското кино Жан Рошфор почина на 87-годишна възраст в болница във френската столица, оповести дъщеря му Клеманс, цитирана от Франс прес, пише ДАРИК. Тя уточни, че баща ѝ бе хоспитализиран в края на месец август. Жан Рошфор е известен с участието си във филмовата поредица за високия рус мъж с черната обувка.Снимал се е в над 150 филма, сред които \"Невинни с мръсни ръце\" (1975), \"По-големият брат\" (1982), \"Мустакатият\" (1987), \"Човекът от влака\" (2002), \"Фанфан Лалето\" (2003). През дългата си кариера е спечелил три награди Сезар, едната от които през 1999 г. е почетна. ", "date": "2017.10.09", "title": "Почина Жан Рошфор – една от легендите на френското кино"}
{"url": "http://www.novinite.bg/articles/151002/Moskva-potvardi-che-prodava-na-Sauditska-Arabiya-S-400-i-drugi-orajiya", "text": "Русия и Саудитска Арабия са постигнали съгласие за доставка на противовъздушна система за отбрана С-400 и други оръжия, включително автомат \"Калашников\" AK-103, информират руски медии, цитирани от news.bg През миналата седмица, по време на визитата на саудитския крал Салман в Москва, медии съобщиха, че Рияд е проявил интерес да закупи руски системи С-400.Русия и Саудитска Арабия достигнаха до споразумения за доставка на противовъздушни системи С-400, противотанкови ракетни комплекси \"Корнет\", тежка огнеметна система ТОС-1 \"Буратино\", гранатомети АГС-30 и автомати \"Калашников\" AK-103, заяви говорителят на Руската федерална служба за военнотехническо сътрудничество.Тя добави, че по време на визитата на Салман в Русия Рособоронекспорт и саудитската военна индустрия подписаха договор за лицензирано производство на автомати \"Калашников\" AK-103 и муниции в арабската държава.\r\n\r\n\r\n\r\n", "date": "2017.10.09", "title": "Москва потвърди, че продава на Саудитска Арабия С-400 и други оръжия"}
{"url": "http://www.novinite.bg/articles/151029/London-podgotvya-scenarii-pri-vojna-s-KNDR", "text": "Великобритания \"се подготвя за война със Северна Корея\", пише вестник \"Индипендънт\", цитиран от news.bg Британски военни представители са били инструктирани да изготвят планове за подготовка при потенциален конфликт с КНДР.В единия от военните сценарии е предвидено новият самолетоносач на Обединеното кралство \"Кралица Елизабет\" да влезе на въоръжение по-рано, според вестник \"Дейли мейл\", който първи разпространи историята.По план самолетоносачът трябва да влезе на въоръжение през 2020 г.Високопоставен източник от правителството е съобщил пред изданието, че имат много кораби, които могат да бъдат изпратени, включително разрушители Клас 45 и фрегати Клас 23.Междувременно \"Индипендънт\" пише, позовавайки се на южнокорейската медия \"Йонхап\", че Сеул твърди, че си е осигурил технология, която може да спре електрозахранването в цяла Северна Корея.Оръжието, наречено \"blackout bomb\", е разработено от Агенцията за развитие на отбраната, което е част от програмата, наречена \"Kill Chain\". Така наречената \"графитна бомба\" има потенциал да парализира електропреносната мрежа на КНДР.", "date": "2017.10.09", "title": "Лондон подготвя сценарии при война с КНДР"}
{"url": "http://www.novinite.bg/articles/151006/Kataluniya-vatreshnata-afera-na-Ispaniya", "text": "Някога Лев Троцки е казал, че „всяка държава се основава на сила“. Това е неприятна истина, която всички бихме искали да забравим, но е важно да си я спомняме, докато битката между Испания и Каталуния ескалира. Кадрите на испански полицаи, които пречат, а на моменти и бият хора, които искат да гласуват в (технически нелегалния) референдум за независимост, противоречат на базовите основи на класическия либерализъм – политическата идеология, на която Западът бе построен. Как, надигат глас правоверните, може подобно нещо да бъде възможно в Европа през 21 век? Ако игнорирате 20 века европейска история, това си е добър въпрос. Повдигането му не променя факта, че Каталуния е нация, а не държава, както и че скоро няма да стане държава, защото няма да може да предяви претенции над това, което Макс Вебер описва като „монопола върху легитимната употреба на физическа сила в дадена територия“.Каталуния проведе референдума си за независимост на 1 октомври. Резултатите показаха, че от 42-та % каталунски избиратели, които гласуваха, около 90 % са избрали независимостта. Това е впечатляваща цифра, макар и не единодушен мандат за каталунска независимост. Без съмнение значителен брой каталани искат независимост, това вече го знаехме. На референдума от 2014-та година имаше сходна избирателна активност и около 81 % гласуваха за независимост. Този необвързващ референдум не доведе до никъде, както няма да направи и последния. Каталуния няма монопола върху нужната сила дори, за да предяви претенция за контрол над собствената си територия, камо ли да я спечели. Каталуния има регионална полиция с численост около 17 хиляди души. Испанската национална полиция има над 80 хиляди души, а Гражданската гвардия 75 хиляди. Каталуния няма армия, флот или военновъздушни сили, докато Испания има и трите. Това никога не би се превърнало в повторение на Испанската гражданска война. Каталуния не е готова да води война, а както седят нещата това няма да се промени, дори тя да го поиска. Рядко независимостта се дава. В по-голямата си част последните векове политическа история показват, че независимостта се извоюва с меч, след като се обяви с перо. Лидерите на каталунския гамбит за независимост го знаеха, и въпреки това решиха да се опитат. След като гласовете бяха подадени, имаше само два възможни изхода, от които би могла да произтече независимостта – достатъчно голямо гражданско неподчинение, което да доведе Мадрид до политически компромис, или международна интервенция, независимо дали става въпрос за политическа или по-реална. Що се отнася до последното, въпреки стачката от 3 октомври е малко вероятно Каталония да започне такава кампания дори след испанските ексцесии по време на вота. Много от каталунците предпочитат да останат част от Испания, заради собственото си икономическо благополучие. Това практически означава, че ще бъде много трудно за каталонците на улиците, да достигнат до една критична маса.\r\n\r\n", "date": "2017.10.09", "title": "Каталуния – вътрешната афера на Испания"}
{"url": "http://www.novinite.bg/articles/151031/Polsha-shte-sazdava-kiber-armiya", "text": "Военни части за кибер отбрана ще бъдат създадени в Полша. Това съобщи полският министър на отбраната Антоний Мачеревич, цитиран от ТАСС и NOVA. „Взехме решение за създаването на кибер сили, както и за разширяването на дейността на Националния център за криптология“, заяви Антоний Мачеревич.По време конференцията полският премиер Беата Шидло заяви също, че към правителството ще бъде създаден и нов департамент за киберсигурност. По думите й киберсигурността е едно от най-големите предизвикателства за съвременния свят.„Става въпрос за икономика, сигурност, това е въпрос на стабилност, но също така – и мисля, че всички го разбираме, е въпрос и на мир“, каза Беата Шидло, цитирана от полското радио.Шидло посочи също, че департаменти за киберсигурност се създават към много премиерски служби в страни от ЕС.", "date": "2017.10.09", "title": "Полша ще създава кибер армия"}
{"url": "http://www.novinite.bg/articles/150968/Ochakva-ni-predimno-slanchevo-vreme", "text": "\r\nДнес над страната ще преобладава  с временни увеличения на облачността. Валеж е малко вероятен. Ще е ветровито, с умерен временно до силен вятър от запад-северозапад, но до края на деня ще отслабне. Максимални температури между 13 градуса и 18, в София около 14.\r\nАтмосферното налягане в сутрешните часове е малко по-ниско от средното за месеца. През деня ще се повишава и към края на деня вече ще е по-високо от средното.\r\nВ планините ще духа силен северозападен вятър, но през деня постепенно ще отслабва. Облачността ще е разкъсана, предимно значителна. Почти без валеж. Максималната температура на височина 1200 метра ще е около 9 градуса, на 2000 метра - около 2.\r\nНад Черноморието облачността ще е значителна. Ще духа умерен до силен северозападен вятър, който през деня ще отслабва. Максимални температури на въздуха ще са 15-17 градуса. Температурата на морската вода ще е 18-19. Вълнението на морето ще бъде около 2 бала.\r\n", "date": "2017.10.09", "title": "Очаква ни предимно слънчево време"}
{"url": "http://www.novinite.bg/articles/151014/Vremeto-vav-vtornik-10-oktomvri", "text": "През нощта ще бъде предимно ясно и почти тихо. Минималните температури ще са между 3° и 8°. Сутринта на места в котловините в Западна България ще се образува краткотрайна мъгла или инверсионна облачност. През деня ще преобладава слънчево време. Временни увеличения на облачността ще има в следобедните часове, главно над планинските райони. Ще духа слаб, в източните райони до умерен северозападен вятър. Дневните температури ще се повишат и максималните ще са между 16° и 21°. Атмосферното налягане е по-високо от средното за месец октомври (949 hPa) и ще остане без съществена промяна. Над планините преди обяд ще преобладава слънчево време. В следобедните часове ще има временни увеличения на облачността, но вероятността за валежи е малка. Ще духа умерен северозападен вятър. Максималната температура на височина 1200 метра ще е около 11°, на 2000 метра – около 4°. По Черноморието ще е предимно слънчево, с временни увеличения на облачността, но валежи не се очакват. Ще духа до умерен северозападен вятър. Максималните температури ще са 17-19°. Температурата на морската вода е 18°-19°. Вълнението на морето ще бъде 1-2 бала.", "date": "2017.10.09", "title": "Времето във вторник, 10 октомври"}
{"url": "http://www.novinite.bg/articles/151025/Rusiya-provejdala-dezinformacionna-kampaniya-i-chrez-reklami-v-Google", "text": "Интернет гигантът Google е открил, че руски агенти са похарчили десетки хиляди долари за реклами в YouTube, търсачката на Google, пощата Gmail и други продукти на компанията, съобщава американският в. \"Вашингтон поуст\", цитиран от news.bg Рекламите не изглежда да са от същото юридическо лице, свързано с Кремъл, което е купувало реклами във \"Фейсбук\", което може да означава по-мащабна дезинформационна кампания от страна на Русия, отбелязва изданието.Google управлява най-големия онлайн рекламен бизнес, а YouTube е най-големият онлайн видео сайт в света. Наскоро стана ясно, че платените от Москва политическите реклами във Facebook за президентската изборна кампания в САЩ през миналата година са достигнали до близо 10 милиона американци.Повечето от тези съобщения със социални политически послания са били насочени избирателно към определена аудитория. Те са се отнасяли до правата на хомосексуалните, имиграционната политика, правата за притежаване и носене на оръжие.Междувременно Facebook отваря 1000 работни места за служители, които ще проверяват рекламите в социалната мрежа. При това те ще отчитат не само съдържанието на съобщенията, но и контекста, \"в който те са били купени\", и целевата аудитория.Това е една от мерките, които се предприемат в отговор на руската политическа реклама, чрез която Москва се е намесила в американските избори.", "date": "2017.10.09", "title": "Русия провеждала дезинформационна кампания и чрез реклами в Google"}
{"url": "http://www.novinite.bg/articles/150997/Cherveniyat-krast-drastichno-sakrashtava-prisastvieto-si-v-Afganistan", "text": "Международният комитет на Червения кръст драстично съкращава операциите си в Афганистан след поредната атака със загинали срещу тях, съобщава \"Ройтерс\", цитиран от news.bg Съобщението в понеделник подчертава влошаването на сигурността на групите за помощ в Афганистан, където МКЧК работи повече от 30 години и провежда своята четвърта по големина хуманитарна програма.\"Излагането на риск се превърна в най-голямото ни предизвикателство и загриженост\", коментира Моника Занарели, ръководител на МКЧК в Афганистан, на пресконференция в афганистанската столица Кабул.\"Нямаме друг избор, освен драстично да намалим присъствието си в Афганистан\", добавяйки, че решението ще засегне особено операциите на север, където съоръженията в Мазар-и-Шариф и Кундуз ще бъдат затворени или съкратени.Макар да отбелязва, че МКЧК не \"напуска\" Афганистан, тя добавя, че е необходимо да се преразгледа присъствието на организацията, за да се предотвратят повече загуби.През февруари шестима служители на МКЧК бяха убити при нападение на помощен конвой в далечния север, а миналия месец физиотерапевтка от испанския Червен кръст, работеща в северния град Мазар-и-Шариф, беше застреляна от един от пациентите си.Освен това от организацията напомнят, че през последната година четирима служители са били отвлечени.", "date": "2017.10.09", "title": "Червеният кръст драстично съкращава присъствието си в Афганистан"}
{"url": "http://www.novinite.bg/articles/151026/ES-dava-oshte-4-mln-evro-na-Sarbiya-v-pomosht-na-bejancite", "text": "Европейската комисия отдели допълнителни 4 млн. евро хуманитарна помощ за Сърбия, която ще бъде използвана в помощ на хилядите бежанци в страната, съобщава македонската информационна агенция, цитирана от NOVA. Според ЕК от 2015 г. досега около 80 млн. евро са предоставени на Сърбия за миграционни и европейски въпроси.Решението идва по време на планираното посещение в Сърбия на еврокомисаря за хуманитарната помощ и управление при кризи Христос Стилиянидис, който е в страната, за да провери лично хуманитарната ситуация. В рамките на посещението си той проведе и срещи със сръбския президент Александър Вучич и с премиера Ана Бърнабич.„Сърбия е сигурен партньор на ЕС, като нашето сътрудничество направи възможен ефективният отговор на кризата с бежанците. ЕС е водещ доставчик на хуманитарна помощ за настаняване на бежанци в Сърбия от 2015 г.“, каза Стилиянидис.Той допълни, че Брюксел е помогнал за подобряване на условията в много центрове за бежанци и мигранти в страната. И посочи, че ще бъдат обявени нови хуманитарни проекти, които ще бъдат насочени към доставката на храна в центровете за прием. ", "date": "2017.10.09", "title": "ЕС дава още 4 млн. евро на Сърбия в помощ на бежанците"}
{"url": "http://www.novinite.bg/articles/151010/Balgarskata-carkva-e-obyavena-za-avtokefalna", "text": "Българската православна църква – Българска патриаршия е древна автокефална поместна източноправославна църква. Признатият й на 8 октомври 927 г. ранг на патриаршия я превръща в първата автокефална църква след античните в Рим, Константинопол, Александрия, Антиохия и Йерусалим, в най-старата народностна църква в Европа и на славянските народи. Необходимостта от църковна организация на българските земи, независима от Цариградската патриаршия възниква още с покръстването на българите в 864 г. Княз Борис I (852-889), чрез средствата на дипломацията и лавирайки между Източната и Западната църква, успява да създаде такава. На първо време това се оказва невъзможно и той трябва да се примири с архиепископ и висше духовенство от гръцки произход (макар и подчинени пряко на княза), както и с богослужение на гръцки език.На свикания през 893 г. Преславски народен събор, наред с избора на Симеон за български владетел, е взето решение за замяна на гръцкия език със славянски при богослужение. През своето управление цар Симеон I (893-927) постепенно заменя гръцкото висше духовенство с българско и създава Българската екзархия, която при наследника му цар Петър I (927-970) прераства в патриаршия. На преговорите между царя и император Роман Лакапин през 927 г. се стига до имперско признаване на царската титла на българският владетел и до канонично въздигане на главата на Българската църква като патриарх на България. Впоследствие гърците отричат многократно направените от тях безпрецедентни отстъпки, но в архивите на Ватикана е запазено копие от решението на императорския синклит за признаването на Българската патриаршия от 8 октомври. Първи български патриарх е Дамян Доростолски (Дръстърски), а седалището му е в столицата Велики Преслав. Впоследствие патриаршеския престол е преместен в Дръстър. Според авторитетни историци като Васил Златарски и Георги Бакалов още при цар Симеон I на втория всебългарски църковно-народен събор в 917 или 918 г. българската архиепископия е издигната в патриаршия за да бъде узаконен имперския му титул, този въпрос е тясно свързан с признанието на царската титла на Симеон от страна на Константинополската патриаршия, което все още не е напълно изяснен проблем в медиевистиката.\r\n", "date": "2017.10.09", "title": "Българската църква е обявена за автокефална"}
{"url": "http://www.novinite.bg/articles/150972/Rabotnicite-ot-Emko-prodaljavat-da-protestirat", "text": "Протест под прозорците на властта. Служители на военния завод \"Емко\" отново се събират в столицата с искане за незабавно връщане на отнетите им договори за производство на боеприпаси, предаде НОВА.В края на миналата седмица държавата върна лиценза на дружеството, но прехвърли поръчките към ВМЗ Сопот.Хората са склонни на среща единствено с премиера Бойко Борисов и настояват той да ги приеме.  ", "date": "2017.10.09", "title": "Работниците от \"Емко\" продължават да протестират"}
{"url": "http://www.novinite.bg/articles/150976/Vse-oshte-ne-se-minava-prez-prohodite-Troyanski-i-Petrohan", "text": "След снеговете през почивните дни проходите \"Троянски\" и \"Петрохан\" остават затворени за всички превозни средства, информира НОВА.През прохода \"Петрохан\" ще може да се минава най-рано след 18.00 часа. Причината е, че има вероятност да паднат нови клони на пътя.При Троянския проход снегът е почистен още вчера, но и там има много паднали дървета.Затворен е и пътят Шипково-Рибарица. От Агенция \"Пътна инфраструктура\" отново съветват шофьорите да са подготвени за зимните условия на пътя.   ", "date": "2017.10.09", "title": "Все още не се минава през проходите \"Троянски\" и \"Петрохан\""}
{"url": "http://www.novinite.bg/articles/150988/Pojarat-v-Burgas-e-zasegnal-i-blizkata-bolnica", "text": "Пожарът в Бургас е засегнал и сградата на Диспансера за онкологични заболявания, който се намира в района. Вследствие на високата температура са се счупили някои прозорци на сградата на болницата, съобщи bTV.В сградата е имало 7 души. Ситуацията обаче е била овладяна и не се е наложило хората в здравното заведение да бъдат евакуирани.Припомняме, пожарът възникна около 20 часа вчера в центъра на Бургас. Пламъците напълно са унищожили изоставена сграда на улица \"Иван Богоров\". В непосредствена близост до пожара има и бензиностанция, която не е била засегната от бедствието. За гасенето на пожара са били изпратени 4 пожарни коли и 15 огнеборци.Предполага се, че пожарът е бил причинен от бездомни хора, които нощували в старата сграда. Според другата версия огънят е бил умишлено запален, защото имотът бил много апетитен.", "date": "2017.10.09", "title": "Пожарът в Бургас е засегнал и близката болница"}
{"url": "http://www.novinite.bg/articles/150987/Maj-zagina-sled-kato-be-smazan-ot-pokriv-na-garaj", "text": "56-годишен мъж от Смолян загина, след като върху него се стовари покривна конструкция на гараж, съобщиха от полицията.Инцидентът станал в събота, 7 октомври, около 11:20 ч. на  ул. \"Младост\" в родопския град. Тогава мъжът развалял сам дървена постройка, използвана за гараж, предава ДАРИК. За нещастие, покривната конструкция пада и затиска мъжът, който е и собственик на постройката. При рухването на конструкцията, шумът бил доста силен и чут от хората, които живеят на близо. За броени минути на място се събрали около 20 души, които са се опитали да помогнат на Христо.За съжаление, когато го изровили, той вече е бил мъртъв. На място пристигнали и полицаи.", "date": "2017.10.09", "title": "Мъж загина, след като бе смазан от покрив на гараж"}
{"url": "http://www.novinite.bg/articles/150980/Do-300-leva-globa-za-piene-na-bira-v-stolichnite-gradinki", "text": "Разместените пейки в градинките и компаниите с бира на метри от детските площадки в София отиват в историята. Столична община забранява пиенето на алкохол по улици и паркове с нова Наредба за обществения ред. Глобата за нарушителите е от 100 до 300 лева, предава OFFnews.bg В документа за първи път се забраняват пиратките и фойерверките, които съпътстват много от домашните купони, между 22 и 8 часа. Официално се забраняват и гонките по пустите булеварди на нощна София. Санкциите за джигитите могат да стигнат 500 лева. Наредбата предвижда още да се въведе ред в свиренето на музикални инструменти, пеенето за обучение и ползването на озвучителни уредби и на шумни апарати и машини в жилищни сгради. Тези дейности ще може да се извършват от 8.00 до 14.00 ч. и от 16.0 до 22.00 ч.Уличните музиканти, певци и артисти няма да могат да се изявяват, където те си решат, а само на определени от кмета места. ", "date": "2017.10.09", "title": "До 300 лева глоба за пиене на бира в столичните градинки"}
{"url": "http://www.novinite.bg/articles/151000/Srednata-zaplata-v-Pleven-Gabrovo-i-Burgas-sraste-po-barzo-ot-Sofiya", "text": "\r\nСредната заплата в София остава с над 36% по-висока от тази в останалите градове в страната през второто тримесечие на 2017 година. В 3 региона обаче трудовото възнаграждение расте по-бързо от това в столицата - Плевен, Бургас и Габрово, съобщи Monye.bg.\r\nСпоед данните на Националния статистически институт за месеците април, май и юни тази година в Плевен, Бургас и Габрово ръстовете на заплатите са съответно 11,6%, 11,3% и 10,9%. В сравнение с второто тримесечие на предходната година обаче стойностите на възнагражденията в изброените региони не са толкова високи - в Бургас средното възнаграждение е 836 лева, а в Габрово - 897 лева.\r\nВъпреки че растежът дава сигнал за положително развитие по отношение на средната заплата у нас, разликата между столицата и останалите региони остава съществена. В същото време 76% от работещите са заети в сектори, в които средната заплата е по-ниска от тази за страната.\r\nИзчисленията до средата на годината показват, че на две места средното трудово възнаграждение вече е над 1 000 лева. Това са столицата и Стара Загора, където то възлиза на 1 012 лева. За цялата страна средната заплата е 1040 лева.\r\nНа другия полюс очаквано е Видин, заедно с Благоевград, Кюстендил, Силистра, Хасково и Смолян, като там сумата е под 760 лева. Специално за Видин средната заплата е на най-ниско ниво - 669 лева.\r\nСредната заплата продължава да бъде най-висока в сектора \"Създаване и разпространение на информация и творчески продукти\", където средното възнаграждение може да достигне до 2 306 лева. След него се нареждат заетите във финансите.\r\n", "date": "2017.10.09", "title": "Средната заплата в Плевен, Габрово и Бургас срасте по-бързо от София"}
{"url": "http://www.novinite.bg/articles/150990/Cherno-more-nyama-palamud", "text": "\r\nРибарите на родното ни Черноморие са притеснени от слабия си улов на паламуд. Пресният паламуд, който по принцип се лови по това време на годината, е изчезнал, съобщи БНТ.\r\nПаламуд нямало и на тържищата в крайморските градове.\r\nСпоред разкази на рибарите в началото на месец септември уловът на паламуд бил добър. Седмица по-късно обаче рибата изчезнала.\r\nРибарите нямат представа защо рибата е изчезнала. Предполагат, че това се дължи на замърсеното море и лошите атмосферни условия.\r\nЗаради слабия улов, рибарите търпят сериозни загуби. Едно влизане в морето струвало около 50 лева. Поради това мнозина от риболовците вече са започнали да зазимяват лодките си.\r\nМалко са рибарите, които чакат рибата да се появи. В същото време пресният паламуд е изчезнал от рибната борса в Бургас. В момента рибата се продава само замразена и струва около 10 лева на килограм.\r\n", "date": "2017.10.09", "title": "Черно море няма паламуд"}
{"url": "http://www.novinite.bg/articles/150979/Finansoviyat-ministar-obeshta-55-mln-lv-na-MVR", "text": "\"Ако има някъде целенасочено увеличение, това е в МВР. И сега не можем да ги оставим без никакво увеличение. Ще обсъдим с министър Радев едно диференцирано увеличение, което ще засегне полицаите на терен. Говорим за 55 млн. лв. повече разходи за персонал, но не искам да навлизаме в технически детайли, малко е рано\", коментира пред БТВ финансовият министър Владислав Горанов, цитиран от news.bg Почти всички сектори финансирани от бюджета получват увеличение. Според него потреблението расте и има ръст на доходите а в последните месеци е \"почти двуцифрено\". Социалнослабите , които са пасивни на пазара на труда не го усещат, смята Горанов.Като дебелашка шега, извън контекста на разговора коментира той скандала с изказването на депутата от ГЕРБ Антон Тодоров пред Виктор Николаев, който се разрази миналата седмица. Горанов се въздържа да коментира дали Тодоров може да бъде изключен от партията, \"Ако гледаме буквално думите, заплаха имаше, но ако ги гледаме в контекста и смисъла, който е искал да вложи Антон Тодоров, не го разбирам така. Той е един изключително ерудиран мъж и не би си позволил в ефир да изкаже такава заплаха. Подобни заплахи не се правят в ефир\", добави Горанов. \"Не съм говорил с него, нито с Валери Симеонов. Той вероятно има своите аргументи. Не съм морален стожер нито в партията, нито в правителството\", коментира Горанов. Допълни, че е малко учуден от нагнетяването на напрежението по случая.", "date": "2017.10.09", "title": "Финансовият министър обеща 55 млн. лв. на МВР"}
{"url": "http://www.novinite.bg/articles/150969/Tran-s-nov-kmet", "text": ". Цветислава Цветкова от ГЕРБ ще поеме управлението на общината, след като получи най-много от гласовете на изборите в неделя, предаде НОВА.До вота се стигна, след като бившият градоначалник Станислав Николов подаде оставка.  ", "date": "2017.10.09", "title": "Трън с нов кмет"}
{"url": "http://www.novinite.bg/articles/151004/Otnovo-gorya-tyutyunev-sklad-v-Plovdiv", "text": "Отново пожар в тютюневия склад на улица \"Одрин\" 8 в Пловдив вдигна на крак жители и пожарникари, информира Off NEWS.Днес следобед е подаден сигнал, че от прозорците на първия етаж са се виждали пламъци. Пожарникарите пристигнали и установили, че са горели дюшеци и складирани отпадъци на клошарите, които все още обитават сградата. Огънят бил потушен бързо, но остават притесненията, че инцидентът може да се повтори, предаде БНТ.Бездомник стана причина и да изгорят други четири тютюневи склада в Пловдив през август миналата година. Той бе осъден на 4 г. затвор.", "date": "2017.10.09", "title": "Отново горя тютюнев склад в Пловдив"}
{"url": "http://www.novinite.bg/articles/150970/Reshavat-badeshtiya-antikorupcionen-organ", "text": "Консултативен съвет при президента ще обсъжда вариантите за нов антикорупционен орган, информира НОВА.\"Необходими законодателни мерки за противодействие на корупцията\" е темата на заседанието, свикано от държавния глава Румен Радев.Очаква се в съвета да се включат премиерът Бойко Борисов, председателят на Народното събрание, представители на всички парламентарни партии, министри и шефове на служби.Припомняме, че ГЕРБ и БСП влязоха в спор кой ще избира шеф на бъдещия антикорупционен орган. Според управляващите това трябва да е парламентът, а според левицата - президентът.  ", "date": "2017.10.09", "title": "Решават бъдещия антикорупционен орган"}
{"url": "http://www.novinite.bg/articles/151001/Majki-na-protest-v-Pazardjik", "text": "\r\nРодители в Пазарджик излязоха на протест против това в сградата на училището, където учат децата им, да бъдат преместени деца от друго училище, което е в ремонт, news.bg\r\nРодителите на децата от основно училище \"Христо Смирненски\" се противопоставиха срещу преместването на други деца в сградата на заведението. Против преместването на учениците от училище \"Христо Ботев\" в училище \"Христо Смирненски\" майките са предприели и протестна подписка. В подписката са се разписали около 80 майки, а подписката е била подадена в общината и в Регионалното управление по образованието.\r\nПротестиращите майки са заплашили и че ако не бъдат чути, ще направят жива верига пред сградата на училището и няма да допускат вътре децата.\r\nЕдна от протестиращите майки заяви пред БНР, че в училището домакин учат около 150 деца, а от другото училище се очаква да дойдат около 240. Това щяло да наруши нормалния учебен процес. Предвидено било и първоначално междучасията и часовете на учениците да бъдат намалени, което можело да се отрази на качеството на образованието.\r\nДругата причина за протеста била, че голяма част от децата, които трябва да се преместят в сградата на основното училище, всъщност били от ромски произход.\r\nПо думите на директора на дирекция \"Образование и култура\" в община Пазарджик Гергана Табакова ремонтът на училище \"Христо Ботев\" започвал чак сега заради естеството на процедурата по възлагане на обществената поръчка. Очаква се ремонтните дейности да приключат до края на годината. Табакова информира още, че е проведена работна среща с ръководствата на двете училища, на която те са поеми ангажимент да се създаде максимално добра организация на учебния процес. Това било максимално добрия вариант и за двете училища.\r\n", "date": "2017.10.09", "title": "Майки на протест в Пазарджик"}
{"url": "http://www.novinite.bg/articles/151009/Mafiyata-na-balgarskite-kmetove", "text": "Честно ще ви призная, че не съм гласувал за партията на бившия ни, настоящ и бъдещ премиер. Не го смятам за мъжко момче, както го определи един журналист. За друго го смятам, но няма да ви съобщавам директно какво. Само индиректно. Да видим дали имам основание да използвам думата \"мафия\", когато говоря за кметовете. В мафията има един основен принцип. Ти дължиш на Биг Боса процент от всяка сделка, която успееш да направиш. Ако случайно не си платиш, ти се напомня само веднъж. След това те сполетяват различни беди. Думата \"безмилостно\" в случая е много неподходяща, понеже там не става въпрос за емоции. Ако не те сполетят беди, всеки ще почне да прави като теб и бизнесът ще пострада. Затова дори да се извиниш и да кажеш, че повече така няма да правиш, ти ще си понесеш последствията.В световен мащаб, откакто свят светува, стандартът е 10%. Биг Босът знае, че ако се полакоми за повече, има опасност да развали цялата схема, защото човешкият фактор е непредвидим. Всеки може да изпуши. Но също така и всеки се съгласява на тези общоприети проценти, те са, така да се каже, необходимото зло. Понякога Биг Босът е създал условията за бизнеса и ти смяташ, че той напълно заслужава комисиона си. Друг път, и това са по-неприятните случаи, той няма абсолютно никакъв принос за твоя бизнес, но си принуден да си плащаш за спокойствието. Има и трети случай, когато е минало малко време и ти си забравил, че някой някъде ти е помогнал да започнеш. Тогава смяташ, че те рекетират незаслужено. Когато Биг Босът иска процент от бизнеса ти, без да има абсолютно никаква заслуга за него, това си е чист рекет. Обаче когато Той е създал организацията, благодарение на Неговото Име цялата фирма просперира и ако Него Го няма, фирмата ще умре, тогава не само ще си платиш процентите, но и ще си доволен, че си част от бизнеса Му и епохата Му и ще се молиш тази епоха никога да не свършва. За съжаление, обаче, всички на върха живеят без съзнанието за крайност. Така живееха едно време комунягите. Някои от тях продължават така да живеят и днес. Но всичко е толкова преходно, че те или внуците им ще бъдат много изненадани, когато неизбежното дойде. Българските кметове са особен вид млекопитаещи. Обикновено спадат към тип торбести или мешести – щото си имат торби за събиране на материал. Или мешки. Или самите те външно приличат на торби и имат големи кормаци, постигнати с много ядене на печени агнета. Българските кметове трябва да минат на курсове при кмета на град Попово и кмета на село Галиче, за да се научат как се управлява в продължение на 30 години. За толкова време от най-различни източници на приходи има голяма вероятност човекът във властта да се превърне в милионер. Дори в мултимилионер. От спечелените материални блага обикновеният кмет дължи на своята партийна централа онези проценти. Ако си смени партията, сменя и местоотчитането. Въпросът е да има стабилен гръб. Как може довчера кметът да е бил част от БСП, а от утре да е част от гоцевата централа? Как може да е бил под опеката на ГЕРБ, а на следващите избори вече под тази на ДПС? Тези игри ги умеят само големите играчи, които са в бизнеса от поне три мандата и нямат шансове да изпуснат четвъртия. Те, подобно на галишкия и поповския, знаят своята цена. Единият има тъст бивш ДС хитрец, но бивши от ДС няма, а другият си играе на масон, те там си играйкат на игрички и после съдът излиза с изненадващо решение по иначе съвсем ясен казус. У нас не може никога нищо да бъде съвсем ясно. У нас е мъгла.\r\n", "date": "2017.10.09", "title": "Мафията на българските кметове"}
{"url": "http://www.novinite.bg/articles/151016/Angelkova-Ne-vijdam-prichina-da-podavam-ostavka", "text": "Министърът на туризма Николина Ангелкова заяви пред журналисти, че не вижда причина да подава оставка, каквато й поискаха от Асоциацията на българските туроператори и туристически агенти, пише NOVA.  Тя каза, че недоволството от политиката в туристическия сектор, изразено от организацията, представлява мнението само на част от браншовите сдружения и допълни, че изразяването на несъгласие с политиките на ведомството е право на организацията, пише БТА.\"Фактите за сектора доказват, че сме на прав път. Със сигурност има още какво да се желае, защото Министерството съществува от три години, а проблемите в бранша са трупани от години”, категорична беше Ангелкова.Сред положителните аргументи в подкрепа на политиката в туризма тя открои, че за периода януари-август общият брой на чуждестранни туристи, посетили места за настаняване с над 10 легла в България, е над 6,5 млн.", "date": "2017.10.09", "title": "Ангелкова: Не виждам причина да подавам оставка"}
{"url": "http://www.novinite.bg/articles/150982/Plevneliev-i-saprugata-mu-se-razvejdat", "text": "Росен Плевнелиев и съпругата му се развеждат.Това обяви пред в. \"24 часа\" самият Плевнелиев, който обяснява, че за него темата е затворена:\"Съзнателно пазех своя личен живот от прекалена публичност. Знаех, че българският народ очаква от своя президент да работи денонощно и посветено, а не да присъства ежедневно в булевардните хроники. Истината е, че моят брак със съпругата ми Юлияна е минало. Живеем разделено повече от година. Процедурата за развод по взаимно съгласие отдавна е в ход, като документите са в съда. Оставаме добри приятели и посветени родители, действаме и мислим изцяло в интерес на децата. Но пътищата ни се разделиха.\"Плевнелиев заявява, че в. “24 часа” е единствената медия, с която споделя темата и повече няма да я коментира.\"Пред вас отварям темата и я затварям. И пак повтарям - с Юлияна оставаме добри приятели, посветени родители, но пътищата ни се разделиха. Продължаваме да действаме и мислим в интерес на децата. Не се интересувам от булевардното, затова споделям с една отговорна медия истината, без да спекулирам и преигравам с нея. Не търся светлината на прожекторите за личната си история, но дължа обективен отговор на въпроса, който толкова много ми задаваха през годините.\" заявява още той, цитиран от OFFnews.bg ", "date": "2017.10.09", "title": "Плевнелиев и съпругата му се развеждат"}
{"url": "http://www.novinite.bg/articles/151019/Rumen-Radev-svikva-oshte-edin-KSNS-na-borba-s-korupciyata", "text": "Заради загуба на кворум, президентът Румен Радев насрочва още един КСНС - 17 октомври, вторник. Той ще бъде посветен на същата тема - борбата с корупцията, предава news.bg Това стана ясно от думите на президента след днешното заседание. Румен Радев остана сам за изявленията.Борбата с корупцията раздели политическия елит на страната.Политиците се оказа, че са си тръгнали и оставиха държавният глава да обобщи резултатите от съвета за борбата с корупцията. Това се случва изключително рядко. Обикновено политиците застават рамо за рамо за брифинга пред медиите.Оказа се, че съветът е провален заради международни ангажименти на част от участниците.Очаквайте подробности!", "date": "2017.10.09", "title": "Румен Радев свиква още един КСНС на борба с корупцията"}
{"url": "http://www.novinite.bg/articles/151020/Ninova-KSNS-se-provali-i-ne-moja-da-svarshi-s-reshenie", "text": "\"Консултативният съвет по национална сигурност при президента се провали и не можа да свърши с решение\". Това заяви лидерът на БСП Корнелия Нинова на излизане от „Дондуков” 2, информира NOVA.Тя обвини за това управляващите в лицето на премиера Бойко Борисов, който пристигна на заседанието с час и половина закъснение. Отсъстваха и ключови министри от кабинета, каза още Нинова и посочи липсата на двамата вицепремиери - Екатерина Захариева и Красимир Каракачанов.\"Провал. Така не се прави политика\", категорична беше Корнелия Нинова.", "date": "2017.10.09", "title": "Нинова: КСНС се провали и не можа да свърши с решение"}
{"url": "http://www.novinite.bg/articles/150985/Zapochna-KSNS-pri-prezidenta-Radev", "text": "Консултативният съвет по национална сигурност при президента Румен Радев започна. На срещата ще се дискутира създаването на работещ модел за борба с корупцията. Темата на това заседание е формулирана като \"Необходими законодателни мерки за борба с корупцията\", информира NOVA. На първия Консултативен съвет по национална сигурност, свикан от президента Радев, беше решено, че България има нужда от нова стратегия за отбрана, за да отговори на съвременните заплахи за сигурността.  Припомняме, че ГЕРБ и БСП влязоха в спор кой да избира шефа на антикорупционния орган. Според управляващите това трябва да е парламентът, а според Левицата - президентът. Спорен пунк е това какви функции ще има Антикорупционния орган. Според БСП трябва да е разследващи, а според ГЕРБ трябва да се налагат основно административни санкции. ", "date": "2017.10.09", "title": "Започна КСНС при президента Радев"}
{"url": "http://www.novinite.bg/articles/151023/Razlikite-mejdu-stranite-chlenki-se-zapazvat-otchete-Bryuksel", "text": "Европейската икономика се възстановява, но разликите във и между държавите членки се запазват.Това става ясно от публикувания от Европейската комисия Доклад за сближаването, в който се разглежда състоянието на регионите в ЕС, извличат се поуки от разходите за сближаване през кризисните години и се полагат основите на политиката на сближаване след 2020 г., пише news.bg В Доклада за сближаването се анализира изключително подробно настоящото положение във връзка с икономическото, социално и териториално сближаване в ЕС.Публичните инвестиции в ЕС все още са под равнищата от преди кризата, но регионите и държавите членки се нуждаят от още по-голяма подкрепа, за да се справят с предизвикателствата, посочени в дискусионния документ относно бъдещето на финансите на ЕС: цифровата революция, глобализацията, демографските промени и социалното сближаване, икономическата конвергенция и изменението на климата.\"От доклада става напълно ясно, че нашият Съюз се нуждае от повече сближаване. Въпреки че кризата премина, тя остави белези в много региони. Те ще имат нужда от политиката на сближаване, за да могат да отговорят на днешните и утрешните предизвикателства\", каза комисарят за регионалната политика Корина Крецу.Докладът не предопределя окончателното предложение на Комисията, а подхранва дискусията относно политиката на сближаване след 2020 г. В него се предлага обща за целия ЕС политика, която обслужва три основни цели: извличане на ползите от глобализацията, стремеж да не се пренебрегва никой и подкрепа за структурните реформи.През последните две десетилетия политиката на сближаване даде резултати във всички региони на ЕС и бе важен източник на инвестиции. По този начин в ЕС директно бяха създадени 1,2 млн. работни места през последните 10 години, когато подкрепящите растежа публични инвестиции спаднаха в много държави членки.Икономическите различия между регионите отново започват бавно да намаляват. С дискусионния документ относно бъдещето на финансите на ЕС бе започнат дебат по въпроса дали политиката на сближаване вече да бъде насочена само към по-слабо развитите региони.Регионите бележат растеж, показва Докладът за сближаването, но не с едни и същи темпове. Много региони, чието богатство е близко до средното за ЕС, изглеждат приковани в \"капана на средните доходи\".Някои от тях плащат цената на глобализацията, без да извличат никаква полза от този процес, като често пъти понасят значителни загуби на работни места и не са в състояние да преобразуват промишлеността си. Те ще имат нужда от по-нататъшна финансова подкрепа за насърчаване на създаването на работни места и структурните промени.Освен това в доклада се подчертава, че настоящите равнища на инвестиции са недостатъчни за постигане на целите за 2030 г. във връзка с дела на възобновяемата енергия и намаляването на емисиите на парникови газове. Поради това всички региони на ЕС ще се нуждаят от повече финансиране, за да постигнат декарбонизация.За да запазят своите позиции в условията на глобализирана икономика, регионите трябва да модернизират икономиките си и да създават стойност. Тъй като в момента само няколко региона в ЕС могат да играят водеща роля, необходими са повече инвестиции в иновации, цифровизация и декарбонизация. В допълнение към финансирането трябва да бъде насърчавано създаването на ефективни връзки между изследователските центрове, предприятията и услугите.Някои региони са изправени пред масово изселване, докато много градове са подложени на натиск от страна на новодошлите, търсещи по-добри перспективи, включително мигранти. Въпреки че равнището на заетостта в ЕС достигна нова връхна точка, нивото на безработицата, особено сред младите хора, все още остава по-високо от това преди кризата.Борбата с безработицата и оказването на помощ на хората да развиват уменията си и да създават предприятия, съчетани с борба с изключването и дискриминацията, ще изискват по-нататъшни инвестиции. Социалното сближаване в нашия Съюз в близко бъдеще зависи от това.Подобряването на работата на публичната администрация води до повишаване на конкурентоспособността и растежа и до оптимизиране на ефекта от инвестициите. Както в дискусионния документ, така и в Доклада за сближаването се посочва, че връзката между политиката на сближаване и икономическото управление на ЕС може да се нуждае от подсилване, за да се подкрепят реформите с цел създаване на благоприятна за растежа среда.В началото на 2018 г. ще бъде дадено начало на обществена консултация относно бъдещата политика на сближаване. През май 2018 г. ще бъде представено предложението на Комисията за многогодишната финансова рамка. То ще бъде последвано от предложения за политиката на сближаване след 2020 г.", "date": "2017.10.09", "title": "Разликите между страните членки се запазват, отчете Брюксел"}
{"url": "http://www.novinite.bg/articles/151021/Deputatat-Anton-Todorov-si-podade-ostavkata", "text": "Депутатът Антон Тодоров си подаде оставката, съобщи самият той в писмо до медиите, изпратено от пресцентъра на ГЕРБ, цитирано от NOVA.  Очаквайте подробности! ", "date": "2017.10.09", "title": "Депутатът Антон Тодоров си подаде оставката"}
{"url": "http://www.novinite.bg/articles/151022/Promishlenoto-proizvodstvo-beleji-rast-prez-avgust", "text": "Промишленото производство бележи ръст с 0.4%. Това сочат предварителните данни на Националния статистически институт за месец август в сравнение с месец юли 2017 година. Спрямо месец август 2016 година индексът на промишленото производство у нас се е увеличил с 4.9%, пише news.bg Месечните изменения на индекса на промишлената продукция показват, че спрямо предходните месеци добивната промишленост у нас се е увеличила с 4.0%, а преработвателната промишленост - с 0.4%. Намаление се отчита само в производството и разпределението на електрическа и топлоенергия и газ - с 0.7%.На годишна база ръст на промишленото производство е отчетен в добивната промишленост - с 12.9%, и в преработващата промишленост - с 6.4%. И на годишна база спад е регистриран само в производството и разпределението на електрическа и топлоенергия и газ - с 3.8%.Предварителните данни на НСИ сочат и че през август 2017 г. индексът на продукцията в сектор \"Строителство\" се е увеличил с 0.9% спрямо предходния месец юли. Спрямо същия месец на 2016 година продукцията в сектора е нараснала с 9%.Годишните изменения на индекса на строителната продукция показват, че в сградното строителство се наблюдава ръст с 16.9%, а в гражданското/инженерното строителство - с 0.1%.Според статистиката на НСИ през месец август оборотът в раздел \"Търговия на дребно\" бележи ръст с 0.4% спрямо предходния месец. Данните не обхващат търговията с автомобили и мотоциклети. Спрямо месец август 2016 година увеличението е на оборота в раздел \"Търговия на дребно\" е нараснал с 3%. ", "date": "2017.10.09", "title": "Промишленото производство бележи ръст през август"}
{"url": "http://www.novinite.bg/articles/150995/Vijte-kade-spirat-vodata-na-10-oktomvri-v-stolicata", "text": "На 10 октомври 2017 г. (вторник), във връзка с изключване на уличен водопровод и подмяна на спирателен кран на бул. „Васил Левски“, кв. „Център“, се налага спиране на водоподаването от 9:00 до 21:00 часа на клиентите на „Софийска вода”, живеещи в района на:бул. „Васил Левски“ между ул. „Ген. Йосиф В. Гурко“ и ул. „Граф Игнатиев“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Ген. Паренсов“ на кръстовището с бул. „Васил Левски“.На 10 октомври 2017 г. (вторник), във връзка с подмяна на сградно водопроводно отклонение в жк. „Хаджи Димитър“, се налага спиране на водоподаването от 9:00 до 21:00 часа на клиентите на „Софийска вода”, живеещи в:бл. 135При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Златица“ до бл. 135.На 10 октомври 2017 г. (вторник), във връзка с подмяна на сградно водопроводно отклонение на ул. Летец“ в кв. „Кумарица“, гр. Нови Искър се налага спиране на водоподаването от 9:30 до 17:30 часа на клиентите на „Софийска вода”, живеещи в района на: ул. \"Детска песен\", ул. „Боровец\"ул.\"Летец\" от ул. \"Снежанка\" до ул. \"Иван Вазов\" карето от бивши военни блокове от бл. 1 до бл. 15 на ул. \"Летец\"При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Летец“ на кръстовището с ул. „Боровец“.На 10 октомври 2017 г. (вторник), във връзка с подмяна на сградно водопроводно отклонение на ул. „Вишнева“ в жк. „Лозенец“ се налага спиране на водоподаването от 9:30 до 16:30 часа на клиентите на „Софийска вода”, живеещи в района на:пл.\" Велчова завера\" №1ул. \"Арх. Йордан Миланов\" от ул. \"Йосиф Петров\" до ул. \"Вишнева\"При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Арх. Йордан Миланов“ на кръстовището с ул. „Вишнева“.На 10 октомври 2017 г. (вторник), във връзка с изграждане на сградно  водопроводно отклонение на ул. „Средна  гора“ в кв. „Център“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на:ул. „Средна гора“ от ул. „Цар Симеон“ до ул. „Св. Св. Кирил и Методий“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Средна гора“ на кръстовището с ул. „Цар Симеон“.На 10 октомври 2017 г. (вторник), във връзка с подмяна на уличен водопровод на ул. „Момина скала“ в с. Долни Пасарел се налага спиране на водоподаването от 09:00 до 21:00 часа на клиентите на „Софийска вода”, живеещи в района на:Карето между ул. „Урвич“, ул. „Вец Пасарел“, ул. „Искър“ и ул. „Ракита“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Детелина“ на кръстовището с ул. „Вец Пасарел“.След възстановяване на водоснабдяването е възможно временно повишаване мътността на водата.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството -  .“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания.", "date": "2017.10.09", "title": "Вижте къде спират водата на 10 октомври в столицата"}
{"url": "http://www.novinite.bg/articles/150986/Protest-pred-Sadebnata-palata-iskat-ostavkata-na-Cacarov", "text": "Около 50 души се събраха на протест пред Съдебната палата с искане за оставка на главния прокурор Сотир Цацаров.Според протестиращите Цацаров блокира опитите за реална съдебна реформа и е сринал общественото доверие към прокуратурата, пише ДАРИК. Събралите се попитаха защо по време на мандата му няма нито едно повдигнато обвинение за корупция по високите етажи на властта и заплашиха, че протестът ще се превърне в безсрочен, ако искането им не бъде изпълнено. Протестът не блокира движението и преминаването в района се осъществява нормално. ", "date": "2017.10.09", "title": "Протест пред Съдебната палата, искат оставката на Цацаров"}
{"url": "http://www.novinite.bg/articles/151027/Plamen-Manushev-be-izbran-za-zam-predsedatel-na-politicheskiya-komitet-na-NATO", "text": "Народният представител от ГЕРБ Пламен Манушев бе единодушно избран за зам.-председател на политическия комитет на НАТО по време на 61-вата годишна сесия на парламентарната асамблея на Алианса. Заедно с Манушев участие в конгреса взе и друг депутат от ГЕРБ Христо Гаджев, предава БНТ. Сред участниците във форума бяха генералният секретар на НАТО Йенс Столтенберг, президентът на Румъния Клаус Йоханис, председателите на двете камари на румънския парламент Калин Таричану и Ливиу Драгнеа, министърът на отбраната и началникът на отбраната на Румъния, както и делегати от над 40 парламента от НАТО и страни партньори.По време на асамблеята бяха обсъдени теми като сътрудничеството между ЕС и НАТО, развитието на европейската отбранителна индустрия, стабилността и сигурността на Черноморския регион.\"НАТО казва какво прави и прави каквото казва. Ние се адаптираме към новите заплахи и предизвикателства, но оставаме отбранителен съюз, който не заплашва никого. НАТО е съюз, който не иска да изолира, който се опитва да предотврати, не да провокира война\", заяви генералният секретар на НАТО Йенс Столтенберг.Той благодари на страните от източния и югоизточния фланг на НАТО, сред които и България, за тяхната отдаденост и активност в гарантирането на сигурността на Алианса.", "date": "2017.10.09", "title": "Пламен Манушев бе избран за зам.-председател на политическия комитет на НАТО"}
{"url": "http://www.novinite.bg/articles/151018/Sled-2-g-razsledvane-Bryuksel-otseche-AEC-Paksh-2-shte-bade-pechelivsha", "text": "„Разширяването на АЕЦ „Пакш“ е стратегически и важен проект за Унгария от гледна точка на енергийната политика. Новата АЕЦ ще работи печелившо. Това се потвърждава от решението на Европейската комисия“, подчерта в своя блог унгарският държавен секретар за разширяването на атомната централа Атила Асоди.Реагирайки на публикуваните в петък на сайта на ЕС подробности от решението на Департамента за политиката в областта на конкуренцията на Европейската комисия от 6 март 2017 г., Асоди напомни, че ЕК започна разследване на проекта за АЕЦ „Пакш“ 2 през ноември 2015 г. в частта рентабилност на проекта и по въпроса за възможна държавна помощ за АЕЦ „Пакш“ 2. Във връзка с това Асоди отбеляза, че в резултат на продължително разследване, ЕК в своето решение е установила, че държавното финансиране на проекта за АЕЦ „Пакш“ 2 се осъществява в съответствие с европейското право. Въпреки че държавното финансиране на проекта се счита за държавна подкрепа, тя съответства на европейските правила. „Държавната помощ се състои само в това, че очакваната печалба е малко по-малка от печалбата, която очакват частните инвеститори от подобни проекти“, подчерта Асоди.Проектът служи на общоевропейските цели и ще носи печалба. С приключване разследването на ЕК, което първоначално доведе до спиране на проекта за АЕЦ „Пакш“ 2 за 16 месеца, е отстранено последното препятствие по пътя за осъществяване на проекта за АЕЦ „Пакш“ 2. Държавният секретар съобщи, че се извършва съвместна работа с руската страна, за да може търговската експлоатация на новите енергоблокове да започне от 2026-2027 г.Асоди напомни, че без работата на АЕЦ „Пакш“ 2 би било невъзможно да се осигури екологично чисто енергоснабдяване на Унгария в дългосрочен план. Енергията, която ще се произвежда от АЕЦ „Пакш“ 2, ще може да намали очаквания дефицит на електроенергия във връзка с остарелите мощности и ръста на потребление на електроенергия в Унгария.Приходите от продажбата на произведената от АЕЦ „Пакш“ 2 електроенергия покриват капиталовложението и разходите за инвестиции, включвайки лихвите, както и разходите от купуването на гориво, експлоатацията на централата и ремонта, утилизирането на радиоактивните отпадъци, както и демонтажа на централата, след края на срока й на експлоатация.Проектът ще носи печалба, отбеляза Асоди. Според позицията на ЕК, проектът за АЕЦ „Пакш“ 2 съответства на целите на Евратом и ще помогне за изпълнението им. По този начин проектът за АЕЦ „Пакш“ 2 служи на общоевропейските цели и укрепва енергийната сигурност на европейския пазар на електроенергия, подчерта в блога си Асоди.  ", "date": "2017.10.09", "title": "След 2 г. разследване Брюксел отсече: АЕЦ „Пакш“ 2 ще бъде печеливша"}
{"url": "http://www.novinite.bg/articles/150984/Menda-Stoyanova-Anton-Todorov-nosi-lichna-otgovornost-za-dumite-si", "text": "Антон Тодоров носи лична отговорност за думите си. Така председателят на бюджетната комисия в парламента Менда Стоянова коментира заплахите, които депутатът отправи към Виктор Николаев в ефира на НОВА. Тя заяви, че ГЕРБ и правителството се разграничават от отправените в ефир оценки както от страна на Тодоров, така и от вицепремиера Валери Симеонов.„Антон Тодоров остава част от нашата парламентарна група. Всеки депутат носи отговорност за това какво изразява като мнение или позиция. Смятам, че той е един от цветистите ни депутати. Факт е, че той не си мери езика, дори в парламента. Народното събрание е място, което трябва да се уважава и всеки трябва да си преценява приказките и да работи професионално”, заяви Менда Стоянова.\"Пресслужбата на Министерски съвет е задължена да отразява различни позиции на премиера и вицепремиера. Тя е разпространена като позиция на Валери Симеонов, а не като позиция и решение на правителството. Той е част от кабинета, но в случая позицията е лично негова\", каза Стоянова относно ултиматума на Валери Симеонов, искащ извинение от четири медии.\"Мисля, че и Антон Тодоров, и Валери Симеонов са доста свободни в изказа си. Правят опити да иронизират като търсят явно по-атрактивна форма. Имено във вашето студио тази ирония мина границите. Затова и се получи целият този отзвук”, допълни Стоянова.", "date": "2017.10.09", "title": "Менда Стоянова: Антон Тодоров носи лична отговорност за думите си"}
