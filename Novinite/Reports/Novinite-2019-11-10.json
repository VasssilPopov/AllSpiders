{"url": "https://www.novinite.bg/articles/182324/Hepatit-A-varluva-v-balgarski-grad", "text": "Епидемия от хепатит А може да пламне в Симеоновград. В рамките на месец са регистрирани няколко случая на вируса сред деца. Част от заразените са от едно и също семейство, съобщи Нова телевизия.Всички заболели са били настанени в инфекциозното отделение на болницата в Хасково.Хепатитът вече е потвърден лабораторно, съобщиха от здравното министерство. Регионалната здравна инспекция е предписала дезинфекция и изследвания на контактните лица.", "date": "2019.11.10", "title": "Хепатит А върлува в български град"}
{"url": "https://www.novinite.bg/articles/182323/Fejsbuk-s-golyama-promyana-pochnaha-eksperimenti", "text": "Фейсбук пуска експериментална секция за новинарско съдържание. Facebook News ще бъде достъпна засега само за някои американски потребители.Социалната мрежа иска да има специално място, на което хората да четат и да подреждат новинарско съдържание. То обаче ще се появява и в основния фийд. За тази идея основателят на компанията Марк Зукърбърг говори през лятото по време на дискусия с изпълнителния директор на \"Аксел Шпрингер\" Матиас Дьопфнер.Ходът идва след години, в продължение на които Фейсбук променяше тихомълком алгоритмите и подредбата на съдържанието си. Целта му бе да пречи на мнозинството читатели да отидат в друг сайт – включително новинарските такива. А повечето от тях разчитат на посещения за голяма част от приходите си и неколкократно се налагаше да финансират нови работни стратегии, за да запазят видимостта си в социалната мрежа.В секцията \"Новини\" ще има подбор на най-важните информации от деня, правен от журналисти. Съдържанието ще се подбира по аналог на това, което потребителят следи, споделя и чете, но ще се показват и \"нови\" теми. Ще има и разделение по теми, например \"бизнес\", \"забавление\", \"здраве\", \"наука и техника\", \"спорт\". Потребителите ще могат и да скриват текстове, от които не се интересуват.Фейсбу\" ще подбира медиите по това дали присъстват в неговия индекс, създаден в сътрудничество с индустрията, както и ще следи дали спазват правилата му против дезинформацията.Сред критериите са дали страницата публикува т.нар. \"кликбейт\" заглавия – тоест, заблужаващи заглавия, които служат, за да привлекат читатели да влязат в страницата. Такова поведение ще се наказва с по-ниско позициониране във фийда. Същото важи за призивите потребител да \"хареса\" или \"сподели\" информация, публикуването на подвеждащо или крадено съдържание.", "date": "2019.11.10", "title": "Фейсбук с голяма промяна, почнаха експерименти"}
{"url": "https://www.novinite.bg/articles/182334/Za-po-silen-imunitet-Kiselo-zele-vmesto-limoni", "text": "В храната ни трябва да присъства много витамин С. За това е добре да наблегнем на цитрусовите и горски плодове. Колкото и странно да звучи за някои обаче, витамин С в големи количества има не в лимоните и портокалите, а в киселото зеле и червените чушки. Нивата на полезния витамин там са близо 10 пъти по-големи, отколкото в цитурсите, обяснява диетологът Сергей Облажко.„Киселото зеле също е и естествен пробиотик, тъй като е ферментирал продукт. Той модулира имунитета ни чрез храносмилателната система, производството на имунни фактори от чревната стена“, обяснява Облажко.Съветът на лекарите е да не пренебрегваме и бета-каротина, който се намира в ярко оцветените зеленчуци, и който също е полезен за имунитета. „Яжте зеленчуци, съдържащи бета-каротин, който стимулира имунната система да произвежда клетки убийци, които убиват микробите.", "date": "2019.11.10", "title": "За по-силен имунитет: Кисело зеле, вместо лимони"}
{"url": "https://www.novinite.bg/articles/182319/GLEDAJTE-NA-JIVO-Zrelishteto-Kubrat-Pulev-Rajdal-Bukar-VIDEO", "text": "- Кобрата е по-активен и в последния рунд. По енвероятен начин Райдъл Букър отнася як бой, но така и не падна на земята. Така успехът със сигурност ще е за българина, но чрез съдийско решение, а не с нокаут.- Темпото в деветия рунд спадна, сякаш и Кубрат леко се поизмори, но частта отново трябва да е в неговата сметка. Остана само последния десети рунд.- В осмия рунд Букър пак е засипан с удари и му остава само с думи да се репчи срещу нашия боксьор. Кобрата по страхотен начин доминира и води убедително в резултата.- В шестия и особено в седмия рунд българинът доминира по чудесен начин. Букър е до въжетата и отнася сериозни десни прави - както в тялото, така и в главата. Принуден е да се защитава, а Кобрата е в добро кондиционно състояние.- Петият рунд бе най-добър за Кобрата. Букър е разклатен на няколко пъти и очевидно е уморен. Американецът се задъхва. а Пулев го засипва със серии.- Букър поема все повече рискове и пробва опасни и мощни атаки, които на няколко пъти намериха главата и тялото на българина. Кобрата обаче отново вкара доста повече удари и често успява да кара съперника си да се защитава.- В третия рунд Пулев съумя да нанесе повече удари и в крайна сметка затвори дясното око на Букър, което едва се отваря.- Пулев с епосъбуди във втората част и успя да пласира доста точни крошета. Нашето момче притисна Букър край въжетата и го накара да се защитава. - В първия рунд българинът подходи проучвателно и не пусна много удари. Американецът също не беше много активен, но на няколко пъти вкара добри серии, които пробиха гарда на Кобрата. Пулев търси атаки в тялото на опонента си, който видимо е по-зле сложен физически.- Време е за екшън. Букър се качи на ринга точно в 5:08 минути наще време. След него под аплодисментите на публиката се появи и Пулев, съпроводен с българска песен.- Срещата между Кубрат и Букър ще се забави леко във времето. - Всъщност - арената на събитието не е точно зала, а малък стадион. Боят ще се състои под отрито небе, защото таванът е подвижен и е прибран.- Кобрата вече е готов за битка. Той е в своята съблекалня и с едкипа си прави последни приготовления, бинтовете на ръцете му вече са сложени.- Кубрат се подготви за мача с чудесни спаринг партньори зад Океана.-----------------------------------------------------------------------------------------------Настъпи часът на истината за топ боксьора ни Кубрат Пулев. Кобрата излиза около 5:00 часа сутринта срещу Райдъл Букър. Боят в тежка категория юе се проведе в зала \"Чукчанси парк\" в град Фресно, Калифорния. Наскоро българинът се сдоби със специална резолюция от Международния боксов съвет. С нея неговото право на официален претендент за короната се потвърждава. По важното е, че с писмото Пулев получава гаранция, че шампионът на Международната боксова федерация трябва да се бие с него най-късно до 31 май. Той ще бъде определен през декември, когато в Саудитска Арабия е реваншът между Анди Руис и Антъни Джошуа. Всичко това задължава Кубрат да победи Букър във Фресно, за да си гарантира втори бой за световна титла.Пулев излиза на ринга за пръв път след продължителната сага около целувкагейт. Той залепи страстна целувка на секси репортерката Джени Суши в минутите след победата над Богдан Дину. Скандалната журналистка първоначално се усмиха, стана й приятно. После даже купонясва с Пулев и щаба му на партито за успеха и дори се чекнеше майсторски в скута на човек от приятел на Кобрата. По-късно обаче бе посъветвана и си ане адвокатка, която вгорчи живота на българския спортист. Стигна се дори до замразяване на боксовите права на софиянеца в щата Калифорния. След посещения в специализиран курс обаче мораториумът бе дигнат и сега Пулев пак ще бъде на ринга, но не се знае как ще реагира психологически след сагата целувкагейт.Райдъл Букър се завърна между въжетата едва през миналата година след като престоя цели 12 години в затвора заради притежание на 12 килограма кокаин. Качествата на Букър бяха забелязани от мениджърите на Антъни Джошуа, Александър Усик и Дионтей Уайлдър. Трите звезди поканиха предстоящия съперник на Пулев за спаринги и той тренира с тях.Кобрата закова кантара на 112 кг, което е с 1 по-малко от теглото му при последното излизане на ринга през март срещу румънеца Богдан Дину. Букър показа същите килограми, като също е малко по-лек от последната си битка на ринга през юни в Детройт.", "date": "2019.11.10", "title": "ГЛЕДАЙТЕ НА ЖИВО! Зрелището Кубрат Пулев-Райдъл Букър (ВИДЕО)"}
{"url": "https://www.novinite.bg/articles/182337/Chlenstvoto-v-ES-e-edinstveniyat-variant-pred-S-Makedoniya-obyavi-Zoran-Zaev", "text": "Македония и целият регион нямат друга алтернатива, освен членство в Европейския съюз, заяви премиерът Зоран Заев днес на пресконференция в Охрид след края на втората среща в рамките на инициативата за регионално сътрудничество.\"Преди два дни в Женева имахме възможността да чуем от висши представители на Франция, че тя не е против разширяването на ЕС и не предлага алтернатива на пътя ни към пълноправно членство в ЕС. Република Северна Македония няма друга алтернатива, освен членство в ЕС и считам, че целият регион няма друга алтернатива, освен членство в Съюза\", категоричен е Заев. ", "date": "2019.11.10", "title": "Членството в ЕС е единственият вариант пред С. Македония, обяви Зоран Заев"}
{"url": "https://www.novinite.bg/articles/182320/Kobrata-izkrivi-glavata-na-Bukar-ot-boj-no-ne-go-butna-Vtora-pobeda-za-Kubrat-v-SASht", "text": "Кубрат Пулев записа втора победа зад Океана, след като надви Райдъл Букър. Янкито успя по чудо д аиздържи всички 10 рунда и не падна в нокдаун нито веднъж. Главата му обаче служеше като боксова круша з анашето момче, което заслужено спечели по точки.NOVINITE.BG ПРОСЛЕДИ НА ЖИВО МАЧА С ВСИЧКО НАЙ-ИНТЕРЕСНО ПО РУНДОВЕ - Пулев доминира съперника си в 9 от всички 10 рунда и заслужено стигна до крайния успех. Само в откриващата част бившият затворник бе по-адекватен на ринга и по-активен от Кобрата, за когото рундът бе проучвателен.Пулев използва предимно десните си крошета и минаващи над ръкавиците на съперника му удари, с които на моменти изглеждаше, че ще прати Букър на пода. Американският боксьор обаче все така оставаше здраво стъпил на краката си.Букър бе принуден от Кобрата да прекара доста време облегнат на въжетата или притиснат в ъгъла, понасяйки серия от удари в тялото и главата си.Още в самото начало на двубоя дясното око на Букър пострада и е цяло чудо, че то не се затвори, както и че Райдъл Букър успя да удържи яростните атаки на своя мощен опонент.Преди броени дни Кубрат получи специална резолюция от Международния боксов съвет. С нея неговото право на официален претендент за короната се потвърждава.По-важното е, че с писмото Пулев получи гаранция, че шампионът на Международната боксова федерация трябва да се бие с него най-късно до 31 май.", "date": "2019.11.10", "title": "Кобрата изкриви главата на Букър от бой, но не го бутна! Втора победа за Кубрат в САЩ"}
{"url": "https://www.novinite.bg/articles/182321/Kubrat-Svetovna-klasa-sam-v-sledvashtata-bitka-shte-sam-na-maks", "text": "Кубрат Пулев коментира поредния успех в професионалната си кариера. Във Фресно, Калифорния боксовият ни ас постигна победа срещу Райдъл Букър с единодушно съдийско решение.\r\nКобрата разкова съперника си по всички параметри - 99:91, 98:92, 98:92\r\n\"Разбира се, че съм доволен. Победих съвсем заслужено. Искам да поздравя опонента си, защото доказа, че е много солиден. Здрав съперник. Следва задължителен мач за титлата за мен. Това вече бе уточнено. Ще покажа максимума от възможностите си и в следващата си битка. Уверен съм в това, което умея, аз съм световна класа\", каза Пулев.", "date": "2019.11.10", "title": "Кубрат: Световна класа съм, в следващата битка ще съм на макс"}
{"url": "https://www.novinite.bg/articles/182333/Majkata-koyato-metna-bebeto-si-v-yazovir-v-Kardjali-otnovo-e-bremenna", "text": "Майката, която бе задържана за убийството на собственото си бебе, е отново бременна. Това твърдят нейни колежки, които работят с 28-годишната Д.Х., съобщава 24rodopi.com.Жената от около месец мете улици в Кърджали, като служителка на една от фирмите за чистота. Тя е видимо наедряла, особено коремът й. Младата кърджалийка пък от доста време имала нов приятел, твърдят познати на жената от квартал \"Боровец“, където живее. В същото време Д. казвала, че рязко е качила килограми, но това не се дължало на бременност.Припомняме, че зверското престъпление разтърси областния родопски град през декември м.г. Д. Х. бе задържана след като в коритото на Водното огледало бе открит трупа на новороденото й дете. Раждането било извършено на 18 декември, буквално на броени метри от реката.Според разследващите, жената е изхвърлила веднага след това бебето във водите на реката, в района на пасарелката. Тялото било поставено в найлонова торба. Преди това жената закупила ръкавици и сама родила в района. На следващия ден пък потърсила медицинска помощ след като състоянието й се усложнило. Именно тогава медиците сигнализирали органите на реда.Водното огледало бе източено, а след часове наред издирване тялото на новороденото бе открито близо километър по-надолу по течението. За да бъде разследването доведено докрай и изготвен обвинителният акт срещу извършителя обаче, ДНК експертизите трябва да посочат със сигурност, че майката е 28-годишната жена, която бе задържана. Експертизите все още не са готови.На две инстанции съдът постанови сочената за убийца на собствената й рожба жена да чака делото срещу себе си у дома. На жената бе наложена мярка за неотклонение \"подписка\". Това е било седмо раждане за 28-годишната. До последно тя криела бременността си, поради факта, че мъжът й бил в затвора и това ще породи съмнение относно бащинството.Според запознати пък, жената била бременна от друг, близък на семейството мъж. Тя казвала на роднините си, че имала тумор в стомаха.Две от оцелелите деца на 28-годишната са дадени за отглеждане в приемно семейство, за другите три пък грижи полагала свекърва й. Д. пък живеела сама с майка си.", "date": "2019.11.10", "title": "Майката, която метна бебето си в язовир в Кърджали, отново е бременна"}
{"url": "https://www.novinite.bg/articles/182336/Kola-se-natrese-v-500-ovce-kraj-Karlovo-ovcharyat-plashta-3684-leva-za-PTP-to", "text": "Кола, пътуваща от Баня за Карлово, се натресла в стадо от 500 овце, пресичащи пътя, шофьорът не успял да ги заобиколи, ударил се първо в мантинелата, а после блъснал и 10 от животните. След като се съвзел от инцидента, завел дело срещу собственика на овцете и вече го е осъдил да му плати щетите по колата от от 3684,32 лв. и обезщетение от 800 лв. за преживения стрес.Овцете навлези на пътя около 19 часа на 26 септември м. г., когато вече бил полутъмно и водачът не успял да реагира. Животните бил водени от собственика и четирима негови помощници, но нито един от тях не бил със светлоотразителна жилетка, за да бъде забелязан по-лесно. Така сблъсъкът бил неминуем.В хода на делото притежателят на стадото се опитал да докаже, че шофьорът се е движил с превишена скорост, но данни за това няма, пише пловдивпрес. Затова и решението на съда е животновъдът да възстанови щетите по автомобила. То не е  окончателно и подлежи на обжалване пред Окръжния съд в Пловдив.", "date": "2019.11.10", "title": "Кола се натресе в 500 овце край Карлово, овчарят плаща 3684 лева за ПТП-то"}
{"url": "https://www.novinite.bg/articles/182328/Borisov-Butnahme-stenata-mejdu-Balgariya-i-bivsha-Yugoslaviya", "text": "Мисля, че и ние като германците можем да кажем, че Берлинската стена между България и бивша Югославия днес падна. Това заяви премиерът Бойко Борисов по време на официалната церемония по откриването на автомагистралния участък по Коридор №10 от българската граница до Ниш.,,От днес Сърбия има пристанище Бургас, Варна и до Истанбул няма нито един светофар, а цялата българска промишленост ще ползва този път за Западна Европа, така че днес свързваме Азия и Европа чрез България и Сърбия'', допълни още българският министър-председател.Сръбският президент Александър Вучич благодари днес на всички, които са участвали в строителството на източното разклонение на Коридор 10 от Ниш до българската граница.,,Благодаря на всички прекрасни и способни хора, които работиха за осъществяването на тази мечта. За Сърбия тази автомагистрала не означава само километри, а и свързване, нови инвестиции, нови работни места. Това е бъдещето, което желаем да оставим на нашите деца\", написа Вучич в Инстаграм, предава БТА.Заедно с текста Вучич публикува и снимка на автомагистралата и на тунела Банцарево. Изграждането на източното разклонение на Коридор 10 започна през 2010 г.", "date": "2019.11.10", "title": "Борисов: Бутнахме стената между България и бивша Югославия"}
{"url": "https://www.novinite.bg/articles/182329/Gramna-skandal-v-Levski", "text": "Скандал избухна в Левски преди мача с Ботев Пд. Треньорът Красимир Петров напусна \"синята\" школа и нападна шефа на ДЮШ Йончо Арсов.  \"Нямах желание да работя в тази обстановка, създадена и дирижирана от Йончо Арсов. Той е причината да си тръгна от \"Герена\". Смятам, че имаше лично отношение към мен. Реално нямахме никаква комуникация. Не само с мен, но и с останалите треньори. Отделно от това говореше зад гърба на всеки от нас. Още в началото Арсов направи лошо впечатление с въпроса \"Кои са близки на Боримиров\". Развали всичко хубаво, което бе създадено\", заяви Петров пред Меридиан мач. Освен това треньорът не е съгласен с критиките към него. \"Обвинява ме, че водените от мен футболисти не се развивали, както и че не съм спазвал поставената от него рамка. Но в последните 7-8 години отборът ми винаги е бил на първо място. Това ли означава, че не развивам тима. Отделно от това петима от моите играчи са гръбнакът на юношеския национален отбор до 17 г., а Марин Петков попада и в първия отбор на Левски. Истината е, че Йончо Арсов вкарва дезорганизация в школата на клуба\", каза още Петров.", "date": "2019.11.10", "title": "Гръмна скандал в Левски"}
{"url": "https://www.novinite.bg/articles/182325/Prezidentat-s-post-vav-Fejsbuk-navrah-10-noemvri-Posochi-kak-da-stanem-normalna-darjava", "text": "Преди 30 години България пое с ентусиазъм по нов път. Надеждата за по-добър живот обаче се сблъска с дълбоки обществено-икономически сътресения, за които българите платиха висока цена. Това заяви президентът Румен Радев в профила си във Фейсбук по повод 30 години от 10 ноември.Грабителската приватизация, пренаписването на историята, обезличаването на българската култура и традиции са част от явленията, които ни тласнаха към материална и духовна бедност. Осъзнахме, че промяната е труден процес, а не еднократен акт. Резултатите от дългия път към демокрация и пазарна икономика все още будят повече тревога, отколкото успокоение. България направи своя важен геополитически избор, но не успя да изгради трайни основи за върховенство на закона, разделение на властите и свобода на словото. Затова и днес политическите констатации продължават да се разминават с реалността на мнозинството граждани. Бедността, безнаказаните корупция и престъпност и ниското качество на обществените услуги продължават да прогонват младите и отнемат от бъдещето ни.Необходимо е да се търсят решения, адекватни на съвременните реалности. През последните години израснаха поколения, които не се вълнуват от стари идеологеми. Нашите деца изискват да говорим за бъдещето. Да погледнем в утрешния ден с техните очи, подчертава Радев.Ако искаме България да се превърне в нормална европейска държава – с висок стандарт, качество на живот и сигурност, трябва да гарантираме необратимост на демократичните процеси, върховенство на закона, прозрачност и ефективност на институциите, изграждане на нова политическа култура и формиране на свободно и овластено гражданско общество. Реалната промяна, която да осмисли живота и да даде перспектива на всеки български гражданин зависи от всички нас, отбеляза Радев.Отстояването на демокрацията изисква ежедневна воля срещу всеки опит за подмяна. Изисква да отхвърлим апатията и отчуждението, които откъсват хората от собствената им държава и оставят малцина да решават на тъмно нейното бъдеще, казва Радев.Няма сила, която да устои на сплотения около каузата да възроди държавата си и да отстоява достойнството си български народ, заявява още Радев.  ", "date": "2019.11.10", "title": "Президентът с пост във Фейсбук навръх 10 ноември! Посочи как да станем нормална държава"}
{"url": "https://www.novinite.bg/articles/182326/Cvetan-Cvetanov-strelya-po-Bojko-Podvejdat-go-a-toj-slusha-GERB-pravi-otstaplenie", "text": "Премиерът не трябва да се сърди, когато чува различни мнения. Искам да му помогна в тази посока, защото той е подвеждан ежедневно от това, което му се съобщава, каза бившият втори в партията - Цветан Цветанов.\"Прогнозата, която дадох две седмици преди стартирането на предизборната кампания, се препокри 100%. ГЕРБ е печелившият в тези избори, но със сериозно отстъпление от областните центрове. Шест от тях са загубени. БСП има прираст и той е факт, а ДПС бяха най-организираната партия”. Това коментира в „Тази неделя” Цветан Цветанов, председател на Евро-атлантическия център за сигурност и бивш зам.-председател на ГЕРБ.Според него в ГЕРБ има страх да се даде различно мнение пред хората, които взимат решение. Затова и когато няма диалог, се получавали такива резултати.  „Премиерът не трябва да се сърди, когато чува различни мнения. Искам да му помогна в тази посока, защото той е подвеждан ежедневно от това, което му се съобщава”, каза Цветанов.Според него Борисов не трябва да се сърди на „Демократична България” в София заради резултата на втория тур, както и да обижда електората на партията.„В столицата правим отстъпление с 80 000 гласа. На втория тур Мая Манолова успя да повиши своя електорален дял с 67 000 гласа, а Фандъкова – с около 47 000 гласа. Не можеш да се сърдиш на тези хора. Това е силна аларма, която трябва да свири в ГЕРБ, защото това е отрицателен вот”, заяви Цветан Цветанов.По думите му, ако на балотажа е имало друг кандидат, резултатът е щял да бъде различен, защото много хора не са гласували заради това, че няма за кого.„Не можем да виним столичани за това, което се случи. Трябва да търсим грешките в себе си. Аз подадох оставка и напуснах парламента поради обективни причини. Но това е формалният повод, който беше намерен. Има и други причини, които ме мотивираха да го направя. Все още съм редови член на партията и смятам, че в нея трябва да има дебат”, каза още бившият зам.-председател на ГЕРБ.Той изтъкна, че в рамките на предизборната кампания не е давал нито едно интервю и не е действал срещу партията.\"Аз бях човекът, който през всичките тези месеци съм успокоявал членове, които или искаха да си тръгнат, или искаха да участват като независими кандидати в общинския съвет\", каза Цветанов.Според него са се взимали прибързани решения и са се обслужвали други интереси, но не и на партийните. Той даде пример с Русе, където се е „разбила една организация, която била брилянтна”.„Тя работеше в страхотен синхрон. Убеден съм, че Пламен Стоилов щеше да бъде избран на първи тур, ако беше номинираният кандидат. В Благоевград пък всички бяха подложени на много манипулативно поведение спрямо тях и дискредитирането им”, подчерта Цветан Цветанов.", "date": "2019.11.10", "title": "Цветан Цветанов стреля по Бойко: Подвеждат го, а той слуша! ГЕРБ прави отстъпление"}
{"url": "https://www.novinite.bg/articles/182327/Predi-tochno-30-godini-Todor-Jivkov-padna-ot-vlast-a-Balgariya-poe-po-nov-pat", "text": "\r\nДнес се навършват 30 години от падането на комунистическия режим и поставянето на началото на демократичните промени у нас. На 10 ноември 1989 година се провежда пленум на Централния комитет на Българската комунистическа партия, на който от поста генерален секретар е освободен Тодор Живков – човекът, управлявал еднолично страната в продължение на 33 години.\r\n\r\nДен преди това в Германия е съборена Берлинската стена – тоталитарния символ на разделението и Желязната завеса.\r\nТодор Живков не е освободен по негово собствено желание. Той е принуден да се оттегли от властта, като за основни организатори на промяната се смятат Петър Младенов, Андрей Луканов, Добри Джуров и армията.\r\nВ реч пред пленум на Централния комитет на БКП , Тодор Живков казва : “Социализмът е едно недоносче!” и е дошло времето на “Митинговата демокрация”, “Жалко че аз не съм млад да развея байряка. Вече съм на години и няма да ми стигнат силите. Всеки ден, всеки час, на всякъде има материал…”. \"Отива се към деполитизиране на икономическите отношения\", \"Обстановката ще бъде изключително тежка\", \"Демократизмът и гласността ще вземат много по-широки размери\".\r\nПленумът на ЦК на БКП взема и още едно важно решение – да предложи на парламента да освободи Тодор Живков и като председател на Държавния съвет на България. Негов наследник и на двата поста е Петър Младенов.\r\nНяколко дни по-късно – на 17 ноември, се премахват от Наказателния кодекс текстовете, които забраняват критиката към комунистическата партия, а на 15 януари 1990 г. пада и член първи от тогавашната Конституция за ръководната роля на БКП, така комунистическата партия се отказва от еднопартийния модел на управление.\r\nТоталитарният режим у нас, а и изобщо в Източна Европа, рухва под натиска на Запада и Съединените щати след изтощителната икономически Студена война. Истина е и че България по това време е във фактически фалит.\r\nПрез юни 1990-а пък в България се провеждат и първите многопартийни парламентарни избори след 45 години управление на репресивния комунистически апарат.\r\n", "date": "2019.11.10", "title": "Преди точно 30 години Тодор Живков падна от власт, а България пое по нов път"}
{"url": "https://www.novinite.bg/articles/182335/Arheolozi-otkriha-6-groba-ot-IV-vek-v-Sozopol", "text": "Археолозите в Созопол откриха шест гроба в периферията на Аполония Понтика при спасителни разкопки на терен, предназначен за строителство от местен инвеститор, предаде БГНЕС.Находката потвърждава теорията, че на югозапад от познатия до момента некропол на Аполония Понтика има периферия, за която досега учените само са предполагали.„На този етап всички гробове можем да ги поставим в средата на IV век, като хипотезата е, че преди това най-вероятно този участък е бил използван като кариера за добиване на камък, а след това е превърнат в некропол, като гробовете са поставяни в каменни цепнатини”, заяви д-р Росица Христова, археолог.", "date": "2019.11.10", "title": "Археолози откриха 6 гроба от IV век в Созопол"}
{"url": "https://www.novinite.bg/articles/182338/Uchenici-biha-grupovo-13-godishna-ot-sashtoto-shkolo-pred-bremennata-j-majka-i-daskali", "text": "Ученичка от великотърновското училище „Патриарх Евтимий” е била нападната и бита пред очите на бременната й майка. Инцидентът е станал в средата на миналата седмица, пише \"Монитор\". На излизане от училището 13-годишната Мирослава внезапно била нападната от група свои връстници, които започнали да и нанасят удари по тялото. „Събориха ме на земята и започнаха да ме удрят и да ме ритат навсякъде, където им падне. Направиха ми много синини”, разказва момичето. Въпреки че по това време в района имало и други по-големи ученици и възрастни никой се намесил за да отърве момичето, станало обект на агресия. Поради напредналата си бременност, майката на Мирослава също не посмяла да застане на пътя на ударите и да защити дъщеря си.„Нищо не можах да направя, само гледах как я бият. Наоколо имаше други родители, учители, но никой не се намеси. Всички гледаха само сеир отстрани.Обърнахме се към директоката, тя също не пожела да ни помогне и да застане на наша страна”, твърди майката Галя Николова. След случката родителите на битото момиче са подали жалба и са категорични, че ще водят съдебно дело срещу училището. Те твърдят, че срещу дъщеря им има системен тормоз от други ученици, а ръководството на школото не предприема никакви мерки за да я защити.Срещу момичето постоянно се отправяли по телефона и устно заплахи и закани за убийство и преследване. Поради това родителите искат да преместят дъщеря си в друго училище. Оказва се обаче, че от училището не дават разрешение за това преместване.Според шефката на учебното заведение, Иваничка Петкова, инцидентът с ученичката бил преувеличен и изопачен. А никой от учителите не се намесил, тъй като побоят се бил случил извън района на училището, на улицата. „Не е била пребита. Карали са се, псували са и са отправяли разни реплики, но това се е случило в извънучебно време. Запознати сме със случая и сме взели мерки. Психолог работи с децата”, заявява директорката Петкова.Въпреки това от училището не отричат, че през годините родителите на пострадалото момиче са подавали сигнали за агресия срещу тяхната дъщеря от страна на други ученици. С тях било разговаряно многократно от страна както на директора, така и на училищния психолог.Новината за битото момиче предизвика коментари сред жителите на Велико Търново и в социалните мрежи в нета. Миналата година за две седмици три деца от това училище посетиха Спешна помощ. Едно от тях беше моето. Лекарите казаха, че им е писнало да приемат деца от това училище”, коментира Албена Добревска.", "date": "2019.11.10", "title": "Ученици биха групово 13-годишна от същото школо пред бременната й майка и даскали"}
{"url": "https://www.novinite.bg/articles/182330/Nelegalnite-migranti-ot-iztok-s-nov-balkanski-pat", "text": "“За сигурни външни граници не може и да става дума”, предупреждава президентът на германската федерална полиция пред в. „Велт ам Зонтаг“. И германското вътрешно министерство гледа “с голяма загриженост” към балканския маршрут Турция – Гърция – Босна.Нелегалната миграция през Турция, Гърция и Балканите нараства. Според вътрешна оценка на германското вътрешно министерство, с която в. “Велт ам Зонтаг” разполага, „всички индикатори за миграция“ като нелегално преминаване на границата и молби за убежище „във всички страни от балканския регион“, в момента са по-високо ниво в сравнение същия период през 2017 и 2018 г.В момента според оценката в Балканския регион има 12 000 мигранти, само в Босна и Херцеговина са 7000. Заради развалянето на времето през следващите месеци се очаква „влошаване на положението с настаняването и положението на бежанците в Босна и Херцеговина“. От началото на годината в тази малка страна са настанени 25 000 бежанци. 18 000 от тях са преминали в други европейски страни.Федералната полиция на Германия е заявила за в. „Велт ам Зонтаг“, че „мигрантите вече използват нова разклонена мрежа от маршрути през страните балканския регион, за да достигнат Централна и Западна Европа“. Централна възлова точка е кантонът Уна и Сана в Босна и Херцеговина“.През т.нар. тънка ивица на Хърватия нелегалната миграция се осъществява предимно в посока Италия и от там в други страни като Германия. Президентът на германската полиция Дитер Роман заявява за в. „Велт ам Зонтаг“: „От времето на Кол и Митеран основите за премахване на контрола на вътрешните граници са сигурните външни граници. Днес не може да се говори за сигурни външни граници“. Според оценката на германското МВР, “степента на нелегалната миграция по така наречения балкански маршрут значително зависи от пристигането (на мигранти) в Гърция”. Ето защо „ние гледаме с голяма загриженост за текущото развитие в Гърция и Турция“.Според вътрешен доклад на Европейската комисия, с който “Велт ам Зонтаг” също разполага, “пристигащите в Гърция продължават да се увеличават”. През настоящата година са пристигнали по суша и море 57 182, което е с 37 процента повече, отколкото през предходната година. 28 952 от тях са били докарани от островите в континенталната част и въпреки това 35 630 повече мигранти се намират в лагерите на островите, след споразумението между ЕС и Турция от пролетта на 2016 г.Като се позовава на кръгове от Министерството на вътрешните работи в. “Велт ам Зонтаг” съобщава, че делегация от експерти от Федералната служба за миграция и бежанци (BAMF) скоро ще пътува до Сараево, за да обсъди “различни начини за подкрепа на Босна и Херцеговина”.Политикът на ХДС Мариан Венд заявява пред “Велт ам Зонтаг”, че натискът по балканския маршрут отново значително се е увеличил поради незаконната миграция през Турция към Гърция. „Ако не искаме да изживеем втора Будапеща, сега трябва да подкрепим Босна и Херцеговина и да се погрижим за мигрантите в техните страни, за да не тръгнат на големи групи отново на север“, заявява Венд.", "date": "2019.11.10", "title": "Нелегалните мигранти от изток с нов балкански път"}
{"url": "https://www.novinite.bg/articles/182322/Pachki-ot-Evropa-Davat-do-100-000-evro-za-predpriyatiya-v-granichnite-oblasti-u-nas", "text": "Малки и средни предприятия в граничните области на България и Сърбия ще бъдат подпомагани с безвъзмездни евросредства от 2021 г. Това съобщиха от пресслужбата на Министерството на регионалното развитие и благоустройството (МРРБ).\r\nФинансирането ще бъде по Програма за трансгранично сътрудничество Interreg - ИПП България - Сърбия 2021-2027, която се очаква да бъде одобрена до края на следващата година.\r\nТемата е била обсъждана по време на първото заседание на Съвместната работна група за разработване на бъдещата програма. Форумът е бил председателстван от заместник-министъра на регионалното развитие и благоустройството Деница Николова и Михаило Дашич - помощник-министър по европейската интеграция на Република Сърбия.\r\nМалките и средни предприятия ще могат да получават безвъзмездно средства по проекти до 100 000 евро при облекчени процедури за подпомагане и модернизиране на производството, повишаване на капацитета и достигане на нови пазари, повишаване на конкурентноспособността и др.\r\n30% от бюджета на програмата в следващия период може да бъде насочен към осъществяването на голям стратегически проект между двете държави, като целта е постигане на по-голям ефект от инвестициите.\r\nОчаква се да се финансират проекти чрез възможностите на тематична цел 5 - Европа близо до жителите. Запазва се териториалният обхват, като от българска страна това са областите Видин, Монтана, Враца, София област, Перник и Кюстендил, а от сръбска - Бор, Зайчар, Нишава, Топлица, Пирот, Ябланица и Пчиня.\r\nИ в следващия период финансирането от ЕС се запазва в размер на 85 на сто, като се въвеждат редица мерки за облекчаване на бенефициентите и намаляване на административната тежест.\r\nКъм днешна дата между двете държави се изпълняват проекти за близо 26 млн. евро.\r\n", "date": "2019.11.10", "title": "Пачки от Европа: Дават до 100 000 евро за предприятия в граничните области у нас"}
{"url": "https://www.novinite.bg/articles/182332/Razkriha-kakva-dieta-spazva-Andi-Ruis-za-da-svali-desetki-kilogrami", "text": "Здравословна храна е в основата на отслабването на евентуалния следващ съперник на Кубрат Пулев на професионалния ринг. Анди Руис ще трябва да защитава отнетите от Антъни Джошуа титли (7 декември в Саудитска Арабия), като драстично е свалил личното си тегло, пише gol.bg.\"Яде сьомга и паста. Един път седмично хапва каквото пожелае, но без да прекалява. Чувства се по-лек, а това е целта ни\", коментира диетологът му.Той допълни, че е забранил шоколадовите вафли на мексиканеца, а целта му е да го научи да се храни чисто и здравословно.", "date": "2019.11.10", "title": "Разкриха каква диета спазва Анди Руис, за да свали десетки килограми"}
