{"url": "https://www.novinite.bg/articles/172742/Savetat-po-sigurnostta-kam-MS-provede-izvanredno-zasedanie", "text": "Министър-председателят Бойко Борисов свика Съвета по сигурността към Министерския съвет. На извънредното заседание беше обсъдена ситуацията след терористичните актове на територията на Нова Зеландия и Холандия.Направен бе изводът, че осъществената терористична атака в Нова Зеландия е индивидуален акт. Не са налице данни за контакти с български граждани на задържания за атаката, който е бил в България в края на миналата година. По случая се работи съвместно със съюзнически и партньорски служби в други страни и с международни организации. МВР и службите за сигурност на страната извършват действия за проверка, разширяване и конкретизиране на постъпилите данни.Съветът по сигурността разгледа също темата за осъществяваните в Източното Средиземноморие енергийни проекти с оглед на националните интереси на България в тази сфера. Изразено бе становището, че намирането на решение на някои различия или противоречия между ангажираните страни е в полза за регионалната стабилност и енергийната сигурност на европейските страни.", "date": "2019.03.20", "title": "Съветът по сигурността към МС проведе извънредно заседание"}
{"url": "https://www.novinite.bg/articles/172714/GERB-i-SDS-syadat-na-razgovori-za-evroizborite", "text": "ГЕРБ и СДС сядат на разговори за евроизборите. В Централата на управляващата партия  премиерът Борисов и председателят на СДС Румен Христов ще обсъждат възможните варианти за партньорство по време на европейските избори. Преди дни председателят на ЕНП Жозеф Дол призова двете партии членки на европейската десница да се явят заедно на евровота.", "date": "2019.03.20", "title": "ГЕРБ и СДС сядат на разговори за евроизборите"}
{"url": "https://www.novinite.bg/articles/172718/Elena-Joncheva-vnasya-jalba-sreshtu-promenite-v-Zakona-za-zashtita-na-lichnite-danni", "text": "Елена Йончева внася жалба в Конституционния съд във връзка с промените в Закона за защита на личните данни.  В началото на февруари, президентът Румен Радев наложи вето върху тях. Той оспори приетите критерии, по които журналисти, учени и писатели са задължени да доказват, че използват лични данни правомерно. Тогава държавният глава определи текстовете като свръхрегулация, ограничаваща свободата на изразяване. Мнозинството в зала обаче отхвърли неговите аргументи ", "date": "2019.03.20", "title": "Елена Йончева внася жалба срещу промените в Закона за защита на личните данни"}
{"url": "https://www.novinite.bg/articles/172764/Britanecat-s-53-samolichnosti-se-saglasi-da-bade-ekstradiran", "text": "Британецът Оуен У., който се представял с 53 различни самоличности и бе заловен в Бургас, даде съгласието си доброволно да бъде предаден на властите в Обединеното Кралство. Той направи това днес пред състав на Бургаския окръжен съд, който заседава по Европейската заповед за арест на чужденеца.  Задържаният е обвиняем за въоръжен обир на автосервиз в гр. Лийдс в своята страна през 2015 година. След това е обявен за международно издирване. Обвинен е и в заговор за извършване на грабеж от търговски обекти. От търговския сервиз са отнети части за автомобили на стойност 140 хиляди паунда. Собственикът на сервиза е бил наранен с мачете, а освен това е бил използван и зареден револвер. Спрямо четирима други участници в деянието са повдигнати обвинения и им предстои съдебен процес в Кралския съд в град Лийдс, през август тази година. Окръжен съд - Бургас даде тридневен срок, в който по Закона за екстрадицията и Европейската заповед за арест, Оуен У. има право да оттегли съгласието си да бъде предаден на британските власти. Следващото заседание е насрочено за 25 март.  ", "date": "2019.03.20", "title": "Британецът с 53 самоличности се съгласи да бъде екстрадиран"}
{"url": "https://www.novinite.bg/articles/172765/Novo-darjavno-predpriyatie-shte-se-bori-s-gradushkite", "text": "Създаване на държавно предприятие, което да управлява риска от неблагоприятни климатични събития, предвижда законопроект, одобрен от правителството.То ще изпълнява функции по организиране и провеждане на активни въздействия срещу градушки.Звеното ще извършва радиолокационно площно измерване на валежите и осигуряване на радарна метеорологична информация на други ведомства.Дейността на предприятието ще се извършва на основата на споделено финансиране между държавата и земеделските стопани, съобщиха от правителствената пресслужба.Предвижда се разширяване на обхвата на системата за борба с градушките, като ще се постигне защита до 90% от обработваемите земеделски земи в страната (за които не са налице забрани и ограничения от различно естество), както и урбанизирани територии, за които съществува техническа възможност.Разширяването на обхвата ще се постигне чрез доизграждане на ракетния способ за градозащита, както и чрез въвеждане на самолетен способ за защита.Разширяването включва и развитие на системата за наблюдение за опасни явления, чрез разполагане на 4 допълнителни радарни станции, което ще позволи получаване на радарна информация на територията на цялата страна. Материално-техническата база на съществуващите ракетни площадки ще бъде осъвременена.", "date": "2019.03.20", "title": "Ново държавно предприятие ще се бори с градушките"}
{"url": "https://www.novinite.bg/articles/172758/Zapochva-izgrajdaneto-na-kragovo-krastovishte-na-Podbalkanskiya-pat-I-6-pri-vhoda-na-Karlovo", "text": "Започва изграждането на кръгово кръстовище на Подбалканския път I-6, при входа на град Карлово. Инвестицията е за близо 781 хил. лв. и средствата са от бюджета на Агенция „Пътна инфраструктура“. Днес бе направена първата копка на обекта. Новото кръстовище е в началото на Карлово, в посока Сопот, и ще замени досегашното триклонно кръстовище с обходния път на града. Предвижда се и изграждането на подходи към локални платна. Целта е извеждане на транзитното движение от центъра на Карлово, повишаване безопасността на движение и намаляване до минимум на предпоставките за пътни инциденти. Новото кръстовище ще бъде и с енергоефективно LED осветление. Строително-монтажните работи ще бъдат изпълнени от „ПСТ Груп“ ЕАД. Стойността на договора е 780 626,98 лв. без ДДС. Строителният надзор ще осъществява „План инвест Пловдив” ЕООД, а техният договор е за 8 820 лв. без ДДС. Срокът за изпълнение е 60 календарни дни. Първият етап от изпълнението на проекта включва изграждане на южната част на кръговото кръстовище. При извършването на строителните работи ще бъде въведена временна организация с двупосочно движение, а скоростта ще е ограничена до 40 км/ч. Очаква се строителните работи да приключат преди началото на активния туристически сезон, тъй като Подбалканският път I-6 е алтернативен маршрут на АМ „Тракия“.", "date": "2019.03.20", "title": "Започва изграждането на кръгово кръстовище на Подбалканския път  I-6, при входа на Карлово"}
{"url": "https://www.novinite.bg/articles/172725/Angelkova-Postignahme-rekordi-v-turizma-no-samo-s-obshti-usiliya-mojem-da-zadarjim-visokite-niva", "text": "2018 г. e една от най-успешните за българския туризъм в цялата му история. Реализирани са общо 27 млн. нощувки в местата за настаняване с 10 и повече легла, от които 9 млн. са на българи, като за първи път преминахме границата от 9 млн. чуждестранни туристи (над 9,2 млн. такива визити). Това заяви министърът на туризма Николина Ангелкова, откривайки заседанието на Националния съвет по туризъм в София. Тя припомни, че след създаването на самостоятелното Министерство на туризма са постигнати рекордни резултати спрямо 2015 г. - 31% ръст на посещенията на чуждестранни туристи и 34% увеличение на приходите от международен туризъм. Това ни поставя пред нови предизвикателства тази и следващата година, имайки предвид динамиката на сектора и международната конкуренция, като налага да вземаме мерки поне в две посоки, посочи тя. На първо място по отношение на законодателството, за да се гарантира качеството на продукта и, второ, за развитието на разнообразни видове туризъм освен зимен и летен. Целта е да утвърдим България като целогодишна дестинация, насочвайки услугите към различни категории туристи – от децата, група милениум и до 55 плюс, подчерта министърът. Имаме и подкрепата на министър Ананиев да се разработи целева политика, така че базата на балнео- и СПА центровете в малките населени места да се използва рационално и да не се руши, каза министърът и посочи, че само преди дни е в била в Нареченски бани - преди години известен балнеокурорт, чиято база сега не се използва. Положихме огромни усилия да се реализира ЕСТИ. Ние като министерство сме създали план-график за обучения на хората, които трябва да я прилагат, за да сме сигурни, че системата ще е пълна. След октомври ще сме безкомпромисни, ако местната власт и бизнесът не изпълняват нужното, за да регистрират туристи и нощувки, категорична бе министър Ангелкова. Тя увери, че дотогава има достатъчно време и обеща експертно съдействие при възникване на проблеми за въвеждане на данните. Министърът уточни също, че системата ще помогне да се правят много анализи, например за профила на туриста, за прогноза за приходите и др., което ще е от полза за всички. Подготвените подзаконови нормативни актове са в унисон с политиката на кабинета за намаляване на административната тежест – специализираните наредби за категоризацията, за СПА и уелнес центровете, за изискванията за плувните басейни и аквапарковете към местата за настаняване и др. Това ще гарантира сигурност на Пресцентър на Министерството на туризма Адрес: София, 1000, ул. “Съборна” № 1 Тел.: +359 2 904 6 806/839 E-mail: press@tourism.government.bg посетителите и високо качество на услугите. Стриктно се следи дейността на туристическите фирми за спазване изискванията на Закона за туризма и при несъответствие се вземат спешни мерки. Над 350 туроператора и около 50 туристически сдружения вече са заличени от регистъра, защото нямат дейност, каза министър Ангелкова. Тя се спря и на друга важна за министерството и отрасъла тема – стопанисването на морските плажове. Предстои промяна на Закона за устройството на Черноморското крайбрежие. Предвиждат се санкции като превенция срещу нарушения върху ивиците. При нерегламентирана търговска дейност на неохраняем плаж глобата е до 50 хил. лв. За нерегламентирано събиране на такси на неохраняем плаж санкцията е до 20 хил. лв. и сигнализираме КЗП, предупреди министърът. С цел опазването им са предвидени и санкции за унищожаване на дюни. От 2015 г. досега приходите от концесиониране на плажовете са се повишили от 13 млн. лв. до 18,2 млн. за 2018 г. Тази година ще е изключително трудна заради силната конкуренция в региона, посочи още министър Ангелкова. Има известен спад в ранните записвания за лятото за пазар Русия и Германия. Малък е ръстът на полетите за Бургас, но се очаква те да са по-малко във Варна. Министерството поставя акцент върху таргетираната реклама към основните пазари. Искаме да задържим постигнатото и с малки стъпки да се опитаме да го надграждаме. Заедно с националните курорти се подготвят и инвестиционни форуми, за да се превърнат в центрове за конгресен туризъм и да разширят крилата на сезоните. Зам.-председателят на УС на Националния борд по туризъм Мартин Захариев поздрави министерството с постиженията в иновациите и го нарече дигитален отличник. Той припомни, че туристическата администрация първа въведе електронната идентификация и че всички ведомства могат да се поучат от нея.", "date": "2019.03.20", "title": "Ангелкова: Постигнахме рекорди в туризма, но само с общи  усилия можем да задържим високите нива"}
{"url": "https://www.novinite.bg/articles/172727/Borisov-obeshta-2-sigurni-mesta-na-SDS-v-predstoyashtiya-Evroparlament", "text": "\r\nДве места в общата листа за Евроизборите, едното, от които със сигурност избираемо. Това обещаха днес от ГЕРБ на СДС на първа среща за Евроизборите между ръководствата на двете партии. Преговорите между щабовете ще продължат като следващата седмица окончателно ще се определи кои ще са местата за СДС. Междувременно от \"Демократична България\" обявиха, че спират преговорите със Съюза на демократичните сили заради бъдещата им коалиция с ГЕРБ.\r\n\r\n\r\n\r\n\r\n\r\n\r\n\r\n\r\n", "date": "2019.03.20", "title": "Борисов обеща 2 сигурни места на СДС в предстоящия Европарламент"}
{"url": "https://www.novinite.bg/articles/172730/Rosen-Jelyazkov-prizova-balgarskite-evrodeputati-za-obshti-dejstviya-po-paketa-Mobilnost-I", "text": "Министърът на транспорта, информационните технологии и съобщенията Росен Желязков изпрати писмо до българските представители в Европейския парламент, в което призова за общи действия с всички единомислещи държави членки по Пакета за мобилност I. В писмото Росен Желязков подчертава, че защитата на българския транспортен сектор е национална кауза и е необходимо да бъдат мобилизирани всички ресурси за отстояването на националния интерес преди пленарното заседание на Европейския парламент, което ще се проведе на 25-28 март.Министър Желязков определя включването на пакета „Мобилност I” в предварителния дневен ред за предстоящото заседание като безпрецедентен натиск за налагането на дискриминиращи за българските транспортни превозвачи правила. „Бих искал да подчертая, че отчитам значимостта на предприетите от Вас действия, като за пореден път следва да покажем, че защитата на българския транспортен сектор е национална кауза“, посочва в писмото той. Като послание към европейските партньори на България и председателите на политическите групи в Европейския парламент транспортният министъротбелязва, че действията, които са насочени към фалиране на цял бранш не само в българската икономика, но и в другите периферни държави членки, в никакъв случай не са сред основните европейски ценности.„Нека да докажем, че нашият глас има своята тежест и продължим заедно да работим за запазване конкурентоспособността на българския транспортен сектор“, призова още Росен Желязков. Той изтъква, че за настоящото писмо ще уведоми и колегите си от Полша, Унгария, Литва и Латвия.", "date": "2019.03.20", "title": "Росен Желязков призова българските евродепутати за общи действия по пакета „Мобилност I”"}
{"url": "https://www.novinite.bg/articles/172737/Cvetanov-kam-BSP-Sprete-da-govorite-za-falshificirane-na-izborite-zashtoto-v-nedelya-falshificirahte-vashite-vatreshni-izbori", "text": "От ГЕРБ ще подкрепим предложението на БСП за заместник-председател на ЦИК, но не го приемайте като задкулисие между партиите ни - знаем кой прави сделките и фалшифицира изборите.Това каза от трибуната на парламента председателят на парламентарната група на ГЕРБ и зам.-председател на партията Цветан Цветанов по време на дебатите за избора на ръководство на ЦИК. „Искам да благодаря за всичко, направено от парламентарните групи, за да могат да участват активно в избора, и за предложенията, които бяха направени за ЦИК. Искам да благодаря за всичко, което направи досегашната ЦИК. Когато приключва един мандат, винаги са повече упреците, отколкото това да се каже едно голямо благодаря“, каза Цветанов.„ЦИК работи под постоянен натиск от много политически формации. Тя беше избрана 2014 г. от тогавашното мнозинство, ръководено от БСП. Досегашната ЦИК беше избрана на принципа на професионализъм, за да може да взима решения, които да са достатъчно добре аргументирани. През цялото време сме се отнасяли с уважение и сме признавали всеки един избор, който е отчетен като окончателно приключен. Ние никога не сме подлагали на съмнение евентуалните възможности за фалшификация“, добави той.„Видяхме БСП в неделя и какъв беше отзвукът от партийните им организации за вътрешнопартийния избор. Моля ви, не ни занимавайте с вашите противоречия. Призовавам БСП да не вменява на състава на ЦИК да говори неща, които няма да кореспондират с процедурите. При предложенията на БСП за състав на ЦИК не се показа желание за приемственост. Не може да отсъствате от пленарна зала. Дайте шанс на вашите депутати да защитават тезите си. Спрете да говорите за предстоящо фалшифициране на изборите. Това е стилът на избори във вашия вътрешнопартиен формат. При нас номинациите за листата за евроизборите са ясни и остава само да ги одобрим\", каза още Цветан Цветанов.„ГЕРБ ще участва в тези избори, както е участвала винаги досега. Ние сме партията, която работи само и единствено водени от обществения интерес. БСП не ценят лидерството, което има страната ни в ПЕС. Моля ви недейте да ни занимавате на предстоящите избори с вашите вътрешнополитически противоречия и проблеми, които имате“, призова Цветанов.", "date": "2019.03.20", "title": "Цветанов към БСП: Спрете да говорите за фалшифициране на изборите, защото в неделя фалшифицирахте вашите вътрешни избори"}
{"url": "https://www.novinite.bg/articles/172763/Maj-iznasili-bivshata-si-do-jp-relsi-v-Drujba-bil-ya-s-yumruci-i-zaplashval-che-shte-ya-ubie", "text": "Софийска районна прокуратура задържа 35-годишен мъж за изнасилване и извършване на блудствени действия, съобщиха от държавното обвинение.Извършителят е бивш съпруг на пострадалата. Под ръководството и надзора на Софийска районна прокуратура е образувано и се води досъдебно производство за това, че на:\r\nНа 15.03.2019 г., за времето от около 12,00 часа до около 14,00 ч., в София, при условията на продължавано престъпление, са извършени блудствени действия спрямо Й., след което мъжът се е съвкупил с нея, като е употребил сила и заплашване. Деянията са извършени както следва:\r\n1. На 15.03.2019 г., за времето от около 12,00 часа до около 13,00 часа, в ж.к. \"Дружба“, в тревните площи, източно от моста на бул. \"Брюксел“, в близост до влаковите релси, са извършени блудствени действия спрямо Й., като е употребена сила и заплашване – извършителят удрял пострадалата по тялото с юмруци и й заявил: \"…сега ще видиш какво ще стане с теб!“, след което мъжът се е съвкупил с нея, отново чрез употреба на сила и заплашване.2. На 15.03.2019 г. за времето от около 13,00 часа до около 14,00 часа, в къща за нощувки в София са извършени блудствени действия спрямо Й. Извършителят й заявил: \"ще те бия, много ще те бия, не се дърпай“, след което деецът се е съвкупил с нея, отново като я заплашвал.В хода на разследването е установена самоличността на извършителя – Г. Б.Предвид високата обществена опасност на деянието на извършителя, наблюдаващият прокурор е постановил задържането на Б. за срок до 72 часа, като е разпоредено привеждането му в сградата на СРС на 21.03.2019 г. – за разглеждане на искане за вземане на мярка за неотклонение \"задържане под стража“.", "date": "2019.03.20", "title": "Мъж изнасили бившата си до жп релси в \"Дружба\", бил я с юмруци и заплашвал, че ще я убие"}
{"url": "https://www.novinite.bg/articles/172721/Biser-Petkov-Promenite-ot-2015-g-dovedoha-do-finansovo-destabilizirane-na-pensionniya-fond", "text": "Промените от 2015 г. доведоха до финансово дестабилизиране на пенсионния фонд. Това каза министърът на труда и социалната политика Бисер Петков в ефира на Нова телевизия.„Това се вижда в бюджета на ДОО. За първи път за 2019 г. планираният дефицит е под 4 млрд. или около 1/3 от разходите вече се финансират от държавата чрез субсидии от държавния бюджет. През 2015 г., когато започна реформата, повече от 50% от разходите се финансираха пот бюджета. Смятам, че това е положителна тенденция, а промените в индивидуалния коефициент нямат за цел да има икономия. Напротив, целта е по-справедливо да се обвърже размерът на пенсиите с максималният осигурителен доход. Това, че е по-справедливо не означава, че е по-справедливо за всеки”, обясни Петков.„Анализът на НОИ показа, че негативно засегнати от промяната ще бъдат лица, които в периода 1997-1999 година за няколко месеца са се осигурявали на много висок доход и са имали нерегулярна трудова заетост”, съобщи министърът.Петков уточни, че НОИ няма как да направи оценка на въздействието, тъй като няма данни за внасяните осигуровки преди 1997 г. „НОИ от 2012 година разработи електронна услуга за изчисляване на прогнозния размер на пенсията. Тази услуга обаче, освен, че по автоматичен път се включват данните, които са от регистъра на осигурените лица, те въвеждат избран от тях тригодишен период преди 1997 г. данни, с които лицето разполага, а НОИ – не. От тази гледна точка такива индивидуални случаи при своите анализи и оценки на въздействието НОИ няма как да идентифицира, защото се изследват съвкупности и се търси ефектът от дадена промяна върху тази съвкупност. Това става на база на една съвкупност на хора, на които пенсии вече се изплащат. На база на такива разчети НОИ оповести тези данни”, обясни той.С промяната, която се предвижда в изчисляването на индивидуалния коефициент, ще има положително въздействие върху 56% от пенсионерите, на които им предстои пенсиониране през 2019 г. и 31% негативно засегнати, съобщи министърът. „Аз подлагам на съмнение тези числа. Струва ми се, че тези отклонения са много големи. В рамките на това, което НОИ представи, отклоненията, които бяха констатирани бяха в съвсем по-ниски стойности”, каза той.Социалният министър обясни, че ще бъде дадена възможност да се поиска при изчисляването на пенсията да им бъде взето под внимание и доходът от периода 1997-1999 година.До момента няма пусната пенсия по новите правила, т,е. няма ощетен каза още социалния министър Бисер Петков.„Тъй като се появиха съмнения, че ще бъдат ощетени хората в очакванията си за размера на пенсията, затова ще направим необходимото. Ще бъде предвидена преходна разпоредба”, поясни министърът.Вчера премиерът Бойко Борисов свика спешна среща по въпроса с изчисляването на пенсиите. „Посланието от вчерашната среща е, че не трябва да има нито един негативно засегнат от промяната бъдещ пенсионер”, поясни Бисер Петков.", "date": "2019.03.20", "title": "Бисер Петков: Промените от 2015 г. доведоха до финансово дестабилизиране на пенсионния фонд"}
{"url": "https://www.novinite.bg/articles/172749/Prokuraturata-shte-proveri-imotnite-sdelki-na-Cvetanov", "text": "И прокуратурата ще направи проверка на сделката с апартаментите и новия имот на зам.-председателя на ГЕРБ Цветан Цветанов. Това стана ясно от изказване пред журналисти на говорителя на главния прокурор Румяна Арнаудова, която уточни, че тя още не е възложена на конкретен прокурор.Стана ясно, че двата апартамента, които заместник-председателят на ГЕРБ Цветан Цветанов е заменил за новия си имот, са останали собственост на фирма \"Артекс“ само няколко часа. Веднага след това те са били продадени на бившия IT специалист на ГЕРБ и участник в предизборния щаб на партията Симеон Велков, съобщи \"Свободна Европа\".   Бившият подчинен на Цветанов в предизборния щаб е придобил двата имота в съсобственост със съпругата си. Така на същата дата – 12 юни, когато Цветанов разменя с фирма \"Артекс“ две свои жилища от улица \"Елемаг“ за новия си дом, старите му апартаменти стават собственост на Симеон и Ива Велкови. За тях семейната двойка плаща 470 000 лева. Срещу сумата те получават 190 квадрата жилищна площ и две паркоместа. Вчера Цветан Цветанов обясни в парламента, че е разменил двата апартамента за новото жилище и е доплатил 100 000 лева. Той добави, че всичко е напълно законно.", "date": "2019.03.20", "title": "Прокуратурата ще провери имотните сделки на Цветанов"}
{"url": "https://www.novinite.bg/articles/172771/BDJ-shte-e-na-pechalba-za-parvi-pat-ot-godini", "text": "„Пътнически превози“ запазва приходите на същото ниво, с леко увеличение. Увеличава и пътниците си с около 500 хил. души, което е с около 2,5%. Оперативната печалба на „Пътнически“ превози се запазва в рамките на 20 млн. лв. Субсидията остава неизменна – 175 млн. лв. Капиталовият трансфер, насрочен за ремонт на подвижния състав, е в рамките на 39 млн. лв.“, обясни Григоров.В „Товарни превози“ също се планират повече приходи, отколкото през изминалата година, с около 15%. „При тях целта е, чрез агресивно поведение на местния пазар, да задържат и надхвърлят 50% пазарен дял. Има един проблем с около 100 млн. лв. дългове, основно към НКЖИ, но тази година, за първи път, тези дългове ще намалеят с около 10 млн. лв.“, увери председателят на съвета на директорите.Ръководството на БДЖ представи и своите виждани за новия подвижен състав до 2030 г. Анализът на пазара показва, че основната част от приходите на дружеството идват от дългите линии София – Варна и София – Бургас. В тази връзка фокусът върху новия подвижен състав ще попадне върху тези два участъка.До края на годината предстои да бъде обявена и първата обществена поръчка.От дружеството се похвалиха, че са намалили и закъсненията на влаковете. „За последните 3 месеца 3 хил. пътници дневно стигат навреме там, за където са тръгнали“, обясни Григори Григоров.От своя страна изпълнителният директор на „Холдинг БДЖ“ инж. Никола Василев отчете, че новото ръководство поставя акцент и върху подобряването на условията на труд на служителите, за което от дружеството стартират няколко програми. От април месец ще заработи и специална бонусна система за заплащането на работещите в „Пътнически превози“.„Планираме да обновим и системата за резервации. Идеята е да бъде максимално удобна за пътниците, които да могат да си резервират билети или да направят справки на сайта на компанията. Искаме да подобрим и информационното си обслужване офлайн. Стартираме проект за обучение на персонала, който е в директен контакт с пътниците“, поясни инж. Василев. От дружеството предвиждат още на всяка гара да бъде монтирани специални пътни карти, за да могат пътниците с улеснение да планират своите маршрути.", "date": "2019.03.20", "title": "БДЖ ще е на печалба за първи път от години"}
{"url": "https://www.novinite.bg/articles/172738/Stefka-Stoeva-e-noviyat-predsedatel-na-CIK", "text": "Парламентът избра Стефка Стоева за председател на новия състав на Централната избирателна комисия (ЦИК), съобщава БГНЕС.Номинацията на Стоева дойде от ГЕРБ. Тя е дългогодишен юрист и съдия във Върховния административен съд (ВАС). Освен, че е правораздавала във ВАС, тя е оглавявала 4-то отделение в него, което разглежда жалбите за нарушения в изборния процес. Стефка Стоева е заемала и позицията заместник-председател на този съд.Депутатите одобриха и предложението на БСП за заместник-председател на ЦИК, които издигнаха за поста Силва Дюкенджиева. Нейната кандидатура бе представена от народния представител Драгомир Стойнев, който дойде в парламента по изключение, след като парламентарната група на левицата вече цял месец не участва в заседанията на парламента. Силва Дюкенджиева е юрист и е била член на ЦИК за местните избори 2017 г., за народни представители през 2009 г., за членове на Европейския парламент през 2009 г. Била е член на комисията и от 2011 до 2014 г.За заместник-председател депутатите одобриха и доц. Таня Йосифова, предложена от „Обединени патриоти“. Тя също е дългогодишен юрист, с над 20-годишен опит в областта на гражданското право. Преподавател е в УНСС, ЮЗУ „Неофит Рилски“ и академията на МВР, като досега не е била член на избирателната комисия.Одобрена бе и кандидатурата за заместник-председател на Кристина Цанкова-Стефанова, предложена от парламентарната група на ВОЛЯ.Предложението за секретар на ЦИК дойде от парламентарната група на ДПС и също срещна одобрението на мнозинството. Секретар отново ще бъде Севинч Солакова, която заема поста и към настоящия момент. Юрист по образование и с над 20-годишен юридически стаж, Солакова е била член на ЦИК от 1995 г. до 2005 г. и секретар от 2011 г. досега.Съгласно Изборния кодекс само ръководството се избира от парламента, а останалите членове на комисията се назначават с указ на държавния глава. Мандатът на текущия състав на ЦИК изтича на 21 март. ", "date": "2019.03.20", "title": "Стефка Стоева е новият председател на ЦИК"}
{"url": "https://www.novinite.bg/articles/172761/1-milion-balgari-ocelyavat-bez-zabi", "text": "Един милион българи са без зъби ! Шокиращите данни от проучване на Българския зъболекарски съюз бяха оповестени на днешния Световен ден на оралното здраве. Според резултатите 20% от хората над 60 години не могат да разчитат на горната челюст, а 17% -нямат зъби на долната. Други 13 на сто нямат нито един зъб в устата си.Денят на оралното здраве бе отбелязан на много места в страната, но официалната част бе в Пловдив, тъй като през 2019 г. градът е Европейска столица на културата, а българското мото на събитието е „Здравето е култура. Здравето на устата е култура.“Стряскащи са данните и при по-младите хора. Българите на възраст 34-44 години имат 17 засегнати от кариес зъба, от които 6 са извадени. Средно с по 6 зъба с кариес са 18-годишните, като 70 на сто от тийнейджърите у нас има проблеми и с венците. 70% от хлапетата до 6 години са поне с един кариес, а 80 на сто от подрастващите до 12 години имат най-малко един постоянен развален зъб.  „Покрай демократичните промени забравихме за профилактиката. Освен това българите много обичат сладкото. А захарта е бич. Тя е идеалната храна за микроорганизмите, които са основна част от зъбната плака”, посочи пред TrafficNews.bg д-р Николай Шарков, председател на Българския зъболекарски съюз.Според него обаче в последно време се наблюдава една позитивна тенденция благодарение на Държавната програма за профилактика на оралното здраве при децата. „Тази програма е под егидата на Министерство на здравеопазването. Тя работи прекрасно. Целта е децата да се научат правилно да си мият зъбите, да приемат хигиената на устата като неразделна част от общата хигиена на индивида. И вече успяваме. Проучване, проведено от Факултета по дентална медицина в Пловдив, сочи, че в Смолян вече има спад на кариесите в съответните възрастови групи. Здравната култура на българина расте”, отчете д-р Шарков.Неговият съвет е още в първите дни след раждането на бебето, родителите да почистват устната му кухина след всяко кърмене с марля с дестилирана вода. С появата на първите зъбки пък трябва да се посети зъболекар, който да даде всички правила за опадване здравето на устата.", "date": "2019.03.20", "title": "1 милион българи оцеляват без зъби"}
{"url": "https://www.novinite.bg/articles/172720/Dneven-horoskop-za-sryada", "text": "Накарайте половинката си да се усмихне. Енергията ви е подходяща за романтични изненади и мили жестове. Възползвайте се от романтичното си настроение максимално.Не се отчайвайте! Не губете вярата си. Ако спрете да се борите с несправедливостите, никога няма да получите това, което ви се полага и което желаете.Изненадайте приятелите си като им споделите какви идеи имате. Обяснете им всичко подробно, правилните хора ще бъдат впечатлени.Вижте повече на: ", "date": "2019.03.20", "title": "Дневен хороскоп за сряда"}
{"url": "https://www.novinite.bg/articles/172766/Mlada-sofiyanka-skochi-ot-viadukt-na-magistrala-Hemus", "text": "Млада жена е скочила от най-високия виадукт на магистрала \"Хемус“, съобщиха Областната дирекция на МВР в София.Сигналът за трагедията е подаден тази сутрин около 10.26 ч. Свидетел на трагедията е шофьор, който подал сигнал за случилото си.Той видял жена, която спряла лекия си автомобил в аварийната лента на виадукт „Рибни вир“ и излязла от него. След това се качила на перилата на виадукта и скочила.На място веднага са изпратени екипи на полицията и Спешна помощ. Медиците са констатирали смъртта на 35-годишната софиянка. На място се извършва оглед. Изясняват се причините за самоубийството.", "date": "2019.03.20", "title": "Млада софиянка скочи от виадукт на магистрала \"Хемус\""}
{"url": "https://www.novinite.bg/articles/172724/Dnes-e-svetovniyat-den-na-vrabcheto", "text": "Световният ден на врабчето – 20 март е повод да си напомним, че врабчетата около нас намаляват. Това сочат и данните, които Българско дружество за защита на птиците (БДЗП) събира през последните години за разпространението на т.нар. обикновени видове птици. Дали ще продължи тази тенденция и имали вероятност врабчетата да изчезнат напълно от живота ни, зависи от нас. Врабчетата са любими градски птици, както на много хора по света, така и у нас. Те съпътстват живота на човека от 100 века. В България се срещат пет вида врабчета. Най-познати, обаче, са домашното, полското и испанското врабчета. Именно тези три вида живеят близо до хората. Световният ден на врабчето е повод да насочим вниманието на хората, които вземат решения и на научната общност у нас за нуждата от опазване на врабчетата и средата, в която те живеят заедно с нас. Това е и възможност да обърнем по-голямо внимание на биоразнообразието, което се среща в градска среда. През последните две години БДЗП организира и провежда кампанията „Ние броим врабчетата“, с която иска да привлече вниманието на повече хора в цялата страна към тези малки и социални птиците, прелитащи край нас. Кампанията има за цел да разкрие закономерностите в разпространението на домашното, полското и испанското врабчета, както и да установи предпочитаните от тях места за хранене и размножаване. В преброяването на врабчетата участват доброволци от различни краища на страната. Данните, които се събират, благодарение на всички тях, очертават определени тенденции в популацията на врабчетата и анализът им служи за набелязване на мерки, с които може да се помогне на врабчетата да оцелеят. През 2018 г., във второто издания на кампанията „Ние броим врабчетата“, бяха преброени 4071 врабчета или с 2635 по-малко в сравнение с 2017 г., когато в сайта vrabcheta.bg бяха регистрирани 6706 врабчета. Анализът на данните показва запазване на тенденцията да бъдат наблюдавани повече домашни врабчета в страната, следвани от полското и испанското врабчета.", "date": "2019.03.20", "title": "Днес е световният ден на врабчето"}
{"url": "https://www.novinite.bg/articles/172748/Alo-izmamnicite-pribraha-359-000-lv-v-Rusensko-za-godina", "text": "\r\nОбщо 359 000 лева са се обогатили ало измамници през миналата година от доверчиви хора в Русенско.\r\n\r\nРегистрирани са 40 телефонни измами и са предотвратени щети за 120 000 лева, съобщи днес директорът на Областната дирекция на полицията в Русе старши комисар Теодор Атанасов в присъствието на главен комисар Георги Арабаджиев, който е заместник-главен секретар на МВР. Щетите в сравнение с предходната 2017 г. са с близо 70 000 лева повече. Тогава те са били 290 000 лева. Забелязва се тенденция за регистриране на всички опити за телефонни измами в областта.\r\nПет умишлени убийства са станали през миналата година в Русенско и всички те са разкрити. Едно от тях е на журналистката Виктория Маринова, останалите четири са с битов характер. Регистрирано е едно блудство, а в предходната 2017 г. случаите са били три. Общо 15 са загиналите при пътно-транспортни произшествия в областта през м.г., като осем от тях са в участъка Русе – Бяла.\r\nРазкриваемостта на грабежите е 50 процента. Регистрирани са 22 грабежа по-малко в сравнение с 2017 г.\r\n", "date": "2019.03.20", "title": "Ало измамниците прибраха 359 000 лв. в Русенско за година"}
{"url": "https://www.novinite.bg/articles/172747/Jenata-v-Botevgrad-namushkana-v-sarceto-majat-zahapal-duloto-i-se-gramnal", "text": "Образувано е досъдебно производство по член 115 за убийството на 37-годишна жена. Това каза на брифинг ръководителят на Софийска окръжна прокуратура  Наталия Николова по повод вчерашното убийство в Ботевград, предаде Новини.бгИзвършени са множество процесуално-следствени действия - оглед на местопрестъплението, разпит на свидетели, съдебно-медицинска експертиза. От събраните доказателства можем да направим извод, че се касае за убийство извършено от ревност. Жертвата има три прободни рани с нож. По тялото ѝ няма следи от борба. Убитата е намушкана три пъти – в дясната част на гръдния кош, в областта на шията и отстрани на гръдния кош, като третият удар е бил смъртоносен. Пронизан е изцяло белият дроб и лявата камера на сърцето. 2-3 минути след последния удар жертвата е починала. Посоката на ударите е рязко отгоре надолу и леко назад, заяви Николова.Предстоят още следствени действия, ще бъде направен допълнителен оглед на шивашкото ателие, пред което е извършено убийството, както и на автомобили, добави тя.В по-късен етап от експерти е установен адресът на двойката и е намерен мъртъв съпругът на убитата жена. При влизането вратата е била заключена. По първоначални данни смъртта е настъпила от огнестрелно оръжие, като нападателят е поставил цевта на оръжието в устата си и е произвел изстрел, разкри ръководителят на Софийска окръжна прокуратура.Децата не са станали свидетел на убийството. Едно от тях се е разхождало из квартала и е видяло майка си, паднала пред ателието след убийството, уточни Наталия Николов.", "date": "2019.03.20", "title": "Жената в Ботевград намушкана в сърцето, мъжът  захапал дулото и се гръмнал"}
{"url": "https://www.novinite.bg/articles/172717/Specprokuraturata-razsledva-kmeta-na-Cherven-bryag", "text": "Специализираната прокуратура провежда действия по разследването в рамките на образувано досъдебно производство срещу кмета на Червен бряг Данаил Вълов.Оперативно-издирвателните действия са възложени на Комисията за противодействие на корупцията и за отнемане на незаконно придобитото имущество (КПКОНПИ). Акцията е започнала във вторник вечерта. ​Наказателното производство е започнало по материали, изпратени от Агенцията за държавна и финансова инспекция (АДФИ) и след журналистическо разследване на NOVA, излъчено на 7 май 2018 г.Установено е, че Данаил Вълов е нарушил задълженията си като длъжностно лице и възложител на обществени поръчки по програмата „Топъл обяд“, финансирана по Оперативна програма за храни и/или основно материално подпомагане“ и съфинансирана от Фонда за европейско подпомагане на нуждаещи се лица. Стойността на програмата е 229 106, 22 лв. с ДДС.През април 2017 г. община Червен бряг обявява обществена поръчка с две обособени позиции - „Приготвяне и доставяне на храна „топъл обяд“ в Червен бряг“ и №2 „Приготвяне и доставяне на храна „топъл обяд“ в гр.Койнаре“. Документи по образец, отговарящи на условията на обществената поръчка, са подали три фирми. На базата на критерий „най-ниска цена“ е отговаряла фирмата „М.-П.“ ЕАД, гр. София. Вместо да сключи договор със спечелилата фирма и да обезпечи безвъзмездното изхранване на социално слаби в община Червен бряг, Данаил Вълов е прекратил обществената поръчка на 16.05.2017 г. Целта му е била да облагодетелства другите две фирми, които са печелили обществени поръчки със същия предмет през предходната година.", "date": "2019.03.20", "title": "Спецпрокуратурата разследва кмета на Червен бряг"}
{"url": "https://www.novinite.bg/articles/172752/Prodaljava-deloto-sreshtu-Joan-Matev-za-ubijstvoto-v-Borisovata-gradina", "text": "Софийският градски съд (СГС) заседава по делото срещу Йоан Матев за убийството в Борисовата градина. Майка му дойде в съда. Йоан Матев е съден за убийството на непълнолетния Георги. Тежкият инцидент стана на 2 юни 2015 година. БГНЕС припомня, че през ноември 2017 година Софийска градска прокуратура (СГП) внесе обвинителен акт срещу Йоан Матев. Той е предаден на съд за това, че на 2 юни 2015 г. в 11.43 ч. в град София, в парк Борисова градина, като непълнолетен, но като е могъл да разбира свойството и значението на деянието и да ръководи постъпките си, умишлено е умъртвил непълнолетния Георги като му нанесъл един удар с нож. В резултат на това били засегнати жизнено важни органи и настъпила масивна кръвозагуба, довела до смъртта на пострадалия. Оръжието на престъплението е намерено в близост до местопроизшествието. Матев избягал и изцяло променил външния си вид, навиците си и социалните си контакти. През април 2018 година родителите на жертвата се появиха за първи път в съдебната зала. На процеса присъства и майката на обвиняемия Йоан. При едно от заседанията адвокатите на Йоан поискаха делото да се прекрати и процесът да бъде засекретен. Искането беше отхвърлено.", "date": "2019.03.20", "title": "Продължава делото срещу Йоан Матев за убийството в Борисовата градина"}
{"url": "https://www.novinite.bg/articles/172751/Oficialno-Zadarjaha-kmeta-na-Cherven-bryag-Danail-Valov", "text": "Тази сутрин беше задържан кметът на червен бряг Данаил Вълов и още петима служители на общината.В 7 ч. сутринта спецпрокуратура, комисия за противодействие на корупцията и полиция влязоха в сградата на общината.Допускаха се само длъжностни лица, но не и граждани.Според официалната информация става въпрос за възложена от кмета обществена поръчка през 2017 г. по програма „Топъл обяд”, финансирана с евросредства. Стойността на проекта е 229 хил. лв. Фирмата, предложила най-ниска цена, била игнорирана.Проверяват се и други сигнали срещу кмета.", "date": "2019.03.20", "title": "Официално: Задържаха кмета на Червен бряг Данаил Вълов"}
{"url": "https://www.novinite.bg/articles/172713/Nameriha-martav-maja-ubil-jena-si-v-Botevgrad", "text": "Намериха мъртъв 42-годишния мъж, който уби жена си във вторник следобед в Ботевград. Трупът му е открит в семейното им жилище. Людмил Аяров е открит през нощта. От МВР предполагат, че той се е самоубил с ловно оръжие, което е притежавал законно.Аяров е намушкал съпругата си Камелия Аярова в областта на шията с нож. Предполага се, че е починала от кръвозагуба. Тя е на 37 години. Според информация на NOVA мъжът убива съпругата си, след като разбира, че тя му е изневерила. Тя е имала дългогодишна връзка с друг мъж. Людмил и Камелия са се оженили през 2005 година. Имат две деца - момиче на 14 години и момче на 9 години. През последния месец няма информация в семейството да е имало домашно насилие. Преди години Людмил е имал криминална регистрация за хулиганство. Тялото на жената беше намерено на метри от шивашко ателие, в което работела. Скандалът между жената и мъжа обаче най-вероятно е започнал още докато жената е била на работа.Веселин Костов подава сигнал на 112 за инцидента. , разказа той в ефира на „Здравей, България”.Разправата между Людмил и Камелия са заснети от общински камери, разположени на улицата, на която се е намирало шивашкото ателие. , обясни заместник-кметът на Община Ботевград Деян Николов.", "date": "2019.03.20", "title": "Намериха мъртъв мъжа, убил жена си в Ботевград"}
{"url": "https://www.novinite.bg/articles/172715/Mej-oficialno-shte-poiska-otlagane-na-Brexit", "text": "Тереза Мей официално ще поиска от Европейския съюз Brexit да бъде отложен, съобщава Би Би Си. Според източници от \"Даунинг стрийт\" 10, министър-председателят на Великобритания ще поиска отлагане на излизането от ЕС до 30 юни, но с опцията отлагането да е значително по-голямо.Източник на Би Би Си от правителството твърди, че Тереза Мей може да поиска излизането от Общността да бъде отложено с цели 2 години, но все още не е взето окончателното решение за срока.Преговарящият с Великобритания от страна на ЕС Мишел Барние припомни, че за отлагане на  Brexit трябва да има \"конкретен план\".По сега действащото законодателство Великобритания трябва да напусне Европейския съюз на 29 март, въпреки че няма сделка с Брюксел за условията на раздялата.Според източници на Би Би Си, когато е бил обсъждан срока на отлагането, между министрите в правителството е имало несъгласия.В следващите дни основните моменти около Brexit са следните:- Във вторник ще бъде изпратено официалното, писмено искане от Лондон до ЕС за отлагане на  Brexitслед 29 март.- В четвъртък Тереза Мей ще пътува до Брюксел, за да обсъди лично с европейските лидери вариантите за действие по време на срещата на върха на ЕС.- Всички 27 страни членки на ЕС трябва да се съгласят да има отлагане, за да стане то факт.- Двете камари на британския парламент ще гласуват всяко забавяне на Brexit.На пресконференция в Брюксел Мишел Барние каза, че \"по-дълго отлагане на  Brexit трябва да е съпроводено с ново събитие, нов политически процес\". \"Не искаме след отлагането да се окажем в същото положение, в което сме сега\", каза Барние.", "date": "2019.03.20", "title": "Мей официално ще поиска отлагане на Brexit"}
{"url": "https://www.novinite.bg/articles/172726/Yunker-Ne-ochakvam-liderite-na-ES-da-vzemat-reshenie-za-otlagane-na-Brexit-tazi-sedmica", "text": "Председателят на ЕК Жан-Клод Юнкер каза, че не очаква европейските лидери да вземат решение за отлагане на Brexit тази седмица, съобщава ДПА, цитирана от БТА.По-рано Тереза Мей официално ще поиска от Европейския съюз Brexit да бъде отложен, съобщава Би Би Си. Според източници от \"Даунинг стрийт\" 10, министър-председателят на Великобритания ще поиска отлагане на излизането от ЕС до 30 юни, но с опцията отлагането да е значително по-голямо.Източник на Би Би Си от правителството твърди, че Тереза Мей може да поиска излизането от Общността да бъде отложено с цели 2 години, но все още не е взето окончателното решение за срока.Преговарящият с Великобритания от страна на ЕС Мишел Барние припомни, че за отлагане на Brexit трябва да има \"конкретен план\".По сега действащото законодателство Великобритания трябва да напусне Европейския съюз на 29 март, въпреки че няма сделка с Брюксел за условията на раздялата.Според източници на Би Би Си, когато е бил обсъждан срока на отлагането, между министрите в правителството е имало несъгласия.", "date": "2019.03.20", "title": "Юнкер: Не очаквам лидерите на ЕС да вземат решение за отлагане на Brexit тази седмица"}
{"url": "https://www.novinite.bg/articles/172728/Silno-zemetresenie-v-Zapadna-Turciya", "text": "\r\nСилно земетресение с магнитуд 5,8 по скалата на Рихтер е регистрирано на територията на Западна Турция, съобщиха от Европейския сеизмологичен център.\r\n\r\n\r\n\r\n\r\n\r\n", "date": "2019.03.20", "title": "Силно земетресение в Западна Турция"}
{"url": "https://www.novinite.bg/articles/172770/Strelba-i-boj-sled-zdrav-domashen-zapoj-v-Burgas", "text": "40-годишен бургазлия беше приет в болницата с разбита глава и потрошен нос, а друг беше арестуван след купон, завършил със скандал в жк. \"Възраждане\", пище \"Флагман\".Пострадалият поканил на гости свой приятел апартамента си на ул. \"Александър Стамболийски\" снощи. Двамата пили до един часа след полунощ, когато домакинът започнал да гони госта си.Заради сериозното количество изпит алкохол между тях избухнал скандал и 40-годишният бургазлия извадил законно притежаван газов пистолет и поискал от госта да си тръгва.Двамата се сбили и гостът успял да отнеме оръжието на съперника, съборил го на земята и стрелял няколко пъти към него. След това започнал да млати домакина си в главата с дръжката на пистолета.Пострадалият е приет в УМБАЛ - Бургас с тежки травми по главата. Извършителят на деянието е задържан за 24 часа. По случая е образувано бързо полицейско производство.", "date": "2019.03.20", "title": "Стрелба и бой след здрав домашен запой в Бургас"}
{"url": "https://www.novinite.bg/articles/172734/Partiite-pochetoha-15-ata-godishnina-ot-chlenstvoto-na-Balgariya-v-NATO", "text": "С декларации от парламентарни групи, посветени на 15-ата годишнина от членството на България в НАТО, започна заседанието на Народното събрание.Владимир Тошев от ГЕРБ изтъкна последователните усилия на няколко правителства, които са работили за членството на страната ни в Алианса:\"Членството в Алианса представлява стабилност в тревожни времена, която води и до повече просперитет\".Заместник-председателят на групата на ДПС в парламента Йордан Цонев припомни думите на почетния председател на Движението Ахмед Доган, изказани в началото на 90-те години, че пътят на членството на България минава през Турция:\"Думите се сбъднаха и фактите от историята не могат да бъдат подменени! Но, иде реч за друго, че днешното време е същото, както през 90-те години - страната е изправена пред необходимост да бъдат очертани нови стратегически цели, зад които да застанат всички политически сили\".В декларация от името на \"Воля -българските родолюбци\" лидерът Веселин Марешки постави акцент върху новите приоритети пред България:\"Ние призоваваме всички български партии да напишем наистина новите приоритети, но тези, които да дадат бърз скок в развитието на България, бърз усет на всеки един българин по неговия джоб\".", "date": "2019.03.20", "title": "Партиите почетоха 15-ата годишнина от членството на България в НАТО"}
{"url": "https://www.novinite.bg/articles/172745/Mej-pishe-do-Saveta-na-ES-za-otlagane-na-Brekzit", "text": "\r\nБританският премиер Тереза Мей ще поиска официално от Европейския съюз кратко отлагане на Брекзит, съобщи Би Би Си.\r\n\r\n\r\n\r\n\r\n\r\n\r\n", "date": "2019.03.20", "title": "Мей пише до Съвета на ЕС за отлагане на Брекзит"}
{"url": "https://www.novinite.bg/articles/172732/Zaloviha-dvama-na-18-i-21-g-za-zversko-ubijstvo-na-jena-v-Harmanli", "text": "Двама души са задържани за убийството на жена в Харманли. 53-годишна жена бе открита мъртва в тревната площ на празен разграден двор на улица \"В. Левски\" преди три дни. При огледа на трупа стана ясно, че по главата й има много удари. \"По неофициална информация преди да бъде пребита жената е била изнасилена. В хода на разследването и оперативно-издирвателни действия вчера по обяд криминалистите от РУ Харманли с помощта на колегите си от ГДНП са задържали за зверството двамата младежи - на 18 г и 21 г от града\", съобщават от МВР Хасково. Мярката им на задържане е 24 часа по образуваното досъдебно производство. Материалите ще бъдат предадени на ОП-Хасково.", "date": "2019.03.20", "title": "Заловиха двама - на 18 и 21 г., за зверско убийство на жена в Харманли"}
{"url": "https://www.novinite.bg/articles/172753/Yunker-Ne-ochakvajte-barz-Brekzit", "text": "Председателят на Европейската комисия Жан-Клод Юнкер каза, че не очаква европейските лидери да вземат решение за отлагане на Брекзит на срещата тази седмица в Брюксел, предаде АР.Юнкер каза пред германско радио, че преговорите за отлагане на Брекзит вероятно ще трябва да продължат идната седмица.Излизането на Обединеното кралство от ЕС е насрочено за 29 март. Министър-председателят Тереза Мей обаче най-вероятно ще поиска от европейските лидери отлагане, тъй като не успя да получи одобрение от британския парламент за постигнатото с ЕС споразумение за раздяла.\"Моето впечатление е, че тази седмица Европейският съвет няма да вземе решение и вероятно ще трябва да се събере отново идната седмица. Госпожа Мей не постигна съгласие за каквото и да било нито в правителството й, нито в парламента\", бяха точните думи на Юнкер.", "date": "2019.03.20", "title": "Юнкер: Не очаквайте бърз Брекзит"}
{"url": "https://www.novinite.bg/articles/172736/Balgariya-e-na-97-o-myasto-po-shtastie-v-prouchvane-v-156-darjavi", "text": "България е на 97-о място по щастие в публикуваната днес класацията World Happiness Report 2019, която обхваща 156 държави.На първо място се нарежда Финландия, следвана от Дания, Норвегия, Исландия и Холандия. В челната десетка влизат още Швейцария, Швеция, Нова Зеландия, Канада и Австрия. На дъното на класацията е Южен Судан, като преди него се нареждат Централноафриканската република и Афганистан.При оценката на щастието са взети предвид показатели като продължителност на живота, социална подкрепа, корупция и други.Страната ни се нарежда на последно място в Европейския съюз. От региона зад нас са единствено Албания (107-о място) и Украйна (133). За сравнение Румъния е 48-а.Мейк Викинг, изпълнителен директор на базирания в Копенхаген Институт за изследване на щастието, заяви, че петте скандинавски страни, които са на челни места в класация, „правят нещо правилно в създаването на добри условия за добър живот“.Щастието в изследването, произтича от здравословни дози на лична свобода и социална сигурност, които надделяват над „задължението на гражданите да плащат едни от най-високите данъци в света“. ", "date": "2019.03.20", "title": "България е на 97-о място по щастие в проучване в 156 държави"}
{"url": "https://www.novinite.bg/articles/172735/Blizo-8-000-migranti-sa-vlezli-v-ES-prez-parvite-tri-meseca-na-godinata", "text": "За трета поредна година миграционният натиск към Европа намалява в сравение с пиковите стойности от 2015-2016 г. Това показват последните данни на Международната организация по миграция. Близо 8 000 мигранти са влезли в Европейсикя съюз през първите три месеца на годината. Сред най-засегнатиге държави от ЕС е Малта, която се намира на първа линия на миграционните потоци от Северна Африка. Миграционният натиск към най-малката страна членка на Европейския съюз Малта вече е далеч от пиковите моменти в разгара на бежанската криза преди 3 години. През тази година са пристигнали едва 87 мигранти. Островната държава прие три кораба с мигранти от началото на годината, но се договори те да бъдат презаселени в други страни от Европейския съюз.Най-натоварени остават трите основни мигрантски маршрута през Средиземно море. Бум бележат незаконните влизания от Мароко към Испания.Основният поток към Стария континент продължава да е от Сирия, Ирак и Афганистан, а вече и от Венецуела.Подробности и последни данни по темата за тенденциите и мерките за справяне с миграционния натиск към Европа ще разкрият днес във Валета от базираната в Малта Европейска служба за подкрепа в областта на убежището, представители на Върховния комисариат за бежанците на ООН, както и неправителствения сектор в Малта и представители на правителството.", "date": "2019.03.20", "title": "Близо 8 000 мигранти са влезли в ЕС през първите три месеца на годината"}
{"url": "https://www.novinite.bg/articles/172769/Osadiha-Karadjich-dojivot", "text": "Апелативната камара на Международния остатъчен механизъм в Хага увеличи днес присъдата на бившия президент на босненската Република Сръбска Радован Караджич от 40 години на доживотен затвор, съобщи сръбската телевизия РТС.\r\nАпелативната камара се съгласи с прокуратурата, че присъдата от 40 години затвор е неадекватна с оглед на тежестта на престъпленията, в които е обвинен Караджич.\r\nПрез март 2016 г. Радован Караджич беше осъден на първа инстанция на 40 години затвор по 10 обвинения, включително геноцид, престъпления срещу човечеството и военни престъпления по време на босненската война през 1992-95 г.Той бе намерен за виновен в геноцид и още девет точки от обвинението, съдържащо общо 11 точки - за геноцид в Сребреница, престъпления срещу човечеството и във военни престъпления, извършени по време на войната през 90-те години. Караджич бе оправдан само по обвинението в геноцид в седем босненски общини.След произнасянето на присъдата 73-годишният Караджич поиска нов съдебен процес като критикува процедурите на Международния трибунал за военните престъпления в бивша Югославия.Прокуратурата обжалва оправдаването на Караджич по втора точка в геноцид и настоя присъдата да бъде увеличена на доживотна.След бившия сръбски президент Слободан Милошевич Караджич е обвиняемият с най-висок ранг от всички изправени пред Международния трибунал. Той е обвинен в най-тежките възможни престъпления.Часове преди произнасянето на окончателната присъда на Караджич за геноцид и престъпления срещу човечеството на оградата пред съда бе разпънат голям плакат, в който Караджич е сравнен с Адолф Хитлер, съобщава телевизията на Република Сръбска.На плаката, поставен от представители на сдружения на босненски мюсюлмани, пише \"Радован Караджич - геноцид, Адолф Хитлер - Холокост\".\r\n", "date": "2019.03.20", "title": "Осъдиха Караджич доживот"}
{"url": "https://www.novinite.bg/articles/172760/Velikobritaniya-iska-da-udalji-Brekzit-do-30-yuni", "text": "Великобритания поиска от лидерите на ЕС удължаване на Брекзит до 30 юни, това заяви британският премиер Тереза Мей. Мей каза, че е писала на председателя на Европейския съвет \"да го информирам, че Великобритания иска удължаване на член 50 за периода до 30 юни\", каза Мей. По-рано днес председателят на Европейската комисия Жан-Клод Юнкер сподели, че не очаква въпросът с Брекзит да бъде решен до края на седмицата. ", "date": "2019.03.20", "title": "Великобритания иска да удължи Брекзит до 30 юни"}
{"url": "https://www.novinite.bg/articles/172719/Zapochva-proletnoto-pochistvane-na-Sofiya", "text": "\r\nЗапочва кампанията за пролетното почистване на столицата.\r\n\r\n\r\n\r\n\r\n", "date": "2019.03.20", "title": "Започва пролетното почистване на София"}
{"url": "https://www.novinite.bg/articles/172716/Ekspert-Nyama-promyana-vav-formulata-na-izchislenie-na-pensiite", "text": "Няма промяна във формулата на изчисление на пенсиите. Това каза Ася Гонева, член на Надзорния съвет на НОИ, в ефира на НОВА.„Преди влизането  в сила на тази промяна на изчисление на индивидуалния пенсионен коефициент, а не промяна на формулата. Формулата си е същата – има среден осигурителен доход в системата, вашия индивидуален пенсионен коефициент, има вашия конкретен стаж”, обясни тя.  Данните са неправилно интерпретирани, беше категорична тя и обясни:  „От тези около  68 хиляди, които са получили писма през 2018 година, че навършват пенсионна възраст, една огромна част от тях въобще няма да бъде засегната от новото законодателство.  Говорим за индивидуален коефициент, което не винаги е вярно за някакво намаление на пенсията. Второ – вече има уточнение между Надзорния съвет, министерството, НОИ, да наблюдаваме този процес, за да видим дали ще има някакво негативно отношение. Няма оценка на въздействието, която да може да бъде направена предварително защото аз мога да съм придобива право на пенсия, но не съм длъжна да го реализирам. Така  могат да трупам още стаж и никога не може да разберете какво ще се случи с моята пенсия заради тази промяна”, поясни Ася Гонева.", "date": "2019.03.20", "title": "Експерт: Няма промяна във формулата на изчисление на пенсиите"}
{"url": "https://www.novinite.bg/articles/172712/Proletta-dojde-s-temperaturi-mejdu-15-i-20", "text": "Атмосферното налягане е по-високо от средното за месеца и през деня още ще се повиши. Астрономическата пролет ще настъпи на 20 март в 23 часа и 58 минути.Днес облачността ще се увеличи и на отделни места, главно в Рило-Родопската област ще има превалявания от дъжд. Ще духа слаб, в Източна България умерен вятър от север-североизток. Максимални температури между 15° и 20°, в София около 16°. Над планините облачността също ще се увеличи. На места ще има слаби валежи от дъжд, над 1800 метра – от слаб сняг. Ще духа слаб до умерен вятър от север-североизток. Максималната температура на височина 1200 метра ще е около 8°, на 2000 метра - около 1°.По Черноморието облачността ще бъде значителна, но ще остане почти без валежи. Ще духа слаб до умерен вятър от север-североизток. Максималните температури ще са 10°-13°. Температурата на морската вода е 8-9°. Вълнението на морето ще бъде около 2 бала.", "date": "2019.03.20", "title": "Пролетта дойде с температури между 15° и 20°"}
{"url": "https://www.novinite.bg/articles/172767/EK-Ako-Velikobritaniya-ne-napusne-ES-do-23-maj-tryabva-da-izbira-evrodeputati", "text": "Британският премиер Тереза Мей е потърсила днес по телефона председателя на Европейската комисия Жан-Клод Юнкер. Това съобщи говорител на комисията.След съобщенията от Лондон, че Великобритания иска отсрочка до 30 юни на оттеглянето си от ЕС, говорителят направи допълнителни уточнения за разговора. По неговите думи Юнкер е предупредил Мей, че ако Великобритания не напусне ЕС до 23 май, трябва да свика избори за евродепутати. Юнкер е отбелязал, че поисканата отсрочка от британската страна до 30 юни е след датата на изборите. Председателят на ЕК е пояснил, че без свикването на избори за евродепутати във Великобритания при това положение, институциите на ЕС ще бъдат изправени пред \"трудности и правна несигурност\". ", "date": "2019.03.20", "title": "ЕК: Ако Великобритания не напусне ЕС до 23 май, трябва да избира евродепутати"}
{"url": "https://www.novinite.bg/articles/172723/Izvadiha-na-targ-palata-na-Banevi-v-Boyana", "text": "Тузарския палат на олигарха Николай банев и съпругата му Евгения в столичния квартал Бояна е пуснат на търг заради дългове.Частният съдебен изпълнител Милен Бъзински търси близо 6 млн. лв. за имението известно с еклектичния си стил. Къщата освен с огромния си размер е известна и с това, че има два басейна и дори хеликоптерна площадка.По документи имота се води собственост на „Партнърс Комерс“ ООД, с управител Николай Банев има задължения към държавата в размер на над 2 млн. лв. В качеството си на управителБанев има издаден ревизионен акт от 2012 г. на стойност 1 950 млн. лв.Ревизионният акт е за начислявано ДДС на така известната къща на Баневи, фиктивно използвана за корпоративна резиденция.При обиск именно в имението в столичния кв. Бояна пък бяха намерени големи количества злато, скъпоценности и диаманти. Те били в специална стая със специална брава. Във въпросната стая са намерени и оригинални документи за офшорните фирми и сметки, които Баневи притежават. Разследващите предполагат, че по тях са постъпвали пари от източеното дружество. Документите доказват, че Баневи са собственици на определени офшорни дружества, а движението по сметките на тези дружества предстои да бъде проследявано, но има доказателства, че това се е случвало, твърдят от държавното обвинение.Баневи бяха задържани на 26 октомври т.г. на летището в Ница след като за тях бе издадено в България европейска заповед за арест. Те ще отговарят пред Темида заприватизирането, източването и довеждането до фалит на завод „Полимери“.Разследващите имат данни и за източването от тях на други фирми. Преди два месеца в спецпрокуратурата получили сигнал от Главна дирекция „Национална полиция“, образувано е досъдебно производство. Делото е за престъпно сдружение в периода 2009 – 2018 г. Баневи са обвинени освен за сдружението и за присвояване и данъчни престъпления в периода 2010-2011 г., като общият размер на присвоеното имущество е над 1,5 млн. лв., а общият размер на щетата за хазната е над 500 000 лв, съобщи един от наблюдаващите прокурори Мария Дойчева. В бивш офис на дружества на Баневи във Варна са открити документи, които те успели да скрият от синдика, който влязъл в „Полимери“ през 2012 г. От прокуратурата уточниха, че след като се запознаят с всички документи, ще разширят повдигнатите обвинения. „Елма“ Троян е било било източено преди „Полимери“ и също нарязано за скрап, преди да бъде обявено в несъстоятелност.Заводът в Костенец не е бил нарязан за скраб, а продаден на КТБ през 2012 г. „Полимери“ е бил източен по 2 схеми. Заводът бе най-големият на Балканите за химическа индустрия и е имал развити пазари в чужбина. Едната схема е, че на купувачите на продукти било казвано да внасят парите не по сметката на фирмата, а по други сметки в дружества, контролирани от Баневи. Вторият начин бил вземане на ръка на пари от касата на „Полимери“, за което има свидетелски показания.Фирмата не развива активна търговска дейност от 2010 г., но до 2012 г. е имала минимална дейност.", "date": "2019.03.20", "title": "Извадиха на търг палата на Баневи в Бояна"}
{"url": "https://www.novinite.bg/articles/172731/Katastrofa-zatvori-patya-Targovishte-Omurtag", "text": "Тежка катастрофа е станала на пътя Търговище – Омуртаг между Козма презвитер и Пролаз. Това съобщиха от полицията в Търговище. На мястото на инцидента има полицейски екипи. Временно е ограничено движението по път I-4, като обходният път е през село Божурка и село Лиляк.", "date": "2019.03.20", "title": "Катастрофа затвори пътя Търговище – Омуртаг"}
{"url": "https://www.novinite.bg/articles/172733/Zdravnite-rabotnici-otnovo-gotvyat-protesti", "text": "Не стихва напрежението сред здравните специалисти от цялата страна заради ниските заплати и натрупаните проблеми в системата на здравеопазването. В първия ден на месец март недоволни медицински сестри, акушерки, фелдшери и рехабилитатори протестираха пред здравното министерство и дадоха 20-дневен срок на министър Кирил Ананиев да набележи мерки за решаване на проблемите.Срокът изтича утре, а съсловните организации на здравните работници отново готвят протести.   Формалната причина здравните работници да излязат на улицата е неспазеният ангажимент от националния колективен трудов договор за увеличаване на заплатите им от началото на годината. В последствие обаче поставиха и редица други проблеми, които спъват работата им от години. Сред тях е и невъзможността да имат отделни съсловни организации.За много от медицинските сестри участието в протести означава проблеми, наказания, дори заплахи за уволнения.Вчера стана ясно, че омбудсманът Мая Манолова сезира прокуратурата след среща с медицинските сестри заради натиск, оказван върху тях да не протестират в четвъртък. ", "date": "2019.03.20", "title": "Здравните работници отново готвят протести"}
{"url": "https://www.novinite.bg/articles/172729/Treti-den-prodaljava-izdirvaneto-na-2-godishno-dete-v-Ravnec", "text": "Трети ден продължава издирването на изчезналото 2-годишно дете от село Равнец. Детето празнувало рожден ден в селскостопански двор в неделя следобед и там следите му се губят.  Целият район беше щателно претърсен пеша и по въздуха.Полицаите влязоха във всеки двор в селото, не пропуснаха постройка, провериха и малкото възможни места, където би могъл да попадне малкият Юлиян.\r\n\r\n\r\n\r\nВерсията за отвличане на детето на този етап не е потвърдена.В издирването се включи хеликоптер на Гранична полиция с термокамера, който облетя местността между пет населени места и през деня, и по тъмно.В търсене на детето се включиха и двама доброволци от София с парапланер и делтапланер – Венелин Стайков и Деспин Митрев.", "date": "2019.03.20", "title": "Трети ден продължава издирването на 2-годишно дете в Равнец"}
{"url": "https://www.novinite.bg/articles/172772/Franciya-othvarli-chlenstvo-na-Braziliya-v-NATO", "text": "Франция отхвърли днес предположението на президента на САЩ Доналд Тръмп, че Бразилия може да стане член на НАТО, но остави отворена вратата на пакта за партньорство с южноамериканската страна, предаде АФП.В свое становище френското външно министерство изтъкна, че договорът за алианса има „специфични географски изисквания“. В чл. 10 например се посочва, че страните членки могат при единодушно съгласие да поканят всяка „европейска държава“ да се присъедини към НАТО.На среща в Белия дом с бразилския си колега Жаир Болсонаро Тръмп заяви вчера, че Бразилия е сериозен ненатовски съюзник, който може да стане член на Северноатлантическия пакт.Все пак Тръмп призна, че за тази цел трябва да разговаря с много хора. Всяка промяна в договора за НАТО изисква одобрението на всички 29 страни членки. ", "date": "2019.03.20", "title": "Франция отхвърли членство на Бразилия в НАТО"}
{"url": "https://www.novinite.bg/articles/172739/Bivshiyat-saprug-na-ubitata-Viktoriya-Ne-znam-kak-shte-pogledna-Severin", "text": "Бившият съпруг на убитата телевизионна водеща Виктория Маринова – Свилен Максимов, не може да отговори на въпроса как ще погледне обвинения за престъплението Северин Красимиров.Вчера прокуратурата внесе в съда обвинителния акт. Тя беше нападната на 6 октомври миналата година посред бял ден, докато тичала по крайбрежната алея.Северин ще отговаря пред съда за три деяния – блудство, изнасилване и убийство по особено жесток и мъчителен начин. Очаква се делото да бъде насрочено до месец.\"Няма да присъствам в залата по собствено желание, най-вероятно ще ме разпитват, ще трябва да го погледна\", посочи Свилен Максимов пред bTV.Той е съгласен с позицията на прокуратурата в частта, че убийството, че няма оттенък, свързан с работата на Виктория.\"Но няма как да отречем и факта, че България все още е на едно от последните места по независимост на медиите. Държавата трябва да положи нужните усилия да върне вярата на народа в медиите. И Втрото, да не се опитват да опитомяват четвъртата власт, а по-скоро медиите да бъдат използвани като средство за обратна връзка и управлението да научава какво става с народа от тях\", каза бившият съпруг на убитата водеща.", "date": "2019.03.20", "title": "Бившият съпруг на убитата Виктория: Не знам как ще погледна Северин!"}
{"url": "https://www.novinite.bg/articles/172740/Katastrofa-zatvori-patya-Sofiya-Varna-mejdu-Targovishte-i-Omurtag", "text": "Катастрофа стана на главния път София – Варна между Търговище и Омуртаг.По първоначални данни двама души са загинали след сблъсък между 2 коли.Пътят е затворен.", "date": "2019.03.20", "title": "Катастрофа затвори пътя София – Варна между Търговище и Омуртаг"}
{"url": "https://www.novinite.bg/articles/172746/Ivan-Geshev-Pari-iztichat-otvsyakade-kmetovete-da-si-apdejtnat-situaciyata", "text": "Досъдебното производство касае престъпления по служба, извършени от кмета на Червен бряг. Това каза пред журналисти зам.-главният прокурор Иван Гешев по повод акцията срещу кмета на Червен бряг Данаил Вълов, предаде Novini.bgВ хода на действията се претърсват жилища и други обекти. И в момента продължава разследването. В рамките на утрешния ден ще стане ясно дали и на други лица, освен на кмета, ще бъдат повдигнати обвинения. Задържани са шест лица, включително и кметът, всичките са служители в общината. Лицата са с административно задържане по Закона за МВР, заяви Гешев.Той уточни, че сигналът е постъпил в специализираната прокуратура преди една година, а по случая се работи от няколко месеца.Делото е започнало по сигнал от предаването \"Господари на ефира\" за нарушения по обществена поръчка по програмата Топъл обяд. Съдействие са оказали разследващи журналисти. Журналист е имал неприятни инциденти, свързани с дейността си по случая. Разпитан е по делото, заяви зам.-главният прокурор.Накратко става въпрос за лобиране в полза на определени фирми да спечелят обществени поръчки. Ситуацията е като в много държавни институции, като например НОИ, ТЕЛК. Пари изтичат отвсякъде. Пари има, но се краде много, подчерта Иван Гешев.Независимо от кой цвят са кметовете, става въпрос за масови нарушения по обществените поръчки, на които те са възложители. Повечето граждани в малките населени места извън София виждат какво правят местните феодали, недоволни са и има чувство на несправедливост. Време е кметовете малко да си ъпдейтнат ситуацията. Вече разследванията не се правят от местната полиция и прокуратура, делата не са в местния, а в специализин съд, така че определени зависимости няма да са полезни на хора, които нарушават закона, заяви Гешев.Той е категоричен, че акциите срещу кметове нямат предизборен характер. Постоянно сме в някакви избори. От една година разследваме кметове. Ако това е първото дело, може да има някакво основание, но в случая не е така, каза оше зам.-главният прокурор.", "date": "2019.03.20", "title": "Иван Гешев: Пари изтичат отвсякъде, кметовете да си ъпдейтнат ситуацията"}
{"url": "https://www.novinite.bg/articles/172750/Borisov-prati-ministar-Dimov-da-proveri-situaciyata-s-Shablensko-ezero", "text": "Министърът на околната среда и водите Нено Димов заминава за Шабла по разпореждане на премиера Бойко Борисов, за да провери на място ситуацията в защитена местност „Шабленско езеро“, съобщиха от пресслужбата на Министерството на околната среда и водите.Проверката е заради драстичния спад с около метър на водното ниво на Шабленското и Езерецкото езеро. Спадът бе установен от екип на БДЗП по време на мониторинг на водолюбивите птици в Натура 2000 зона „Шабленски езерен комплекс“. В резултат на това голяма част от плитчините на влажните зони са пресушениОт Шабленското езеро е източен значителен обем вода. Изпускането е станало чрез прокопаване на канал в пясъчните дюни. За тази дейност има официално разрешение от РИОСВ-Варна, издадено във връзка с писмо на община Шабла по повод наводнени помещения в резиденция „Шабла“.Каналът е широк 15-20 метра, което означава, че на практика не е имало реален контрол на изтичането на езерата. Тези места са ключови за пребиваването по време на миграция и гнездене на десетки видове водолюбиви птици, обект на опазване в Защитените местности „Шабленско езеро“ и „Шабленски езерен комплекс“, сред които белоока потапница, малък воден бик, червена чапла и много други. Тези видове вече са загубили гнездовите си местообитания, тъй като гнездят в тръстиковите масиви по ръба на водоема.", "date": "2019.03.20", "title": "Борисов прати министър Димов да провери ситуацията с „Шабленско езеро“"}
{"url": "https://www.novinite.bg/articles/172756/Emil-Radev-Vse-poveche-potrebiteli-iziskvat-garancii-za-kachestvoto-na-hranite-koito-kupuvat", "text": "Все по-често хората се интересуват какви съставки има в храните, които купуват, от коя ферма идват млечните продукти или как са отглеждани животните, които консумират. Все по-голяма част от потребителите, както в България, така и в ЕС, са склонни да плащат повече за продукти, които са с ясен произход и в резултат на по-високи стандарти за хуманно отношение към животните. В това те разпознават гаранция за качество, коментира българският евродепутат от ГЕРБ/EHП Емил Радев, който е сред авторите на въпрос към Европейската комисия относно намеренията й за въвеждане на схеми за ясно етикетиране на месото и млечните продукти, каквито вече има за яйцата.„Въпреки че в ЕС съществуват доброволни схеми, потребителите като цяло не са в състояние ясно да разграничат някои от месните и млечните продукти на пазара въз основа на стандарти за хуманно отношение към животните“, обясни Радев. Според него е необходима научнообоснована и специфична за отделните видове продукти система, подобна на въведената за маркиране при яйцата. „Тази система трябва да е последователна и да е стандартизирана за целия Европейски съюз, като се започне от минималните законови изисквания”, смята Радев. По думите му системата за етикетиране не само би осигурила повече яснота за потребителите какво точно слагат в чиниите си, а и ще им предостави повече права. „Подобна схема за етикетиране би била и по-справедлива за земеделските производители, тъй като би предотвратила използването на подвеждаща информация на етикетите. Добавяйки още един конкурентен елемент, земеделските стопани ще бъдат насърчавани сами да въвеждат все по- високи стандарти за хуманно отношение към животните, за да отбележат продукта си като първокласен в съответствие с усилията и разходите, които правят”, заключи евродепутатът. Заедно с колегата си от ГЕРБ/EHП Андрей Новаков той е инициатор на първата европейска програма в отговор на проблема с двойните стандарти при храните в ЕС. С бюджет от 1,3 млн. евро програмата ще подпомага провеждането на мащабни изследвания за качеството на храните в държавите-членки и организирането на информационни кампании за наличието на подвеждащи и нелоялни търговски практики.", "date": "2019.03.20", "title": "Емил Радев: Все повече потребители изискват гаранции за качеството на храните, които купуват"}
{"url": "https://www.novinite.bg/articles/172743/Marinov-provede-poredica-ot-sreshti-v-Darjavniya-departament-na-SASht", "text": "Министър Маринов проведе поредица от срещи в Държавния департамент на САЩ.  С координатора за борба с тероризма обсъдиха актуалните развития и предизвикателства в противодействието на международния тероризъм и състоянието и  достиженията на двустранното сътрудничество в тази област. Работим наистина добре в тази сфера, подчерта координаторът. Наясно сме със стратегическото разположение на България, ценим съвместната ни работа и сме готови да продължим да оказваме съдействие за повишаване на капаците и способностите на българските правоохранителни органи.Министър Маринов подчерта приоритетното значение, което България, като държава на първа линия отдава на граничната сигурност и борбата с тероризма. Той изтъкна важността на широката договорно правна база за двустранно взаимодействие и ролята на информационния обмен и директните контакт между партньорите. Потвърди стратегическия характер на партньорството със САЩ и подчерта приноса на страната ни към сигурността на Балканския регион. Силно подкрепяме европейската перспектива на Западните Балкани като гарант да стабилността в региона, подчерта вътрешният министър.  Убедени сме, че само активното взаимодействие, основано на партньорство и доверие, може да даде конкретни резултати. България е силен партньор на САЩ н региона, подчерта координаторът. Високо ценим създаденото партньорство и ще работим за неговото надграждане, в това число в областта на киберсигурността.Ценим стратегическото си  партньорство и сме готови да продължим да работим по общите ни приоритети, заяви Йорган Андрюс, заместник помощник-секретар на Бюрото по международни въпроси в областта на наркотиците и правоприлагането (INL) и представител на Офиса за наблюдение и борба с трафика на хора, Държавен департамент на САЩ, по време на работна среща с министър Младен Маринов.Двамата обсъдиха основните приоритети на двустранното сътрудничество в областта на правоохраната. Българската страна представи постигнатите резултати в борбата с трафика на наркотици  и трафика на хора. Държим много на директната комуникация с нашите партньори и прозрачността в действията ни, заяви министър Маринов. Той изрази задоволство от факта, че работата на българските институции в борбата с трафика на хора е оценена и България вече е поставена в Група 2 в доклада на ДД за трафика на хора. Ние продължаваме на работим в тази приоритетна за нас област. Министърът запозна американските партньори с работата на българските институции в борбата с корупцията.В рамките на визитата на българската делегация в САЩ бе осъществена и работна среща с Бюрото за дипломатическа сигурност. На нея бяха обсъдени възможностите за продължаване на обучението, предоставяни от американска страна за българската правоохранителни общност. Като приоритетни бяха изведени областите борба с тероризма, реакция в кризисни ситуации и борба с киберпрестъпността.", "date": "2019.03.20", "title": "Маринов проведе поредица от срещи в Държавния департамент на САЩ"}
{"url": "https://www.novinite.bg/articles/172744/BSP-vnese-jalba-v-KS-sreshtu-Zakona-za-zashtita-na-lichnite-danni", "text": "\r\nБСП внесе жалба в Конституционния съд заради приетите преди месец промени в Закона за защита на личните данни. Според говорителя на партията Елена Йончева десетте критерия, които журналистите трябва да спазват при работа с лични данни застрашават свободата на словото у нас.\r\nЕдин месец след като Народното събрание прие промените в Закона за защита на личните данни, БСП внесе жалба в Конституционния съд. Според членовете на партията 10-те критерия, които журналистите трябва да спазват при работа с лични данни, всъщност застрашават свободата на словото у нас\r\nЕлена Йончева, говорител на БСП: Опасни промени от Закона на личните данни! Тези промени създават условия за цензура и самоцензура на българската журналистика. Ако не беше българската журналистика ние нямаше днес да разберем как един български политик- г-н Цветан Цветанов купува луксозен апартамент на скандално ниски цени.\r\n", "date": "2019.03.20", "title": "БСП внесе жалба в КС срещу Закона за защита на личните данни"}
{"url": "https://www.novinite.bg/articles/172759/Cvetanov-Nyamam-pritesneniya-ot-proverki-izryaden-sam", "text": "\"Нямам никакви притеснения от нищо. Аз съм изряден български гражданин и съм го доказал. Никога не съм се крил\". Така заместник-председателят на ГЕРБ Цветан Цветанов коментира информацията, че в прокуратурата е постъпил сигнал за придобития от него нов апартамент, съобщава БГНЕС.Информацията за сигнала съобщи говорителят на главния прокурор Румяна Арнаудова. Той е постъпил от гражданско сдружение „Боец“ и е изпратен и до антикорупционната комисия.Според публикация на „Свободна Европа“ Цветанов е придобил апартамент, заемащ цял етаж в луксозна сграда в София, след като през 2018 г. е прехвърлил на фирмата-строител две от своите жилища. Изданието твърди обаче, че вторият човек в ГЕРБ е придобил новия си дом на много по-ниска цена от пазарната.„Няма нищо, което да е незаконно. Няма никаква договорка с когото и да било. Двата апартамента, които съм прехвърлил и съм направил замяна с този, който съм купил, са в същия район. От гледна точка на местоположение, предишните два са на много по-хубаво място. Има замяна. Разликата е от около 39 или 40 кв. м, а аз съм доплатил 100 хил. лв. Направил съм го по банков път, съгласно българското законодателство. Попълнил съм съответните декларации“, обясни още Цветанов. ", "date": "2019.03.20", "title": "Цветанов: Нямам притеснения от проверки, изряден съм"}
{"url": "https://www.novinite.bg/articles/172762/Ivan-Geshev-999-siguren-che-nyama-da-nasledi-Cacarov", "text": "Соченият като един от най-вероятните наследници на обвинител №1 Сотир Цацаров и настоящ негов заместник Иван Гешев неочаквано се самоотписа като претендент за поста. \"99,9% няма да участвам в състезанието за нов главен прокурор. 100% дава само Господ\", обяви в обичайния си стил  Гешев в отговор на въпрос дали ще се съгласи да бъде номиниран за обвинител №1.На въпрос ще може ли да откаже, ако получи предложение за номинация, Гешев отвърна така: \"Не мога да откажа само на жена ми!\".Мандатът на Сотир Цацаров изтича на 10 януари 2020 г. Процедурата по избора на негов наследник може да се открие от Висшия съдебен съвет (ВСС) не по-рано от 6 месеца и не по-късно от 4 месеца преди изтичането на мандата му. Това означава, че 10 юли  е най-ранният възможен срок за откриване на процедурата, а 10 септември - най-късният.Кандидатури за главен прокурор могат да издигат не по-малко от трима членове на ВСС и от правосъдния министър.", "date": "2019.03.20", "title": "Иван Гешев 99,9 % сигурен, че няма да наследи Цацаров"}
{"url": "https://www.novinite.bg/articles/172757/Chuguneni-bolardi-ili-kolcheta-shte-zamenyat-perkite-na-akuli-po-Grafa", "text": "Чугунени боларди или колчета най-вероятно ще сменят „перките на акули“ по ремонтиращата се ул. „Граф Игнатиев“. Това съобщи главният архитект на София Здравко Здравков, цитиран от БГНЕС.„Ще търсим възможност за създаване на друг тип ограничители, които са свързани с историческото наследство на София. Прочуваме възможни решения от такъв тип чугунени боларди с височини 40 и 60 см. В момента, в който имам мостри, ще ги представя пред Комисията по архитектура и да се вземе окончателно решение“, заяви главният архитект. По думите му проектантът е предложил да се поставят кабъри от неръждаема стомана, които са с високи около 5 см. Предложенията ще бъдат представени следващата сряда по време на заседанието на Комисията по архитектура.Здравков коментира, че имало и предложение да се сложат ниски ограничители, но според „Пътна полиция“ това не е добро решение, защото при сняг няма да се виждат и отново ще има опасност за пешеходците.„Съгласно Закона за движение по пътищата има изискване да има физическо разграничаване на трамвайното трасе от пешеходната зона. Трамваят, освен, че върви по трасе, има своя динамичен габарит. Той е 30 см от крайната проекция на трамвая. В тази зона не трябва да минават пешеходци. Трамваят има огледала, понякога той може и да се наклони и да стане инцидент. Водещият критерий при избора на тези ограничители ще бъде безопасността и да е ясно къде е трасето на пешеходците и къде е на трамвая“, заяви той.Очаква се премахването на \"перките\" да стане до края на месеца, като едновременно с това ще бъдат монтирани новите ограничители.", "date": "2019.03.20", "title": "Чугунени боларди или колчета ще заменят „перките на акули“ по „Графа“"}
{"url": "https://www.novinite.bg/articles/172755/Cvetanov-Ima-variant-za-240-leva-minimalna-pensiya-do-kraya-na-upravlenskiya-mandat", "text": "\"До края на управленския мандат имаме вариант минималната пенсия да е 240 лв.\" Това каза председателят на ПГ на ГЕРБ Цветан Цветанов на пресконференция след срещата на парламентарните групи на ГЕРБ и “Воля”.\" Това, което имаме като средна работна заплата към момента, е 1135 лева, до 2021 се очаква тя да бъде 1400 лв.\", коментира още Цветанов. \"Това, което прави впечатление е, че ние правим всички възможно да има повече пари за социална политика. Това е ангажимент, който ще продължим да поддържаме\", каза още Цветанов. ", "date": "2019.03.20", "title": "Цветанов: Има вариант за 240 лева минимална пенсия до края на управленския мандат"}
{"url": "https://www.novinite.bg/articles/172768/Mariya-Gabriel-Otchitame-neosporim-napredak-na-platformite-za-borba-s-dezinformaciyata-no-predstoi-oshte-mnogo-rabota", "text": "Българският еврокомисар Мария Габриел заедно с комисар Джулиан Кинг представиха 18-ия доклад за сигурността, който дава яснота по отношение на постигнатите резултати и оставащите предизвикателства. Текстът включва и предложенията в областта на киберсигурността и борбата с дезинформацията онлайн. Публикуването на документа става по същото време, по което излиза и третият доклад за напредъка на  платформите по приложение на мерките залегнали в кода за добри практики.Платформите потвърдиха, че техните инструменти даващи по-голяма прозрачност на политическите реклами ще бъдат в действие преди европейските избори, каза Комисар Габриел и уточни, че очаква предоставяне на допълнителни данни, като например възможността за архивиране на информация с политически характер.„Това е конкретен и важен напредък и ще помогне на гражданите да бъдат информирани гласоподаватели по време на изборите. Но също така ще позволи на наблюдателите, журналисти, изследователи и проверители на факти да вършат тяхната работа по-добре“, заяви още Мария Габриел.Въпреки позитивния напредък са необходими допълнителни действия в няколко ключови направления, отбеляза европейския комисар.„Необходима е по-систематична информация за  мерките касаещи контрола върху позиционирането на рекламите, както и за ефективността на предприетите мерки срещу ботовете и фалшивите акаунти. Платформите трябва да дадат на  изследователите и на проверителите на факти достъп до информацията от публичните си страници, стриймването на живо и други услуги. Това е изключително важно. За съжаление, последният пример е от преди дни с трагичните събития в Нова Зеландия, посочи Мария Габриел. Тя настоя платформите да предоставят информация и за премахнати фалшиви акаунти.„Такъв достъп е необходим, за да имаме цялостна и независима картина на дезинформацията, отчитаща бъдещите насоки на развитие и тенденции. Трябва да сме сигурни, че инструментите, които са разработени и приложени от платформите, са достъпни във всичките 28 страни членки, а не само в част от тях, категоричен бе българският еврокомисар. Тя призова платформите за удвояване на усилията им и да предоставят списък с индикатори, които да измерват напредъка в работата им по приложение на кода за добри практики.Включването на повече организации, които да прилагат мерките за борба с дезинформацията, ще бъде ключов елемент от успеха на кодекса, подчерта Мария Габриел и прикани платформите да привлекат повече компании, които да се ангажират с кода.„Заплахите за вмешателство в обществения дебат и манипулиране на изборите са по-реални от всякога. Необходими са координирани усилия  и обмен на информация между всички страни членки, както и използването на системата за ранно предупреждения, ако искаме да сме успешни срещу кибер заплахите и дезинформацията онлайн“, заключи Мария Габриел.", "date": "2019.03.20", "title": "Мария Габриел: Отчитаме неоспорим напредък на платформите за борба с дезинформацията, но предстои още много работа"}
{"url": "https://www.novinite.bg/articles/172754/Kaloyan-Pargov-posreshtna-poslanika-na-Rusiya-v-centralata-na-BSP-Sofiya", "text": "Председателят на БСП - София Калоян Паргов посрещна посланика на Руската федерация Н. Пр. Анатолий Макаров в Градския съвет на ул. “Леге“ №10. Двамата обсъдиха актуалните теми от международната политика и геополитика, както и отношенията между Русия и България. След срещата Калоян Паргов и посланик Анатолий Макаров бяха гости на традиционната дискусия, организирана от клуб \"Млад дипломат\" към Районния съвет на БСП \"Средец\", с председател Николай Маринов. На дискусията присъства и посланик Володя Нейков, който представи Н. Пр. Анатолий Макаров пред присъстващите гости, препълнили залата на Градския съвет на БСП - София. Дискусията, продължила над два часа, премина при огромен интерес. Посещението на Н. Пр. Анатолий Макаров във вторник вечерта беше първо на руски посланик в Градския съвет на БСП - София, отбелязаха домакините.\"С Русия сме свързани толкова много и исторически, и геополитически, и стратегически, и религиозно - ние сме православни християни, и родово дори от гледна точка на това, че сме братски славянски народи и съдбовно - на Русия благодарим за свободата си, коментира Калоян Паргов. - Ние, социалистите и антифашисти, помним всички тези факти. За съжаление, в последните 30 години много неща в България се промениха. Уверих обаче Н. Пр. Анатолий Макаров, че в Градската организация на БСП в София правим и ще продължим да правим всичко възможно, за да не допуснем изкривяване на историята. Отношенията между България и Русия трябва да се развиват и това е неизбежен факт, въпреки опитите да бъде забит клин между нас\".Темата, която предизвика голям интерес и дискусия, беше за руските паметници в България. Калоян Паргов обясни ситуацията с паметника на Съветската армия, който периодично предизвиква горещи дебати в българското общество, а редовно преди определени дати от календара бива поругаван. \"Паметникът на Съветската армия е държавна собственост, обясни председателят на БСП - София. - През 90-те години на миналия век беше направен опит от нашите идеологически противници от СДС собствеността да бъде прехвърлена на Столична община, за да бъде по-лесно ликвидирането му. И като управляващи, и в опозиция БСП не допусна това. И досега ние атакуваме отговорните фактори и на държавно, и на общинско ниво по повод периодичното поругаване на този паметник преди важни дати като 9-и май, 9-и септември, 2-и юни...\".Калоян Паргов добави, че групата на БСП в Столичния общински съвет има категорична и еднозначна позиция по отношение на поставянето на бюст-паметник на граф Игнатиев в София. \"Заедно с Инициативния комитет за издигането му в момента търсим подходящо място по улица \"Граф Игнатиев\", където да бъде поставен, обясни той. - За съжаление, от около година нашите идеологически опоненти от дясно водят антикампания, те обругават личността на граф Игнатиев и оспорват приноса му в освобождението на България и развитието й след 1878 г. Градският съвет на БСП, групата на социалистите в СОС и народните представители от София обаче ще продължим с всички средства, с които разполагаме, да се борим за поставянето на този паметник, въпреки очевидното нежелание на управляващото мнозинство\".Н. Пр. Анатолий Макаров отбеляза, че проблемът с руските паметници в България е много сериозен. \"Досега не веднъж на всички съм казвал - вие имате едно определение \"обект на културното наслество\", имате и специален закон, който регулира тези обекти на културно наследство. Паметниците може и трябва да са част от него, коментира посланикът на Русия. - Сигурно знаете, че дори паметникът на Цар Освободител няма никакъв статут. Това не е нормално. Този паметник може да бъде обект на културното наследство и да попадне вече в съвсем друга категория. Този паметник е безспорен. Затова, давайте да се захванем и да решим този въпрос. Колкото до граф Игнатиев - неотдавна в Русия направиха филм за него. 45-минутен, документален - \"Граф Игнатиев, графът на българите\". Защо да не го покажем по българската телевизия? Мисля, че това би бил подходящ отговор на антиигнатиевската кампания, за която говорите. Този филм прекрасно показва ролята му във всичките процеси, особено в последната фаза на Руско-Турската война, когато е подписан Санстефанският мирен договор. Не е случайно, че улица в София е била кръстена “Граф Игнатиев”. Имало е сериозна причина за това, а сега политическата конюнктура се опитва да изтрие собствените си решения от миналото. Аз така го разбирам\".Калоян Паргов припомни също, че през 2019-а има две много важни кръгли годишнини. Едната е 140 години от обявяването на София за столица на България - на 3-и април, а другата е 140 години от установяването на дипломатически отношения между България и Русия. \"Мисля, че можем да помислим и заедно да отбележим тези кръгли годишнини. В крайна сметка, те имат и дълбока връзка помежду си\", предложи председателят на БСП - София.", "date": "2019.03.20", "title": "Калоян Паргов посрещна посланика на Русия в централата на БСП - София"}
{"url": "https://www.novinite.bg/articles/172773/I-Cecka-Cacheva-se-sdobila-s-luksozen-apartament-izgodno", "text": "Правосъдната министърка Цецка Цачева също е станала собственик на луксозен апартамент, построен от фирма \"Артекс\", съобщи ПИК. От този строител е купил жилище в кв. \"Изток\" и зам.-шефът на ГЕРБ Цветан Цветанов. От документи става ясно, че през юли миналата година Цачева се е сдобила с имот от 198 кв. м. в сграда на строителната фирма, която вчера вчера се прочу покрай сделката с Цветан Цветанов. Шефът на ПГ на ГЕРБ е заменил два по-малки апартамента за по-голям с гараж и асансьор, общо 315 кв. м, като е доплатил 100 хил. лв. Според публикуваните документи и Цачева, и сестра й, подобно на Цветанов, е получила апартамента на по-ниска цена от тази, предназначена за останалите клиенти на компанията. Доказателство за това е документ за друга сделка със случаен купувач, на който е видно, че за почти същата площ в тази кооперация е платено двойно повече. Цачева е платила 670 евро на квадрат, докато само месец преди нейната сделка, абсолютно идентичен апартамент в същата сграда (с малко по-голям гараж) е продаден с 65 000 лв. по-скъпо. Цачева все още не е коментирала темата, уточнява още ПИК. Апартаментът на нейния съпартиец Цветанов вече е обект на прокурорска проверка, а самият той коментира, че няма от какво да се притеснява. Към момента не се знае дали и правосъдната министърка ще се окаже проверявана от прокуратурата.", "date": "2019.03.20", "title": "И Цецка Цачева се сдобила с луксозен апартамент изгодно"}
