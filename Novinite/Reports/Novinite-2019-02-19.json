{"url": "https://www.novinite.bg/articles/171267/Srokat-za-kasovite-aparati-se-udaljava-do-30-septemvri", "text": "\r\nСрокът за касовите апарати ще бъде удължен до края на септември тази година. Промяната обхваща само тези търговци, които използват компютърни системи за управление на продажбите и смяната на фискалните устройства налага смяна и на софтуера. Това каза министърът на финансите Владислав Горанов тази сутрин по bTV.\r\nТемата за смяна на фискалните устройства започна още през миналото лято и предизвика големи реакции. Много от търговците недоволстваха, че няма как да се справят с толкова къси срокове.\r\nЦелта на реформата е всъщност да изведе всички търговци от сивия сектор на светло като намали неговото разширение. Въпреки това много бяха тези, които смятаха, че няма как да се справят с изискванията на Наредба Н-18, а в социалните мрежи често се коментираше въпросът какво точно налага тя на малките бизнеси и фирмите, част от които не бяха добре запознати с нея. Именно заради това миналата седмица стана ясно, че се обсъжда отсрочка за реализирането на промените. „След анализ на реалните проблеми, регламентираният срок до 31 март остава за тези, които са регистрирани по ДДС и използват обикновен касов апарат, който не е свързан с компютърна система за управление на продажбите“, поясни Горанов.\r\nПо време на интервютоГоранов коментира влизането ни в Еврозоната, както и случаят с Венецуела.\r\nПо негови думи стига да изпълним изискванията на Европейската централна банка, не би трябвало да има проблем да влезем в ERM II. Колкото до Венецуела, финансовият министър сподели, че разполагат с цялата информация за транзакциите. „Със сигурност сделките и транзакциите изглеждат със съмнителна икономическа логика, но това не са незаконни сделки дотолкова, доколкото са извършвани от оправомощени за това хора“, допълни Горанов.\r\nОт ведомството не пропуснаха да коментират и измененията в изборното законодателство.„Промяната в позицията ни е свързана с усещането, че се отдалечихме от хората, не искахме те да останат с впечатление, че променяме изборните правила и ги лишаваме от възможността да участват по-активно - нямаме никаква причина да сме против преференциалния вот, нашата оценка е, че той до голяма степен ни помага и активира в индивидуалното състезание между участниците в листите“, завърши финансовият министър.</div>\r\n", "date": "2019.02.19", "title": "Срокът за касовите апарати се удължава до 30 септември"}
{"url": "https://www.novinite.bg/articles/171291/75-ot-tretata-liniya-na-metroto-gotova-do-kraya-na-godinata", "text": "Трафикът в София е едно от нещата, които отнемат от блясъка на столицата. В борбата с него се предприемат редица мерки, сред които и строителството на третия лъч на метрото. Но кога ще бъде пусната в експлоатация новата линия?\"Минаваме през много сложен терен – подземни реки, плаващи пясъци. Третата линия е разделена на 4 етапа. В края на тази година трябва да бъдат пуснати 3 от отсечките. Работи се, но обектът е голям\", обясни изпълнителният директор на \"Метрополитен\" ЕАД инж. Стоян Братоев.По думите му влаковете са трето поколение автоматика. \"Това включва възможност за управление и без машинист. Засега ще има машинист, но той ще има ограничени възможности. Той ще бъде по-скоро придружител към машината. Но ще премине всички нужни обучения\", обясни още гостът на \"България сутрин\".На този етап новите влакове са 20 и предстои да се добавят още 10.\"За другите две линии имаме 58 влака, като част от тях са от 90-а година. Основният ремонт на влаковете добавя още 5 години към жизнения цикъл, но модернизацията добавя повече\", поясни инж. Братоев.\"Метрополитен\" беше инициатор да има буферни паркинги. При нас във всички краища на линиите на метрото има такива паркинги. Софийските станции са едни от най-хубавите в Европа. Те са над средно европейско ниво. Съоръженията постоянно се поддържат. Модернизацията, която предвиждаме, е на много високо ниво. Новите двигатели ще харчат по-ефективно енергията и дори ще я връщат обратно в системата\", отбеляза гостът пред Bulgaria ON AIR.", "date": "2019.02.19", "title": "75% от третата линия на метрото готова до края на годината"}
{"url": "https://www.novinite.bg/articles/171294/12-sa-ofertite-za-izgrajdaneto-na-oshte-edin-uchastak-ot-AM-Struma-prez-Kresnenskoto-defile", "text": "Отворени са офертите в обществената поръчка за избор на изпълнител за проектиране и строителство на лот 3.2.2 или още 10,4 км от автомагистрала „Струма“, в участъка между Кресна и Крупник. Това е платното в посока Кулата - София, което ще преминава източно от Кресненското дефиле по ново трасе.Цялата близо 24-километрова отсечка от Кресна до Крупник е разделена на два лота - 3.2.1 и 3.2.2, за да може на обекта да се работи едновременно и проектът да завърши в срока на ОП „Транспорт и транспортна инфраструктура“. Отворените 12 оферти по реда на постъпването им в деловодството на Агенция „Пътна инфраструктура“ за лот 3.2.2 са на:  ОБЕДИНЕНИЕ „КРЕСНА“, с участници: „ИСА 2000“ ЕООД, „ЕВРО АЛИАНС ТУНЕЛИ“ ЕАД и „АВТОМАГИСТРАЛИ ЧЕРНО МОРЕ“ АД;  „АККОРД СТРОИТЕЛНО ПРОМИШЛЕНА ИНВЕСТИЦИОННА КОРПОРАЦИЯ“ АД;  ДЗЗД „АМ Струма-3.2.2“, в което са: „ГБС-Инфраструктурно строителство“ АД, „ЕПОС-Емпреза Португеза де Обрас Субтеранеас“ АД /Португалия/ и „Главболгарстрой Интернешънал“ АД;  „ДЖЕНГИЗ ИНШААТ САНАЙИ ВЕ ТИДЖАРЕТ АНОНИМ ШИРКЕТИ“ АД;  ДЗЗД „ЮЖЕН КОРИДОР 3.2.2“, с участници: „Доуш Иншаат Ве Тиджарет“ АД, „Автомагистрали Хемус“ АД и „Трансконсулт-22“ ООД;  Обединение „ГЕОПЪТ СТРУМА 3.2.2“, в което са: „Геострой“ АД, „Пътстрой-92“ АД, „Биас-М“ ЕООД и „Илия Бурда“ ЕООД;  „КОЛИН ИНШААТ ТУРИЗМ САНАЙИ ВЕ ТИДЖАРЕТ“ АД;  ДЗЗД „ЕВРОПЕЙСКИ ПЪТИЩА 3.2.2“, с участници: „Джи Пи Груп“ АД и „Логистика 21“ ЕООД;  Консорциум „ИНТЕРБГ“, с участници: „ПСТ Груп“ ЕАД, Частно акционерно дружество „СТРОИТЕЛНА АСОЦИАЦИЯ ИНТЕРБУДМОНТАЖ“, „БГ ЛЕНД КЪНСТРАКШЪН“ АД и „КОПЕКС И КО“ ЕООД;  „ТТБГ 3.2.2.“ ДЗЗД, в което са: „Тодини Конструкциони Дженерале С.П.А.“ и „Тодини България“ ООД;  ОБЕДИНЕНИЕ „АМ СТРУМА ЮГОЗАПАД“, с участници: „ТРЕЙС ГРУП ХОЛД“ АД и „АЛВЕ КОНСУЛТ“ ЕООД;  ДЗЗД „ЕВРОПЕЙСКИ ПЪТИЩА 3.2.2“, с участници: „ЕВРОПЕЙСКИ ПЪТИЩА“ АД, „ГРОМА ХОЛД“ ЕООД, „ВОДНО СТРОИТЕЛСТВО – БЛАГОЕВГРАД“ АД, „ВАХОСТАВ-СК“ а.с., „ПЪТПРОЕКТ“ ЕООД, „РУТЕКС“ ООД и „МЕТРОПРОЕКТ ПРАГА“ АД. Лот 3.2.2 е с дължина 10,4 км. В този обект е включен и обходния път на Кресна, който е 5,5 км. При обхода на града ще бъде изградена и площадка за отдих, която ще бъде с електричество, вода и канализация. От нея ще има и връзка с Кресна. В отсечката ще бъдат построени 4 тунела - „Тисата“ /171 м/, „Света Неделя“ /1,3 км/, тунел „Кресна 1“ /358 м/ и „Кресна 2“ /230 м/. Те ще бъдат с инсталации и системи за пожароизвестяване, вентилация, електроснабдяване, осветление, управление на движението и т. н. В участъка ще има 11 виадукти с приблизителна дължина 5 км, както и 9 надлези и подлези. Чрез пътен възел „Кресна“ - при км 401+640, ще се осигурява достъпа в посока Кулата, София и път I-1. Индикативната стойност на обществената поръчка за лот 3.2.2 е 430 525 209 лв. без ДДС. На 15 февруари бяха отворени постъпилите 10 оферти за лот 3.2.1 - от км 375+860 до км 389+100, и прилежащите пътни връзки. Неговата дължина е 13,2 км. В участъка ще бъдат построени 3 тунела - „Симитли“ /211 м/, „Ракитна“ /1 135 м/ и „Стара Кресна“ /1 052 м/. Съоръженията ще бъдат със системи за пожароизвестяване, вентилация, електроснабдяване, осветление, управление на движението и т. н. Ще бъдат изградени 10 виадукта с обща дължина 3,5 км, както и 3 надлези и подлези. Достъпът до трасето ще бъде осигурено чрез 3 пътни възли „Полето“, „Мечкул“ и „Стара Кресна“. Индикативната стойност за изграждането на лот 3.2.1 е 444 796 305 лв. без ДДС. Срокът за изпълнение на всяка от обществените поръчки е 1556 дни и включва времето за проектиране и строителство. Проектът се планира да се съфинансира от Кохезионния фонд на Европейския съюз и националния бюджет чрез ОП „Транспорт и транспортна инфраструктура“ 2014-2020 г.", "date": "2019.02.19", "title": "12 са офертите за изграждането на още един участък от  АМ „Струма“ през Кресненското дефиле"}
{"url": "https://www.novinite.bg/articles/171295/Zdravko-Zdravkov-Novite-kasovi-aparati-sa-za-smetka-na-danakoplatcite-i-drebniya-biznes", "text": "Областният председател на АБВ-Ямбол Здравко Здравков определи въвеждането на нови касови апарати като необмислена и нереална мярка. Пред медиите той коментира, че това е поредният експеримент. Здравков посочи, че за смяната на касовите апарати и съответния софтуер налице са редица несъответствия и това, което става на практика е, че спъва дребния бизнес „Липсва предварителна оценка.За пореден път се потвърждава, че мерките, въведени без анализ и оценка, водят до хаос, неразбиране и дори могат да навредят повече, отколкото да помогнат. Сроковете за въвеждане са нереалистични и налагат допълнителна финансова тежест - цитираните суми са около 500 лева за касов апарат и софтуер. Проблем е и че поддръжката на новия софтуер, който ще струва на фирмите около 300 лева годишно“.По темата за въвеждане на нови касови апарати в търговските обекти, зам.- председателя на ПП АБВ Владимир Маринов обясни, че това на практика не би могло да се осъществи, защото в голяма част от малките населени места нямат интернет, към който да бъдат свързани новите апарати. Неясно остава как ще бъде осъществена софтуерната защита. Зам.-председателят на АБВ Любомира Ганчева е на мнение, че мярката е в продължение на последователна правителствена политика постъпленията в държавния бюджет да бъдат за сметка на потребителите, а не резултат от добре работеща икономика. Новите касови апарати са за сметка на данъкоплатците и дребния бизнес, категорична е тя.", "date": "2019.02.19", "title": "Здравко Здравков: Новите касови апарати са за сметка на данъкоплатците и дребния бизнес"}
{"url": "https://www.novinite.bg/articles/171256/Otnovo-opasno-mrasen-vazduh-v-golemite-gradove-u-nas", "text": "Отново мръсен въздух у нас. Липсата на вятър стана причина за задържане на замърсители в ниските атмосферни слоеве. Почти във всички по-големи градове станциите отчитат повишаване на концентрацията на фини прахови частици.Тази сутрин това е най-осезаемо в Русе, Горна Оряховица и Пловдив, където стойностите са 2 пъти над допустимите.", "date": "2019.02.19", "title": "Отново опасно мръсен въздух в големите градове у нас"}
{"url": "https://www.novinite.bg/articles/171259/Izhvarlenite-kraj-gara-Yana-toksichni-otpadaci-veche-sa-razchisteni", "text": "Токсичните отпадъци, които бяха изхвърлени край гара Яна, вече са разчистени. 29 тона са премахнати и складирани на площадка, която е лицензирана.Пътят се охранява, но вече е със свободен достъп.Една от най-вероятните версии е неуредени сметки между фирмата, която е съхранявала токсичните вещества, и фирмата собственик.Опасност за  населението в района няма, увери Красимир Димитров, директор на дирекция „Аварийна помощ и превенция” към Столична община. По думите му всички замервания показват, че няма отклонения от нормите.„Вчера ликвидирахме последствията от това изхвърляне на варели. Третирахме с хидратна вар местата, така че да няма въздействие върху почвата. Големи разливи не е имало, имало е малко разпръскване на вещества, които са събрани от фирмата”, заяви той пред bTV. Ще бъдат направени още замервания, РИОСВ постоянно следи района, увери Димитров. Задържан и пуснат под гаранция е собственикът на склада.", "date": "2019.02.19", "title": "Изхвърлените край гара Яна токсични отпадъци вече са разчистени"}
{"url": "https://www.novinite.bg/articles/171287/Vraca-se-pokloni-pred-Apostola-na-svobodata", "text": "Враца се поклони пред Апостола на свободата. На възпоменанието пред паметника на Васил Левски, в центъра на града присъства народният представител от парламентарната група на ГЕРБ от област Враца Станислав Попов. „Скъпи съграждани, не бива да забравяме, че основните мечти на Васил Левски се сбъднаха – имаме свободна държава, независима църква и светско образование. От нас се изисква да знаем нашето минало, да го носим с гордост в сърцата си и да работим за доброто на страната ни. Ако го направим, то сигурен съм, че делото на този велик българин няма да е било напразно. Гордейте се, че сте българи всеки ден и почитайте паметта на нашите предци не само в деня на тяхната гибел или рождение. Само тогава ще бъдем достойни продължители на делото Апостола“ – каза в словото си кметът Калин Каменов. На отбелязването, по повод 146-та годишнина от гибелта на Апостола присъстваха още Негово Високопреосвещенство Врачански митрополит Григорий, областният управител Малина Николова, председателят на Общински съвет – Враца Румен Антов, общински съветници, директори на институции, ученици и граждани. Венци пред паметника на Апостола бяха поднесени от името на министъра на регионалното развитие и благоустройството инж. Петя Аврамова, евродепутата Владимир Уручев, народните представители Красен Кръстев и Станислав Попов и ПП ГЕРБ – Враца.", "date": "2019.02.19", "title": "Враца се поклони пред Апостола на свободата"}
{"url": "https://www.novinite.bg/articles/171297/Mobilniyat-kabinet-za-imunizaciya-sreshtu-morbili-shte-bade-razpolojen-v-dvora-na-94-SU-Dimitar-Strashimirov", "text": "Утре, 20 февруари, от 9.30 ч. до 17.00 ч., в двора на 94 СУ „Димитър Страшимиров“ с адрес кв. Христо Ботев, ул. 511, № 22, ще бъде разположен мобилен кабинет на СРЗИ за поставяне на ваксини срещу морбили.Кабинетът ще бъде на разположение за имунизиране на лица от 13-месечна до 18-годишна възраст без данни за имунизация и с пропуск в имунизационния календар.", "date": "2019.02.19", "title": "Мобилният кабинет за имунизация срещу морбили ще бъде разположен в двора на 94 СУ „Димитър Страшимиров“"}
{"url": "https://www.novinite.bg/articles/171250/Iliyana-Jotova-Prezidentat-veroyatno-shte-naloji-veto-varhu-promenite-v-Izborniya-kodeks", "text": "Най-вероятно държавният глава ще наложи вето на спорните текстове, коментира вицепрезидентът Илияна Йотова.Тя напомни също, че БСП  настоява вземането на решения в избирателните комисии да става с мнозинство от 2/3 , а не 50% +1, както предвиждат промените на ГЕРБ.„Оттам нататък ще видим как ще бъде новият състав на ЦИК. Най-грозното ще бъде 100 дни преди европейските избори да не бъдем европейци. Да има пазарлъци за определени личности, наддаване за едни или други, противоборство, партизанщина между партиите. Няма да бъде добър сигнал”, заяви вицепрезидентът Илияна Йотова.", "date": "2019.02.19", "title": "Илияна Йотова: Президентът вероятно ще наложи вето върху промените в Изборния кодекс"}
{"url": "https://www.novinite.bg/articles/171255/Borisov-sabira-GERB-i-Patriotite-zaradi-kvoruma-v-NS", "text": "Очаква се коалиционните партньори ГЕРБ и „Обединени патриоти“ да обсъдят кворума в Народното събрание. В понеделник след среща на Изпълнителната комисия на ГЕРБ за изборните промени премиерът и лидер на партията Бойко Борисов обяви, че е поканил на среща коалиционните партньори от „Обединени патриоти“. Очаква се една от обсъжданите теми да бъде осигуряването на кворума в Народното събрание след обявеното от БСП решение да напуснат парламента.", "date": "2019.02.19", "title": "Борисов събира ГЕРБ и Патриотите заради кворума в НС"}
{"url": "https://www.novinite.bg/articles/171264/RIOSV-Shumen-razporedi-pochistvane-na-rechnite-korita", "text": "РИОСВ Шумен даде предписания на кметовете да почистят речните корита. Мярката се предприема с цел превенция и във връзка с изискванията на Закона за управление на отпадъците. До всички кметове на общини в Шуменска и Търговищка област са изпратени писма, в които се дава срок до 21 март да бъдат набелязани неотложни дейности. При констатиране на замърсяване с отпадъци на речните легла и прилежащите територии трябва да се извърши почистване. До 22 март кметовете трябва писмено да уведомят РИОСВ Шумен за предприетите действия. Изпълнението на дадените предписания ще бъде проверено от екоекспертите. При неизпълнение Законът за опазване на околната среда предвижда санкция за длъжностните лица от 2000 до 20 000 лв.", "date": "2019.02.19", "title": "РИОСВ Шумен разпореди почистване на речните корита"}
{"url": "https://www.novinite.bg/articles/171257/Tomislav-Donchev-Ima-korupciya-ne-e-samo-useshtane", "text": "Взетото решение в петък за прага на преференциите беше грешка. Винаги се случват грешки, няма някой, който да не греши, заяви в сутрешния блок на \"Нова телевизия\" вицепремиерът Томислав Дончев.„Това звучи и много лошо в ушите на гласоподавателите – няма да ви дадем да си пренареждате кандидатите”.„На изборите през последните няколко години, прагът, който е коментиран, е минаван, но е факт, че е много трудно”, коментира още Дончев.„От волята на партията и желанието на гражданите – по-важно е желанието на гражданите”.Самият той заяви, че е склонен да влезе в листата на ГЕРБ на някое от последните места и да се бори за преференциален вот.„В последно време осигуряването на кворума и нормалната работа на парламента е нелека задача. В името на това вероятно се правят различни компромиси. Но трябва да напомним, че в компромиса има граница”, заяви още Дончев.Дончев категорично отрече обвиненията от страна на опозицията, че управляващите се готвят да фалшифицират изборите. Относно машинното гласуване той коментира, че то би помогнало най-вече за премахване на част от техническите грешки.„Темата сигурност е голямо препятствие, когато говорим за машинно гласуване. Две европейски държави се отказаха последните години заради сигурността. Темата сигурност по време на избори е най-големият риск. Това би значело конституционна криза. Сигурността винаги трябва да е на първо място”, коментира Томислав Дончев.\"Нали не очаквате да ви убеждавам, че корупция няма. Разбира се, че има. Ние сме в класацията до останалите балкански държави. Ако трябва да се цитирам, ще кажа: Корупцията е проблем на обществото. Всички, които се дразнят на корупцията, всъщност имат роднина или познат, който е бил корумпиран или е давал подкуп. Това е истината\", завърши той.", "date": "2019.02.19", "title": "Томислав Дончев: Има корупция, не е само усещане"}
{"url": "https://www.novinite.bg/articles/171254/Djambazki-ot-VMRO-Koj-shte-e-Roditel-1-i-koj-Roditel-2", "text": "Това обръщение направи представителят в ЕП от ВМРО - Българско национално движение и заместник-председател на партията Ангел Джамбазки към инициаторите на поредната джендър инициатива, този път с адрес Франция. Според промените, които предстоят там, във формулярите в училищата няма да фигурират традиционните „майка“ и „баща“ като родители на детето. Те ще бъдат заменени с термините „Родител 1“ и „Родител 2“, без да се уточнява, обаче, кой кой трябва да е и се очаква да бъде. Даже превес в предпочитанието се дава на детето, което, бих искал кажа, че е де юре  и де факто недееспособен юридически субект в различна степен до 14, 16 и 18 г. Тази мярка, обаче, беше приета на първо четене във френския парламент и разбуни духовете не само в държавата, но и в целия ЕС.„Родител 1“ и „Родител 2“ не Ви ли приличат много на комунистическите, лишени от персонификация обръщения „другар“ и „другарка“? Драги марксисти, пардон евролиберали, в желанието си да бъдете полово неутрални започнахте сами да се дискриминирате. Сигурно сте го учили в училище, ако не сте били в някакво безполово, безцифрово и безбиологично такова, но в математиката има градация на числата. 1 е по-малко от 2 и 2 е по-голямо от 1. Доказаните медицински полове са „мъжки“ и „женски“, тук не броим медицинските аномалии, които са под 2% от населението на планетата. Сега как ще се разпределите без да има засегнати? Притеснен съм за Вас. Ще настанат семейни скандали между мъжете, пиещи женски хормони и жените, пиещи тестостерон, и това аз и моите съпартийци – Патриотите от ВМРО, няма как да предвидим как ще приключи. То май и медицината няма. А ако има и „Родител 3“, или повече? Или детето посочи нещо 8-о?Ето защо е време, за да се сложи край на джендър изстъпленията Ви, да се въведе един термин от Световната здравна организация и той да е пол „+ безкрайност“. Това ще сложи точка на драмите, на хормоналните терзания, водещи до душевни такива, на дългите списъци с някаква странни същества в тях, които дори и Жул Верн, Джон Роналд Руел Толкин и Джоан Роулинг не са успели да измислят, но които претендират да са нещо повече от природните закони и от националните такива. То даже и сюжетите на Джордж Р. Р. Мартин бледнеят в момента пред Вашите безумия.Спрете се – това вече е престъпно! След като премахнахте свинското от менюто от кафенетата в държавните учреждения и носенето на християнските кръстове в училищата, защото е „религиозно некоректно“, Рождество и Възкресение Христово в училищата са „Зимна“ и „Пролетна“ ваканция, както другарите от БКП/ (днешно БСП) ги наричаха преди 89-а година у нас, сега посегнахте и на стожерите на семейството, определени от Бог и написани в Светото писание – бащата и майката.Недопустимо е да се погазват основите на Стария континент, основите на ЕС. Те са здраво стъпили на християнските ценности и на достиженията на демокрацията - такава, каквато ние тук, в Европа, си я направихме преди да бъде изкривена от Меркел, Макрон, Мей и т.н. Кризата на реално лидерство в Европа е факт и ние всички днес ставаме жертва на това.Аз, а и моята Организация - ВМРО, разбираме, че да имате президент, който предявява странни предпочитания в личен план не е лесно, но за нас това не е и не би трябвало да е основополагащо за вземането на кардинални решения. А Франция се води лидер в ЕС, нали?Аз, като представител в ЕП и заместник-председател на ВМРО, както и моите съпартийци в парламента в България, многократно обяснихме, че е дошло времето на нова ера в управлението на Съюза – ерата на Европа на Отечествата, на Европа на нациите. Резултатите от мултикултурализма и непремерената толерантност вече са факт. Атентати, убийства, милиони мигранти, които са неитегрируеми и  задръстват социалната система на страните-бенефициенти. Те реално лишават от права и заради тях се вменяват допълнителни задължения на гражданите - данъкоплатци на страните членки. Да не продължавам с примерите, защото са много.И в резултат – опит за прокарване на джендър практики отново от левите в Европа, в лицето на ПЕС, чрез Истанбулската конвенция, опит за прокарване на легализирането на мигрантския поток през Глобалния пакт, неадекватна Стратегия за детето, написана от ДАЗД в България, и опитите от Европа да бъдат заличени изконните „баща“ и „майка“ – „мама“ и „тати“ от речниците на децата ни.Какво следва – безполово възпитание в детските градини?Недопустимо, престъпно безумие, срещу което аз и колегите ми – Патриотите от ВМРО, се противопоставяме и ще направим необходимото тези вредни практики да не бъдат прокарани в България. Спряхме Истанбулската конвенция и Пакта за миграция, върнахме и провокативната Стратегия за детето на ДАЗД – ще спрем и това!България над всичко!", "date": "2019.02.19", "title": "Джамбазки от ВМРО: Кой ще е „Родител 1“ и кой „Родител 2“?"}
{"url": "https://www.novinite.bg/articles/171260/DANS-i-policiyata-arestuvaha-maj-ot-Dyankovo-targuval-s-jivak", "text": "Токсично вещество е намерено при специализирана полицейска операция съвместно с ДАНС под ръководството на Окръжна прокуратура 0 съобщават от ОД на МВР-Разград. В рамките на предприетите действия при претърсване на адрес в село Дянково е открит 500-грамов флакон, в който е съхраняван 345 грама живак. Задържан е 43-годишен мъж, който е придобил отровното вещество с цел търговия. В хода на разследването към момента се установява по какъв начин и при какви обстоятелства живакът е попаднал у него. При изземането в следобедните часове на 18 февруари се включиха сили на спасителния отряд при РД“Пожарна безопасност и защита на населението“-ПБЗН-Разград.По случая е образувано досъдебно производство по чл.353 Д, ал.1 от Наказателния кодекс, който предвижда за съхраняване не по установения ред на опасни вещества и с това създаване на опасност за живота и здравето на другиго наказание от лишаване от свобода до 4 години и глоба от 2000 до 5000 лева.Работата по документиране на престъплението продължава.", "date": "2019.02.19", "title": "ДАНС и полицията арестуваха мъж от Дянково, търгувал с живак"}
{"url": "https://www.novinite.bg/articles/171263/Izstreli-v-blagoevgradskata-Predel-mahala", "text": "\r\nИзстрели събудиха рано тази сутрин живеещите в и около циганската „Предел“ махала в Благоревград. Произшествието е станало в махалата, когато 46-годишният С.К. стрелял с пистолет по жена, с която живеел близо 10 години на семейни начала.\r\n\r\nТя обаче го зарязала и се върнала с децата си в своята барака. Сигнала за стрелбата е постъпил рано тази сутрин на тел.112 от съседи. Полицията веднага се отзовала на повикването. Оказало се, че ревнивият \"мачо\" по неведоми пътищя се е снабдил с пистолет и с една туба бензин събудил изгората си, за да я принуди да се върне при него. В противен случай щял да я убие и да се запалят заедно в името на любовта. Тя отказала и тогава той започнал да стреля напосоки. После избягал в неизвестна посока. За късмет жената не е пострадала, но е в шок от случилото се. Полицията продължава да издирва нарушителя на обществения ред, като най-вероятно ще му бъде повдигнато обвинение заради стрелбата с пистолет.\r\n", "date": "2019.02.19", "title": "Изстрели в благоевградската „Предел“ махала"}
{"url": "https://www.novinite.bg/articles/171269/Policejski-slujiteli-razsledvat-zloupotrebi-v-bankov-klon-v-grad-Nova-Zagora", "text": "Служители на РУ-Нова Загора и Главна дирекция „Национална полиция” разследват случай на злоупотреби с парични средства в особено големи размери, извършвани в банков клон в град Нова Загора. Работата по случая е започнала в края на миналата седмица след получени сигнали от клиенти на банката. Предприети са незабавни действия от служители на икономическа полиция в РУ-Нова Загора и ГДНП. В хода на проведените процесуални действия по разследване, в 29-годишна, служител на банковия клон, и в имотите, обитавани от нея, са намерени пари, вещи и предмети, имащи отношение към извършеното престъпление. На 18 февруари служителката е задържана за 24 часа. За случая е уведомена Окръжната прокуратура-Сливен. Образувано е досъдебно производство. На служителката е повдигнато обвинение. С прокурорско разпореждане й е наложена мярка „Задържане под стража“ за срок до 72 часа, предстои да бъде внесено искане за постоянна мярка за задържане.", "date": "2019.02.19", "title": "Полицейски служители разследват злоупотреби в банков клон в град Нова Загора"}
{"url": "https://www.novinite.bg/articles/171273/Ideya-za-pochivka-na-8-mi-mart-Park-i-SPA-hotel-Markovo", "text": "Нов дълъг уикенд се задава в началото на месец март. Повечето хора още от сега започват да правят планове къде и с кого да прекарат серията от почивни дни около националния празник 3 март. Тази година той се пада в неделя, а почивни са събота, 2 март и понеделник, 4 март. Една от идеите дават от , които са подготвили богата празнична програма и промоционални пакети. Освен разнообразни спа процедури и детски кът за най-малките посетители, гостите на хотела ще имат възможност да празнуват най-българския празник с един от любимите родни актьори - Виктор Калев. Това ще се случи в ресторанта с панорамна гледка към тепетата на Пловдив. В програмата на връх 3 март участие ще вземат и формация „Етноритъм”, които ще изпълнят български народни танци. Вечерта ще бъде допълнена и от томбола с награди и много изненади!ПРОМОЦИОНАЛНИТЕ пакети може да видите .Неустоима е и ПРАЗНИЧНАТА ОФЕРТА на  за Международния ден на жената – 8 март!  Всички, избрали да отбележат празничната вечер в луксозния комплекс, ще бъдат посрещнати с Welcome drink в , а за доброто настроение ще се погрижи един от най-талантливите български изпълнители Миро.Той ще поднесе едно незабравимо LIVE шоу за гостите на , които ще имат възможността да чуят най-доброто от неговата музика.Начало ще бъде поставено точно в 20:00 часа, а томбола с награди ще бъде още един от сюрпризите на вечерта.Менюто, което шеф-готвачът е приготвил, е също толкова омагьосващо, колкото и осмомартенската програма. То включва салата фузили трикольоре, пилешко роле с цветен ориз и за десерт торта „Феличита“, приготвена от нежен крем от сирене Филаделфия и рикота, шоколад Нутела и боровинки.Повече информация за офертата може да намерите .Друга идея как да изненадате своята дама, е  на чаша шампанско в Пловдив – подарете й ден, в който да й покажете колко е специална за Вас! Като комплимент, през най-влюбения месец в годината,  дава преференциални цени на своите гости.За истински релакс в най-добрия градски СПА хотел на България, препоръчваме да подарите на половинката си и допълнителна емоция –  дава възможност да резервирате специалната  – където уединението и романтиката са водещи в изживяването.Луксозният комплекс, разположен на 2 км от Пловдив, изкушава и със своето местоположение – там, където градът и планината се преплитат в едно!Компания на всички празнуващи ще правят Родопите с чистия си планински въздух и най-древния жив град в Европа, който се открива в панорамна гледка от , където ще се състои голямото събитие.", "date": "2019.02.19", "title": "Идея за почивка на 8-ми март: Парк и СПА хотел Марково"}
{"url": "https://www.novinite.bg/articles/171270/Zabraven-kashon-zatvori-podleza-na-Sofijskiya-universitet", "text": "Забравен кашон затвори подлеза на Софийския университет. Пешеходците не могат да преминават и по част от тротоара.На място има полиция и пожарна.", "date": "2019.02.19", "title": "Забравен кашон затвори подлеза на Софийския университет"}
{"url": "https://www.novinite.bg/articles/171276/200-kg-bebeta-zmiorki-ot-zastrashen-vid-zadarjaha-mitnicheski-slujiteli-na-Letishte-Sofiya", "text": "Опит за митническа измама чрез нелегален износ на критично застрашен вид европейска змиорка Anguilla Anguilla е предотвратен на Летище София, на 15.02.2019 г., от митнически инспектори от Главна дирекция „Митническо разузнаване и разследване“, сектор Авиоконтрол, и митнически служители от ТД Югозападна.Авиопратка, с направление Малайзия и тегло 1010 кг., е спряна за щателна проверка по метода „анализ на риска“. 90-те контейнера от стиропор, съдържащи милиони екземпляри,  са били обявени в митническите документи като „шаран и толстолоб за зарибяване“. При проверката се установява, че контейнерите в действителност съдържат 200 кг. живи екземпляри, във фаза „млада змиорка“ (кристална фаза), с приблизителна дължина 7 – 8 см. За случая е информирана РИОСВ София, чийто експерти дават експресно експертно становище, потвърждаващо съмненията на митническите служители -  че задържаните змиорки са от критично застрашения вид европейската змиорка (Anguilla Anguilla), защитен от Конвенцията за международната търговия със застрашени видове от дивата флора и фауна (CITES).По първоначални данни пратката е пристигнала от друга европейска държава и според маркировка на контейнерите е изпратена от фирма, която има разрешение за улов. Въпреки това контейнерите са били обявени с друг вид стока, което представлява митническо нарушение.Бебетата- змиорки са транспортирани спешно със съдействието на „Зелени Балкани“ към Спасителния център на Аквариума във Варна в опит да бъдат спасени, тъй като при опита за износ са били опаковани в неблагоприятни за вида условия.Змиорките Anguilla Anguilla са с голяма търговска стойност, тъй като цената на малките змиорки на азиатските пазари достига до 2000 долара за килограм.Случай със задържани змиорки от същия вид на Летище София имаше и в началото на 2015 г., когато митническите служители са задържали над 2 милиона екземпляра в същата фаза на развитие, пътуващи като чекиран багаж в осем контейнера от Мадрид за София.", "date": "2019.02.19", "title": "200 кг бебета- змиорки от застрашен вид задържаха митнически служители на Летище София"}
{"url": "https://www.novinite.bg/articles/171274/Mobilen-kabinet-shte-vaksinira-deca-v-stolichniya-kvartal-Hristo-Botev", "text": "Мобилен кабинет за ваксиниране срещу морбили ще отвори врати утре в столичния квартал \"Христо Ботев\", където живеят и много роми. В последните дни имаше няколко случаи на заразени софиянци, което увеличи страховете за ново оггнище в столицата след бума м Благоевград. В мобилния кабинет в \"Христо Ботев\" ваксини могат да бъдат поставени на всички деца от 13-месечна до 18-годишна възраст, които или не са ваксинирани, или има пропуск в уминизационния календар, обясниха от столичната здравна инспекция.В четирите общински болници - Първа МБАЛ, Втора МБАЛ, Четвърта и Пета МБАЛ пък ще бъдат поставяни безплатни ваксини на всички желаещи. Кампанията стартира на 21 февруари.Решението за мобилния кабинет е взето след среща с представители на Столичната обшина и диркеторът на Столичното РЗИ - д-р Данчо Пенчев заради нови сигнали за заболели от морбили.Инкубационния период на болестта е средно 9 до 21 дни, а симптомите силно наподобяват тези на остра вирусна инфекция.аразяването става по въздушно-капков път. Усложненията вследствие на заболяване от морбили както при възрастни пациенти, така и при деца могат да са много тежки, а смъртността е 1 на 1000 случая, припомнят от Общината. Министерството на здравеопазването се обръща към родителите с апел при установен пропуск в имунизационния статус на детето си, сами да потърсят общопрактикуващия си лекар.", "date": "2019.02.19", "title": "Мобилен кабинет ще ваксинира деца в столичния квартал \"Христо Ботев\""}
{"url": "https://www.novinite.bg/articles/171278/Jena-skochi-ot-mosta-nad-bul-Balgariya-v-Sofiya", "text": "35-годишна жена e загинала, след като е скочила от моста на бул. „Витоша“ над бул. „България“. Това съобщава Агенция \"Фокус\", позовавайки се на МВР. Случаят е станал тази сутрин в 10.00 часа.", "date": "2019.02.19", "title": "Жена скочи от моста над бул. „България“ в София"}
{"url": "https://www.novinite.bg/articles/171284/Zatvaryat-za-remont-sofijskata-ulica-Shesti-septemvri", "text": "\r\nРемонтни работи по столичната улица „Шести септември“ започват от утре, съобщиха от Столичната община.\r\n\r\n\r\n\r\n\r\n\r\n\r\n\r\n", "date": "2019.02.19", "title": "Затварят за ремонт софийската улица „Шести септември“"}
{"url": "https://www.novinite.bg/articles/171286/Mlada-bankerka-iztochila-400-hilyadi-ot-smetki-na-klienti", "text": "Служителка на банков клон в Нова Загора е задържана за злоупотреби. 29-годишната финансистка е теглила пари от сметките на клиенти без тяхното знание.Престъплението е извършвано в продължение на много време. Според БНР отклонената сума е около 400 000 лева. Случаят се разследва от полицията в Сливен.Наскоро стана известен друг подобен случай - банкова служителка от Дулово беше обвинена за източване на 188 000 лева от сметка на клиент.", "date": "2019.02.19", "title": "Млада банкерка източила 400 хиляди от сметки на клиенти"}
{"url": "https://www.novinite.bg/articles/171288/V-Silistra-zadarjaha-maj-ulovil-200-kilogramova-moruna", "text": "Служители на Отдел „Рибарство и контрол – Централен Дунав” при  (ИАРА) заловиха днес бракониери, извадили от водата 200-килограмова моруна в района на Силистра.„Рибата е жива и е пусната обратно в водите на р. Дунав, а по случая се води дознание“, съобщи изпълнителният директор на ИАРА доц. д-р Галин Николов. „Предвид наближаващата пролет, проверките по морските и речните акватории на страната и вътрешните водоеми са засилени“, добави още той и съобщи, че от началото на годината инспекторите на ИАРА са извършили над 2 000 проверки и са иззели над 6 км мрежи, а конфискуваният бракониерски улов надхвърля 5 тона.Припомняме, че все още е в сила забраната за извършване на риболов в българската акватория на р. Дунав и Черно море на есетровите риби (руска есетра, чига, пъструга и моруна), въведена със Заповед на министрите на околната среда и водите, и на земеделието и храните през 2016 г.При вчерашните проверки по река Дунав беше заловено лице в момента на извършване на риболов с мрежи в река Студена, в землището на село Новград. Съставен му е акт за нарушението, иззета е 1 мрежа и са върнати във водата 3 щуки, 2 кефала, 3 морунаи и 1 скобар.Проверките на инспекторите на ИАРА продължават и всички нарушители ще бъдат санкционирани. ", "date": "2019.02.19", "title": "В Силистра задържаха мъж, уловил 200-килограмова моруна"}
{"url": "https://www.novinite.bg/articles/171277/Sadat-otkaza-da-pusne-ot-aresta-Evgeniya-Baneva", "text": "Апелативният специализиран съд не пусна Евгения Банева от ареста, предаде БГНЕС.И миналата седмица съдът я остави в ареста, тъй като счете, че има възможност, ако бъде пусната на свобода, да се укрие или да извърши друго престъпление. А преди последното  съдебното заседание Банева  коментира желанието си да се кандидатира за евродепутат.   Семейството бизнесмени Николай и Евгения Баневи бяха предадени от френските власти на разследващия екип от Специализираната прокуратура на 6 декември 2018 г. Те са в ареста по обвинение за участие в организирана престъпна група за данъчни и длъжностни престъпления и пране на пари.Майката на бизнесмена Мария Банева също се сдоби в обвинение. 77-годишната жена ще отговаря за участие в организирана престъпна група за данъчни престъпления, присвояване и пране на пари. Мария Банева остана на свобода срещу 10 000 лева гаранция.Николай Банев вече поиска да излезе на свобода, но и първоинстанционният Наказателен съд, и Апелативният спецсъд му отказаха.", "date": "2019.02.19", "title": "Съдът отказа да пусне от ареста Евгения Банева"}
{"url": "https://www.novinite.bg/articles/171293/Psihiatrichnata-ekspertiza-na-zadarjaniya-za-ubijstvata-v-Novi-Iskar-gotova-utre", "text": "\r\nУтре ще бъде готова психиатричната експертиза на задържания 25-годишен мъж за четворното убийство в Нови Искър. Това съобщиха за БНТ от държавното обвинение. Пред разследващите Георги разказал, че е извършил убийството в петък. Освен удари с брадва, по телата на убитото семейство са открити рани и от нож. Експертизите показват, че е имало съпротива. Мотивът за жестокото убийство все още не е ясен.\r\nЕмилия Русинова, градски прокурор на София: Самият той е споделил при разговор със служителите на МВР при въпрос защо и какво се е случило е говорил за МИ-6, психотропни вещества и оръжия. На първо време след като станат ясни резултатите от съдебно психиатричната експертиза това ще ни даде възможност да преценим дали ще поискаме най-тежката мярка за неотклонение задържане под стража или ще поискаме от съда да бъде настанен за изследване за срок от 30 дни. Едва след този резултати може да кажем какво ще се служи като развой по делото.", "date": "2019.02.19", "title": "Психиатричната експертиза на задържания за убийствата в Нови Искър готова утре"}
{"url": "https://www.novinite.bg/articles/171282/Policiyata-sprya-prodajba-na-dete-si-v-chujbina", "text": "Служители на Община Бургас предотвратиха продажбата на 14-годишно дете зад граница. Случаят е разплетен в териториалната дирекция в комплекс \"Меден рудник\", съобщава Дарик. Там ромско семейство от квартал \"Акациите\" отвело дъщеря си, за да ѝ бъде изваден нов акт за раждане. Обяснили, че оригиналният документ, необходим за удостоверяване на родителските права, а и при пътуване зад граница, е изгубен.Поведението на фамилията се сторило подозрително на служителите на отдела за административно обслужване. Те използвали момент, когато детето останало само за кратко, за да разговарят с него. И тогава момичето споделило, че ще бъде изведено в чужбина против волята му.Директорът на Центъра за административни услуги \"Възраждане\" Магдалена Манолова директно сигнализирала в районното полицейско управление. В разговора си със служителите на реда обяснила, че е необходимо да се действа бързо.Патрулните коли и разследващи екипи пристигнали за по-малко от 10 минути. През цялото време Манолова е поддържала връзка с тях. И докато ромското семейство настоявало администрацията да действа по-бързо, за да получат документа, общинските служители правили всичко възможно, за да забавят процедурата. При последвалата акция са задържани няколко души. По случая е образувано досъдебно производство.", "date": "2019.02.19", "title": "Полицията спря продажба на дете си в чужбина"}
{"url": "https://www.novinite.bg/articles/171296/Shumenski-sad-otloji-za-19-mart-razpit-na-svidetel-po-deloto-Hitrino", "text": "Окръжният съд в Шумен отложи днес повторния разпит на румънския свидетел Лука Паиш по делото „Хитрино“. Причина за това стана възражението от страна на прокурор Маргарита Георгиева и адвокат Николай Димитров, който представлява частните обвинители. Те поискаха отвод на призования от съда преводач от румънски на български. Така съдът отложи разпита на инженер Паиш за 19 март.Искането за отвод на преводача бе с мотив, че той е пристрастен и ангажиран със защитата на обвиняемите за влаковата катастрофа в Хитрино двама машинисти, което поставя под сериозно съмнение истинността на превода. От своя страна съдът отбеляза, че действително преводачът е присъствал на предходното заседание по делото, в което е разпитван вече и Лука Паиш, но не е скрил това обстоятелство.За новия разпит на румънския свидетел съдът определи да бъде осигурен втори преводач по делото.", "date": "2019.02.19", "title": "Шуменски съд отложи за 19 март разпит на свидетел по делото „Хитрино“"}
{"url": "https://www.novinite.bg/articles/171248/Slanchevo-i-toplo-shte-e-vremeto-dnes", "text": "Днес ще е предимно слънчево. В сутрешните часове на места по Черноморието и поречието на Дунав ще е с намалена видимост. В източните райони ще духа слаб вятър от югоизток. Максималните температури ще са предимно между 11° и 16°, малко по-ниски по Черноморието. В планините ще е предимно слънчево, с временни увеличения на облачността. Ще духа слаб до умерен западен вятър. Максималната температура на височина 1200 метра ще е около 7°, на 2000 метра – около 1°.По Черноморието ще е предимно слънчево с временни увеличения на облачността. Ще духа слаб до умерен югоизточен вятър. Максималните температури ще са 9°-10°. Температурата на морската вода е около 7°. Вълнението на морето ще е 1-2 бала.", "date": "2019.02.19", "title": "Слънчево и топло ще е времето днес"}
{"url": "https://www.novinite.bg/articles/171290/Obsajdat-dopalnitelni-merki-za-borba-s-afrikanskata-chuma-po-svinete", "text": "\r\nДопълнителни мерки за борба с африканската чума по свинете обсъждат днес в областната епизоотична комисия в Русе. През почивните дни бяха открити 2 мъртви диви прасета в Североизточна България. Резултатите от пробите още се очакват.\r\n\r\n\r\n\r\n\r\n", "date": "2019.02.19", "title": "Обсъждат допълнителни мерки за борба с африканската чума по свинете"}
{"url": "https://www.novinite.bg/articles/171292/ES-s-klyuchova-promyana-za-kamionite", "text": "Европейският съюз се договори да намали емисиите на въглероден диоксид от нови камиони и автобуси, съобщи Евронюс.Емисиите ще трябва да бъдат намалени с 30% до 2030 г. Това е част от ангажимента на общността да намали производството на парникови газове.Институциите си поставят за цел да намалят нивата на емисиите в сравнение с данните от 2019 г. Към момента ЕС няма ограничения за емисиите от тежкотоварни превозни средства. Такива вече има в Канада, САЩ, Китай и Япония.„За първи път имаме обвързващи цели за намаляването на емисии от камиони на равнището на ЕС. Имаме и стимул за камиони с нулеви и ниски емисии“, заяви в Twittter евродепутата от Зелените Бас Айкхаут.  Транспортният сектор е единственият, в който емисиите все още се повишават. ЕС има амбициите да не отделя емисии с парников ефект до 2050 г. Вече беше постигнато споразумение за намаляване на емисиите от микробуси и автомобили.", "date": "2019.02.19", "title": "ЕС с ключова промяна за камионите"}
{"url": "https://www.novinite.bg/articles/171280/Pochina-Karl-Lagerfeld", "text": "Почина известният моделиер Карл Лагерфелд, предаде РИА новости. Причината за кончината на законодателя на модата все още не се съобщава Очаквайте подробности!", "date": "2019.02.19", "title": "Почина Карл Лагерфелд"}
{"url": "https://www.novinite.bg/articles/171258/Dneven-horoskop-za-vtornik", "text": "Имате нужда от внимание, а не го получавате днес. Не се сърдете на половинката си или на приятелите. Може да преминават през труден период.Не позволявайте на никой да се опитва да диктува живота ви. Днес ще се сблъскате с хора, които имат такива желания, но вие не трябва да го позволявате.Днес ще бъде много натоварен ден за вас, но стискайте зъби. Дайте всичко от себе си днес, за да можете да се насладите на почивката, която следва след натоварената седмица. Вижте повече на: ", "date": "2019.02.19", "title": "Дневен хороскоп за вторник"}
{"url": "https://www.novinite.bg/articles/171249/Grajdani-signaliziraha-NATO-za-incidenta-na-gara-Plovdiv", "text": "Инцидентът и блокирането на движението показват значителен риск за националната сигурност От ГИ за обществен и релсов транспорт настояват за възстановяване на резервни жп трасета в градаЕто какво пишат още гражданите: \"Във връзка със станалия инцидент на гара Пловдив с влак на частния товарен железопътен оператор „Булмаркет“ от 16 февруари 2019 г., който причини материални щети и значителни проблеми с движението на влаковете в цяла Южна България, бихме искали да ви обърнем внимание, че този случай е показателен за рисковете пред националната сигурност на Република България. Това е така, тъй като при евентуална извънредна ситуация, без значение военна - свързана с прекъсване и повреждане на релсов път или цивилна – пожар, наводнение, атентат или други целенасочени действия за блокиране на гара Пловдив, цялото влаково движение в посока от София – през Пловдив до Бургас/Турска/Гръцка граница, както и трасето Пловдив – Филипово – Карлово или Пловдив – Филипово – Перущица, както и Пловдив – Асеновград , ще бъде възпрепятствано и/или прекъснато. Това означава невъзможност или силно затруднение за бързото и ефективно дислоциране на военни и/или хуманитарни екипи/мисии на територията на цяла Южна България, а също и би прекъснало или силно затруднило жп връзката между страни – партньори от НАТО.\" Гражданите са изпратили и създадена от тях карта, показваща голям брой премахнати през годините жп връзки, чиято липса в момента пречи за диверсифициране на движението при евентуален инцидент. В момента всички трасета водят към гара Пловдив и ако тя бъде блокирана, влаковете ще трябва да бъдат спрени или да заобикалят по много по-отдалечени маршрути, което в момент на криза, може да се окаже с катастрофални последици. \"Трасетата и връзките, са оцветени в червен цвят - посочват от инициативата и продължават - в момента от направление София не съществува директен достъп до гара Филипово (трасето е демонтирано окончателно през 2017 г.). Сега, за да стигнат до тази гара и за да продължат по направление Бургас/Карлово/Панагюрище, влаковете задължително трябва да стигнат до гара Пловдив, да обърнат движението си и да се върнат към гара Филипово. Ситуацията е подобна и от южната страна на града. През 2016 г. южното обходно трасе (в червено) е предадено от Национална компания железопътна инфраструктура на Община Пловдив. То е прекъснато на няколко места, но иначе е със запазен релсов път. Това трасе осигурява обход на гарата от юг. По наша информация общината планира разширение на съществуващ автомобилен път и окончателно премахване на жп линията. С жълт цвят е показано трасето Пловдив – Филипово, което също през годините е било обект на опити за премахване като тази тема продължава да се коментира и бъдещето на трасето е неясно. Гражданите припомнят, че ситуацията в София е много сходна - като през годините са премахнати Околовръстната железница на града, заобикаляща Централна гара от юг и двете трасета, заобикалящи я от Север - през гара \"Биримирци\". Писмото е изпратено и до министър-председателя Бойко Борисов, до министъра на отбраната Красимир Каракачанов и министъра на транспорта Росен Желязков.", "date": "2019.02.19", "title": "Граждани сигнализираха НАТО за инцидента на гара Пловдив"}
{"url": "https://www.novinite.bg/articles/171251/Balgariya-se-preklanya-pred-podviga-na-Apostola", "text": "146 години от гибелта на Васил Левски. В цялата страна ще се проведат възпоменателни церемонии.Президентът ще произнесе слово и ще поднесе венец пред паметника на Васил Левски в столицата. Церемонията ще се състои от 18.00 ч. За целта ще бъдат предприети специални мерки за сигурност, а хората ще бъдат пропускани през три пункта - откъм  улица \"Обороще\", откъм булевард \"Дондуков\" и откъм улица \"Панайот Волов\". Желаещите да поднесат цветя ще могат да го правят в рамките на целия ден, с изключение на късния следобед. Историците спорят за това дали Апостола е убит от Османската власт на 18 или 19 февруари по нов стил. Затова и в двата дни има официални събития.В понеделник стотици гости и граждани на Карлово се събраха в родния град на Левски, за да почетат паметта му. На церемонията беше и вицепрезидентът Илияна Йотова. Пред почетните роти на Карловския гарнизон с тържествен ритуал беше донесено знамето на Карловския революционен комитет. Възпоменателната церемония за гибелта на Левски завърши със заря.С шествие - поклонение годишнината от смъртта на Левски беше отбелязана и в София. Членове на Националния фронт за спасение на България и граждани поднесоха цветя пред паметника на Апостола и тръгнаха към паметната плоча в църквата \"Света Петка\". С минута мълчание и възрожденски песни съвременните политически патриоти напомниха, че Левски е оставил на страната ни идеала за демокрация, чиста и свята република.", "date": "2019.02.19", "title": "България се прекланя пред подвига на Апостола"}
{"url": "https://www.novinite.bg/articles/171261/Ratko-Mladich-Idva-posledniyat-mi-mig", "text": "Идва моят последен миг на този свят, каза Ратко Младич пред Международния съд за военни престъпления в Хага. Командирът на сръбските паравоенни формирования от войната в Босна и Херцеговина (1995-1995 г.) пред служители на ООН заяви, че здравословното му състояние се влошава. \"Въпреки медицинските експертизи, в които пише, че здравето ми е задоволително, състоянието ми става все по-тежко и по-тежко. Всяко едно движение ме затруднява. Дори излизането навън става все по-тежко за мен\", каза той, цитиран от белградското радио Б92. Младич поиска също да посети гробовете на свои близки. \"Желая да се простя с майка и дъщеря ми Ана (сложила край на живота си през 1994 г. в Белград) преди да се видим там горе\", заяви бившият военен.", "date": "2019.02.19", "title": "Ратко Младич: Идва последният ми миг"}
{"url": "https://www.novinite.bg/articles/171252/Evgeniya-Baneva-s-nov-opit-da-izleze-ot-aresta", "text": "\r\nАпелативният специализиран наказателен съд разглежда жалбата на Евгения Банева. Миналата седмица тя беше оставена в ареста заради опасност от извършване на друго престъпление и повлияване на свидетели.\r\n\r\n\r\n\r\n\r\n\r\n", "date": "2019.02.19", "title": "Евгения Банева с нов опит да излезе от ареста"}
{"url": "https://www.novinite.bg/articles/171253/Vazmojno-li-e-bilo-da-se-predotvrati-tragediyata-v-Novi-Iskar", "text": "Трагедията с четворното убийство в Нови Искър е можела да бъде предотвратена, коментира директорът на държавната психиатрия „Св. Иван Рилски” д-р Цветеслава Гълъбова пред Нова.„Това, което знам, е от медиите, нищо допълнително. Направи ми впечатление, че момчето е било болно от туберколоза - това е болест на крайната нищета”, коментира д-р Гълъбова. Майката на задържания за престъплението 25-годишен Георги е събирала пари за него с кампания, съобщи вчера \"24 часа\". Според неин пост в социалната мрежа той имал нужда от 6000 лв., за да селекува от туберколоза. Заболяването му е било в последен стадий. Освен от туберколоза Георги естрадал още от психично заболяване, травматична епилепсия, алергичен артрит, себореен дерматит и други.Майката е била личен асистент на двамата си сина, а бащата е пенсионер, посочва жената в текста към кампанията. Миналата година Георги е трябвало да постъпи за лечение в Държавната психиатрична болница в село Карвуна.„Явно са имали много проблеми, щом и майката е търсила помощ в социалните мрежи. За мен това е големият проблем - когато има болни членове на семейството и семейството иска да се грижи и помага, не получава истинска подкрепа. Като общество не подкрепяме нашите болни. Тежката хроничната болест в едно семейство е голям проблем, трудно се гледа тежкоболен човек”.По думите й единствената болница за хора с психични заболявания и туберколоза е в село Карвуна, а лечението може да стане и принудително през съда, ако болният отказва да постъпи в лечебното заведение.", "date": "2019.02.19", "title": "Възможно ли е било да се предотврати трагедията в Нови Искър?"}
{"url": "https://www.novinite.bg/articles/171262/Siderov-Bitkata-za-evrodeputatstvoto-biznes", "text": "Шефът на патриотите в парламента и лидер на \"Атака\" Волен Сидеров смята, че темата за преференциите е била истеризирана.Сидеров дойде за заседанието на Коалиционния съвет, което премиерът Бойко Борисов свика заради проблемите с кворума в Народното събрание.\"За мен темата за преференциите не е много важна. Съжалявам, че беше истеризирана, от БСП най-вече\", каза той и посочи, че социалистите са използвали \"страшни кървави образи\" и заявили, че демокрацията е \"заклана\".Според него преференциите са част от техниката и е по-важно какви хора ще бъдат избрани в ЕП, предаде \"Фокус\".\"За мен е важно какви пари са декларирали нашите евродепутати. Ако може да отделят поне част от тях за един фонд, който подготвям с юристи за болни деца и деца-таланти, защото научих, че някои от тях са спестили по 4,5 млн., други по 1,5 млн. Явно тази битка за евродепутатството се оказва един сериозен бизнес и аз ще се обърна с призив към всички, които ще се кандидатират за евродепутати през тази година, да декларират, че ще даряват по-голямата част от заплатите си. Това са над 20 хил. лева заплата\", коментира лидерът на \"Атака\".Сидеров увери, че от страна на партията му няма и няма да има проблеми с кворума.\"От ГЕРБ трябва да си стегнат редиците, от наша страна няма да има проблем, когато трябва да има кворум, спираме всякакви пътувания и прочие. От страна на НФСБ и ВМРО надявам се също, защото вече всяка партия говори поотделно\", обясни той.На въпрос заедно ли ще се явят \"Обединените патриоти\" на избори, Сидеров отговори, че партньорите му от НФСБ и ВМРО отбивали въпроса. За него това обаче не било най-важно, а правителството да изкара мандата си докрай.", "date": "2019.02.19", "title": "Сидеров: Битката за евродепутатството - бизнес!"}
{"url": "https://www.novinite.bg/articles/171265/Siderov-Karakachanov-i-Cvetanov-Prodaljavame-s-upravlenskata-programa", "text": "Ще покажем, че парламентаризмът няма алтернатива, да отсъстваш от парламента не е решение. Това заяви Волен Сидеров, лидер на „Атака” след Коалиционния съвет в Министерски съвет, съобщава БГНЕС.По-правилното и по-доброто е да приемаме законите, да придвижваме темите, които хората очакват от нас. Може би това ще стане сега по-делово и по-спретнато в отсъствието на БСП, добави Сидеров. Ще изпълним управленския мандат, категоричен е той.Лидерът на ВМРО Красимир Каракачанов заяви, че БСП смятат, че през парламентаризма могат да си правят кампания за евроизборите и местните избори.„Въпреки различията, които имаме по определени законопроекти, ние имаме един ангажимент - формиране на мнозинство и подкрепа на правителството до края на мандата. Това бе препотвърдено на Коалиционния съвет”, добави още Каракачанов.От своя страна председателят на ПГ на ГЕРБ Цветан Цветанов каза, че изпълняват ангажиментите по управленската програма. „От събираемостта, която е в момента отново ще имаме възможност за увеличение на доходите с 10% в края на тази година. Управленската програма се изпълнява в параметрите и по поетите ангажименти”, отбеляза Цветанов.Той коментира и напускането на НС от страна на БСП. „Това ще доведе до ограничаване възможността на депутатите да участват в парламентарната си дейност на форуми извън България – ПАСЕ, ОССЕ, също и като наблюдатели в изборните процеси. Това е дейност, която е вменена на българският парламентаризъм, сега ще трябва да го граничим, за да осигурим кворум в началото на пленарните заседания. БСП се дистанцира от реалния парламентаризъм, от това да участват активно в законодателната дейност и по осъществяването на парламентарен контрол. След като се отказват от това, това значи, че не знам дали въобще БСП ще участва в следващите парламентарни избори, тъй като няма как да правиш политика, да защитаваш обществото, както и своите политики”, каза още Цветанов.Благодаря на всеки от нас, който е отговорен към дисциплината, подчерта Цветанов. Ще продължим да говорим и с БСП, и с ДПС. ", "date": "2019.02.19", "title": "Сидеров, Каракачанов и Цветанов: Продължаваме с управленската програма"}
{"url": "https://www.novinite.bg/articles/171268/Siderov-iska-evrodeputatite-da-daryavat-chast-ot-zaplatite-si", "text": "Лидерът на \"Атака\" и председател на ПГ на \"Обединени патриоти\" Волен Сидеров влезе в сградата на Министерски съвет, където днес ще се проведе коалиционен съвет на управляващата коалиция.На влизане в МС Сидеров обаче каза, че предвидената за обсъждане тема - проблемите с кворума в Народното събрание - не била от значение. Важно било да се намери начин евродепутатите да се задължат да даряват част от заплатата си за благотворителни каузи, по думите на Сидеров.", "date": "2019.02.19", "title": "Сидеров искa евродепутатите да даряват част от заплатите си"}
{"url": "https://www.novinite.bg/articles/171272/Koncepciya-na-Karakachanov-za-integraciya-na-romite-shte-bade-obsadena-na-sledvasht-koalicionen-savet", "text": "Предложената от вицепремиера Красимир Каракачанов концепция за интеграция на ромското население ще бъде обсъдена на следващ коалиционен съвет, а текстовете ще бъдат доработени и прецизирани. Каракачанов обяви, че е запознал колегите си с концепцията:\"Истината е, че то може да бъде интегрирано само през образование и през труд, няма как да стане по друг начин и дадох един пример - малолетните майки 2013 година са 834, а 2017-а са 3 200. Къде е интеграцията? Къде е образованието? Къде е възпитанието?\".Председателят на Парламентарната група на ГЕРБ Цветан Цветанов заяви воля да се приеме консенсусен документ за интеграция.\"Обединихме се, че има в момента текстове, които могат да бъдат допълнително оптимизирани. Това, което ние ще направим, е действително тези текстове, които могат да бъдат прецизирани, да бъдат прецизирани\".", "date": "2019.02.19", "title": "Концепция на Каракачанов за интеграция на ромите ще бъде обсъдена на следващ коалиционен съвет"}
{"url": "https://www.novinite.bg/articles/171279/NFSB-sas-samostoyatelna-kandidatura-za-evroizborite", "text": "Валери Симеонов е номинацията за водач на листата на НФСБ за евроизборите. Това обяви заместник-председателят на партията Борис Ячев. \"Ако се стигне до нови разговори за коалиция, Симеонов ще бъде предложението на НФСБ за водач на коалиционната листа\", добави той. По думите му, номинациите на партиите от \"Обединени патриоти\" не са обсъждани на коалиционен съвет, какъвто отдавна не е имало. НФСБ ще гласува против по-ниски прагове на преференциалния вот, тъй като, според Ячев, те рушат коалиционното доверие и създават условия за партийни боричкания.", "date": "2019.02.19", "title": "НФСБ със самостоятелна кандидатура за евроизборите"}
{"url": "https://www.novinite.bg/articles/171281/GERB-pochete-pametta-na-Vasil-Levski-v-Ruse", "text": "Венец и цветя поднесоха пред паметника на Васил Левски тази сутрин /19 февруари 2019 година/ от името на областната структура на ГЕРБ в Русе младежи от МГЕРБ. Така те изразиха почит към паметта и делото на Апостола на свободата по време на церемония пред единствения паметник в Русе, посветен на този велик българин. Събитието се състоя в СОУ „Васил Левски“ – Русе.", "date": "2019.02.19", "title": "ГЕРБ почете паметта на Васил Левски в Русе"}
{"url": "https://www.novinite.bg/articles/171298/Prekratiha-koncesiyata-na-mina-Obrochishte", "text": "Енергийното министерство е прекратило договора за концесия на мина „Оброчище” заради неизплатени концесионни задължения, съобщиха от ведомството.На 15 май миналата година в рудника е извършена проверка от експерти на МЕ, които дали срок от 30 дни на фирмата-собственик да изплати дължимите плащания за концесията в размер на 130 000 лева. До този момент обаче плащане не е постъпило.  Договорът е влязъл в сила на 1 юни 1999 година. С него фирмата „Евроманган“ АД е получила правото да ползва подземни природни богатства – манганови руди чрез добив от находище „Оброчище – Северен участъук”.Въпреки, че той е прекратен от „Евроманган” трябва да изплатят дължимата сума.За служителите на рудника остава нерешен и проблема с неизплатените заплати. Такива не са превеждани от месец юни миналата година.", "date": "2019.02.19", "title": "Прекратиха концесията на мина „Оброчище”"}
{"url": "https://www.novinite.bg/articles/171271/Bojko-Borisov-podnese-cvetya-pred-pametnika-na-Vasil-Levski-v-stolicata", "text": "Министър-председателят Бойко Борисов поднесе цветя пред паметника на Васил Левски в столицата по повод 146 години от смъртта на Апостола на свободата.Премиерът Борисов отдаде почит към делото и паметта на великия български революционер.", "date": "2019.02.19", "title": "Бойко Борисов поднесе цветя пред паметника на Васил Левски в столицата"}
{"url": "https://www.novinite.bg/articles/171283/BDJ-obnovyava-sastavite-na-vlakovete-s-remontirani-vagoni", "text": "БДЖ поетапно обновява вагоните в съставите на пътническите и бързите влакове, които се движат в страната. Подобренията са в резултат на успешно реализираната ремонтна програма за извършване на капиталови и средни ремонти на вагони, собственост на националния железопътен превозвач.В резултат на извършените ремонти до момента вече напълно обновени са 25 вагона, които са включени към композициите на влаковете по основните направления в страната. Плановете на дружеството са до края на 2019 г. след извършен ремонт да бъдат включвани в експлоатация до 15 вагона на месец.", "date": "2019.02.19", "title": "БДЖ обновява съставите на влаковете с ремонтирани вагони"}
{"url": "https://www.novinite.bg/articles/171289/Angelkova-Do-1-oktomvri-shte-se-vavede-bazata-danni-v-sistemata-za-turisticheska-informaciya", "text": "До 1 октомври ще се въведе базата данни в системата за туристическа информация. Това заяви министърът на туризма Николина Ангелкова при представянето на единната система за туристическа информация (ECTI), съобщава БГНЕС.„След две годишно обжалване на процедурата по изработване на системата, днес вече може да ви представим единната система за туристическа информация. Тя обединява данните от НАП, МВР, общините и Министерството на туризма и местата за настаняване“, заяви Ангелкова. От утре стартира въвеждането на базата данни, с която системата трябва да се напълни, след което хотелиерите ще могат да се регистрират в системата, обясни още министърът и добави, че местата за настаняване у нас са над 18 000.Ангелкова каза още, че с цел правилното функциониране на системата са обърнали сериозно внимание и на контрола.„Глобата за невъвеждане на данни е от 1000 до 3000 лв. при първо нарушение, при повторно санкцията става двойна, при трето преминаваме към заличаване на потребителя“, обясни министърът.", "date": "2019.02.19", "title": "Ангелкова: До 1 октомври ще се въведе базата данни в системата за туристическа информация"}
{"url": "https://www.novinite.bg/articles/171285/Cvetanov-Ninova-iska-da-izvadi-ot-CIK-horata-ot-predishnoto-rakovodstvo-na-BSP", "text": "Вече направихме предложение за процедура за смяна на Централната избирателна комисия, каза пред журналисти в Министерски съвет зам.-председателят на ГЕРБ Цветан Цветанов, след заседание на лидерите на управляващата коалиция. В средите на БСП обаче се говори, че Корнелия Нинова иска да отстрани от ЦИК членовете на нейната партия, които са там от предишното ръководство на социалистите, каза Цветанов. Вътрешните противоречия на БСП винаги излизат като национална тема, посочи Цветанов. Нинова принуди всички депутати на БСП да не участват в заседанията на парламента и ако някой реши да влезе в пленарна зала, ще бъде обвинен, че има договорки с управляващите и пак ние ще бъдем основните виновници за разкола в БСП. Това е стягане на дисциплината с един авторитарен начин на поведение, каза Цветанов. Хубаво е, че в ГЕРБ няма авторитарен лидер, какъвто е Корнелия Нинова, имаме демократичен лидер, защото, когато се чуят различни мнения, премиерът Борисов винаги е готов да направи отстъпка, каза още Цветанов. За нас не е проблем да номинираме в ЦИК тези, които са си вършили работата - проблемът е за БСП, защото те искат да махнат хората, които не са на Корнелия Нинова, каза Цветанов. На Коалиционния съвет беше обсъдена концепцията на интеграция на ромите и ние се съгласихме, че има текстове, които трябва да бъдат оптимизирани. За нас е изключително важен механизмът за образованието, за да бъдат включени в него над 40 000 деца, каза още Цветан Цветанов. За мен и за ВМРО е важно трите патриотични формации да се явят заедно на изборите за Европейски парламент, но ако някоя партия реши да се яви самостоятелно или в коалиция с други, това е нейно право, каза лидерът на ВМРО Красимир Каракачанов. Това не отменя ангажиментите ни към управлението и мнозинството в парламента, подчерта той. Преференциите в изборите се нещо добро, стимулират хората да работят повече, каза още Каракачанов. В последните няколко седмици не сме обсъждали общото явяване на изборите за Европарламент, но както казва г-н Сидеров, ще си вземем бележка, каза Каракачанов в отговор на журналистически въпрос.", "date": "2019.02.19", "title": "Цветанов: Нинова иска да извади от ЦИК хората от предишното ръководство на БСП"}
{"url": "https://www.novinite.bg/articles/171266/Ministar-Angelkova-predstavya-Edinen-registar-za-turizma", "text": "Министърът на туризма Николина Ангелкова ще представи Единната система за туристическа информация (ЕСТИ), съобщиха от пресцентъра на ведомството.ЕСТИ свързва в реално време регистрите на местата за настаняване с Министерството на туризма, Националната агенция за приходите (НАП), Министерството на вътрешните работи (МВР), Националният статистически институт (НСИ) и общините. Въвеждането на системата облекчава обмена и обработката на данните от различните регистри.В събитието ще участват представители на местната власт, на работодателски организации и сдружения в туризма.", "date": "2019.02.19", "title": "Министър Ангелкова представя Единен регистър за туризма"}
{"url": "https://www.novinite.bg/articles/171275/Koalicionnite-partnori-shte-osiguryavat-kvoruma-v-NS", "text": "Управляващата коалиция ще осигури кворума в пленарната зала на Народното събрание след напускането на БСП. Амбицията е да се реализира пълен управленски мандат.Това стана ясно от заседанието на Съвета на управляващата коалиция при премиера Бойко Борисов, който продължава и в момента, без участието на лидера на НФСБ Валери Симеонов.Вчерашните действия на ГЕРБ да върне назад Изборният кодекс и да възстанови преференциите в стария им вид, както и да има нов състав на ЦИК е направено с цел деескалация на напрежението, каза Цветан Цветанов.\"Само и единствено водени от обществения интерес, а не от това да задоволяваме капризите и ултиматумите, които има от страна на БСП. Авторитарният подход на лидер като Корнелия Нинова не може да бъде начин на поведение за политическа сила ГЕРБ\".Въпреки отсъствието на НФСБ от Съвета Цветанов каза, че се водят разговори с депутати на Валери Симеонов за кворума. Дисциплината обаче ще се затегне и ще се спират командировки в чужбина:\"Това ще доведе до ограничаване възможността на народните представители да участват в парламентарната си дейност на форуми извън България\",Цветанов подчерта, че днес е обсъждано и увеличение на бюджетните заплати догодина с още 10%, за да се изпълняват приоритетите на управляващите.За ГЕРБ не е проблем да номинира в новия състав на ЦИК тези, които са си вършили работата и до момента, каза още Цветанов. Според него, проблемът е за БСП, тъй като Корнелия Нинова искала да разчисти хора, които не е номинирала тя:\"И в средите на БСП тази смяна е така жизнено важна за Корнелия Нинова, защото назначението на сегашния ЦИК е станало във време, когато тя не е била управлявала нейната политическа сила. И това са предложения, които са направени от Михаил Миков с подкрепата на Мая Манолова, която в момента е омбудсман. Единственото, което те искат, е да отстранят всички тези, които в момента представляват БСП в ЦИК. Това е основният мотив.\"Лидерът на \"Атака\" Волен Сидеров подчерта, че парламента може да действа и без БСП.\"Ще стане по спретнато и по-делово в отсъствието на БСП. Ще покажем, че сме управляваща коалиция, която ще изпълни управленският мандат\", каза той.Красимир Каракачанов обяви:\"Играят си на варианта иди ми - дойди ми и смятат, че през парламентаризма може да си правят предизборната кампания за евроизборите или за предстоящите местни избори\". Вчера след среща на Изпълнителната комисия на ГЕРБ за изборните промени премиерът и лидер на партията Бойко Борисов обяви, че ще покани на среща коалиционните партньори. Позицията на социалистите да напуснат пленарна зала засега остава непроменена въпреки внесеното в парламента от управляващите искане за законови промени, с които се очаква връщането на досегашния режим за преференциалното гласуване и нов избор на ЦИК. БСП настоява да бъдат изпълнени и другите ѝ искания за Изборния кодекс.", "date": "2019.02.19", "title": "Коалиционните партньори ще осигуряват кворума в НС"}
