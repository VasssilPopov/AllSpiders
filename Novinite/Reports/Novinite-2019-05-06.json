{"url": "https://www.novinite.bg/articles/175090/Stanishev-kam-Djerami-Korbin-Ne-moje-chovek-da-se-chuvstva-izostaven-i-da-bade-proevropeec", "text": "„Не може един човек да се чувства изоставен и да бъде проевропеец, заяви президентът на ПЕС Сергей Станишев в Лондон. Той взе участие в кампанията на Лейбъристката партия за Европейския парламент - агитация от врата на врата. В проявата се включи цялата лондонска листа на лейбъристите, начело с Клод Мораес - действащ евродепутат и председател на комисията по граждански права и вътрешни работи в Европейския парламент (ЛИБЕ). Станишев разговаря и с лидера на лейбъристите Джеръми Корбин.„Очакваме силен резултат на лейбъристите на евровота“, каза Станишев. И прогнозира, че ПЕС ще има 11 еврокомисари и 9 премиери в следващия мандат. \"В постоянен контакт сме с Лейбъристката партия и с Джеръми Корбин заради Брекзит\", напомни Станишев. Той бе категоричен, че правата на 300 хиляди българи на Острова, както и близо 2 милиона граждани на ЕС в Обединеното кралство трябва да бъдат защитени след напускането. \"От самото начало на Брекзит лейбъристите бяха за еднакво третиране на гражданите на ЕС във Великобритания и на Великобритания в страните от ЕС\", напомни президентът на ПЕС. ЕП прие Доклад на Станишев, според който при Брекзит без сделка няма да има визи за европейските граждани, които пътуват за Великобритания, което засяга пряко българите в страната.„Консерваторите докараха нещата до задънена улица. Очаквам социалистите да бъдат незаобиколим фактор в следващия Европарламент, за да могат да сложат край на политиката на затягане на коланите. Да поставим човека в центъра. Ресурс винаги има, стига да има политическа воля\", добави Станишев. „Социална Европа гарантира бъдещето на Европа - така ще се решат демографските проблеми на Стария континент. Десните орязаха социалните разходи, но не пипнаха администрацията. Така правеше и първият кабинет на Борисов, спомняте си постната пица. За да се борим с неравенствата, ни трябва сила. Само, ако сме заедно, може да обърнем кораба на Европа в друга посока\", изтъкна президентът на ПЕС. „Работихме заедно със Сергей и ние подкрепихме приемането на България в Шенген\", каза Клод Мораес.И продължи: „Лейбъристите във Великобритания стъпваме върху манифеста на ПЕС, защото той предлага истинска лява политика!\" Депутатът и министър в сянка на лейбъристите за Брекзит Киър Стармър подчерта: „Споделяме общи ценности и платформа с ПЕС и затова е истинско удоволствие за нас да посрещнем президента на ПЕС тук! Тук сме, за да покажем, че има силно сътрудничество между нас и нашите европейски партньори. Има много предизвикателства, които трябва да гр.София, ул.“Позитано” 20 тел/факс 8107234 e-mail: bsppress@bsp.bg решим заедно - работа, доходи, реформи в икономиката, климатични промени! Влизаме в трудна кампания за европейските избори, в която няма да отстъпим от нашите ценности. Ние не сме партията на Найджъл Фараж!\"", "date": "2019.05.06", "title": "Станишев към Джеръми Корбин: Не може човек да се чувства изоставен и да бъде проевропеец!"}
{"url": "https://www.novinite.bg/articles/175063/Papa-Francisk-narushi-protokola-zapochna-neprinuden-razgovor-s-decata", "text": "Папа Франциск отново наруши протокола и в типичния за него стил започна непринуден разговор с децата в Раковски, които днес ще получат своето първо причастие.\"Преди да започна искам да ви попитам, щастливи ли сте че сте тук?\", запита Франциск, а малчуганите звучно му отговориха с \"Да!\". \"Наистина ли сте щастливи?\", увери се папата, а децата още по-звучно му отговориха с \"Да!\".\"Вие, скъпи деца, сте дошли тук от всяко кътче на тази Земя на розите, за да участвате в този чудесен празник, който, сигурен съм, няма да забравите никога: ваша първа среща с Исус в Тайнството и Причастие. С тези думи папа Франциск се обърна към над 240 деца в храма \"Пресвето сърце Исусово\". \"Първото причастие е преди всичко един празник. Той е възможен благодарение на нашите родители, баби, дядовци и на енориите ни, които ни помогнаха да растем във вярата\", отбеляза папа Франциск. Той добави, че първото причастие не е последното, че Исус чака винаги. \"Затова ви пожелавам днес да е началото на много причастие, за да бъде винаги, както днес, празнично сърцето ви, изпълнено с радост и най-вече с благодарност\", завърши папа Франциск.", "date": "2019.05.06", "title": "Папа Франциск наруши протокола – започна непринуден разговор с децата"}
{"url": "https://www.novinite.bg/articles/175067/Merki-za-sigurnost-v-Sofiya-za-Molitvata-za-mir-na-papa-Francisk", "text": "В 18:15 ч. на площад \"Независимост\" в София ще започне Молитвата за мир на Папа Франциск. Поканени са представители на различните вероизповедания у нас, а шест деца от различни религии ще запалят факли, като символ на победата на светлината и мира над тъмнината и противопоставянето. ", "date": "2019.05.06", "title": "Мерки за сигурност в София за Молитвата за мир на папа Франциск"}
{"url": "https://www.novinite.bg/articles/175070/Ryazko-podobrenie-na-investitorskite-naglasi-v-evrozonata-prez-maj", "text": "Нагласите на инвеститори и анализатори относно икономическото развитие в еврозоната се подобриха през май за трети пореден месец до най-високо ниво от ноември 2018-а година благодарение на сигналите за известен подем на глобалната икономика и с оглед на избягването на опасността от Брекзит без сделка поне до октомври, показват резултати от последно проучване на компанията за пазарни изследвания Sentix. В същото време и оценката за текущата икономическа ситуация в еврозоната се подобри за пръв път от девет месеца насам.Индексът на инвеститорското доверие на Sentix, определен от проучване сред близо 1000 инвеститори в еврозоната, проведено в началото на месеца, се повиши през май изненадващо рязко до 5,3 пункта от -0,3 пункта през април и очаквания за по-скромно подобрение до 1,1 пункта. Това представлява подобрение на инвеститорското доверие за трети пореден месец до най-високо ниво от миналия ноември, след като през февруари тази година съответният индекс се срина до дъно от -3,7 пункта (най-ниско ниво от ноември 2014 година).Индексът Sentix, измерващ текущата икономическа ситуация в еврозоната, нарасна силно до 11,0 пункта от 3,8 пункта през април, когато достигна най-ниско ниво от февруари 2015-а година насам, като това представлява първо негово подобрение след осем поредни месеца на спад.Индексът на бъдещите инвеститорски нагласи пък се подобри до -0,3 пункта от -4,3 пункта, отбелязвайки най-високо ниво от май 2018-а година и нараствайки за четвърти пореден месец.\"През май икономическата ситуация продължи да се подобрява в световен мащаб, но също така и в Европа. Страховете от рецесия отстъпват на заден план\", заяви управляващият директор на Sentix Манфред Хюбнер.В същото време и общият Sentix индекс на Германия се повиши силно през май до 7,9 пункта, достигайки най-високо ниво от ноември 2018-а година, след като през април се влоши до 2,1 пункта (най-слабо ниво от август 2012-а година). Индексът, измерващ бъдещите нагласи, се подобри за четвърти пореден месец, като и индексът на текущото икономическо представяне нарасна рязко до 18,3 пункта от 10,5 пункта през април, когато достигна най-ниско ниво от април 2010-а година.\"Изглежда, че искрата от китайската икономика, която се възстанови значително от началото на годината, все повече прескача и към експортно-зависимата икономиката на Германия\", отбеляза Хюбнер.", "date": "2019.05.06", "title": "Рязко подобрение на инвеститорските нагласи в еврозоната през май"}
{"url": "https://www.novinite.bg/articles/175055/Papa-Francisk-pristigna-v-Rakovski", "text": "Папа Франциск пристигна в Раковски, където 250 деца ще получат първо причастие.  ", "date": "2019.05.06", "title": "Папа Франциск пристигна в Раковски"}
{"url": "https://www.novinite.bg/articles/175051/Vissheto-voennovazdushno-uchilishte-v-Dolna-Mitropoliya-otnovo-shte-otvori-vrati", "text": "\r\n17 години, след като бе закрито, Висшето военно-въздушно училище \"Георги Бенковски\" в Долна Митрополия отново ще функционира от началото на другата година. Десетилетия наред училището захранва с пилоти военната и гражданската авиация на България. Пред катедрите там са преминали най-знаковите пилоти, оставили диря в историята на родната авиация - пример за дух, смелост, кураж и героизъм.\r\nМайор Пламен Иванов е летец в авиобаза \"Долна Митрополия\". Подготвя се за поредния полет на учебно-бойния самолет \"Пилатус\".\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.06", "title": "Висшето военновъздушно училище в Долна Митрополия отново ще отвори врати"}
{"url": "https://www.novinite.bg/articles/175071/14-000-dushi-se-stekoha-v-Rakovski-da-vidyat-i-da-se-poradvat-na-papa-Francisk", "text": "Церемонията, в която 240 деца от цяла България получиха първо причастие лично от папа Франциск в храма \"Пресвето сърце Иисусово\", бе наблюдавана от около 700 души в църквата и близо 14 000 души по улиците на град Раковски, стекли се за посещението на Светия отец. Това обявиха организаторите.\"Вие, скъпи деца, сте дошли тук от всяко кътче на тази Земя на розите, за да участвате в този чуден празник, който - сигурен съм, няма да забравите никога. Вашата първа среща с Исус е тайнственото причастие\", обърна се Светият отец към децата, целите в бяло. \"Виждам ви облечени в бели дрехи - това е хубав и важен знак, облечени сте като за празник. Първото причастие е преди всичко празник, с който честваме Исус, който пожела да остане винаги до нас и никога няма да ни изостави. Има чудеса, които могат да се сбъднат само ако имаме като вашето сърце - способно да споделя, да мечтае, да се доверява и да почита другите. Да приемеш първо причастие означава да желаеш всеки ден да си все по-близо до Исус, да расте приятелството ти с него и да помагаш на другите да се наслаждават на приятелството, което желае да ни дари. Господ се нуждае от вас, за да може да извърши чудото да дари своята радост на вашите близки и приятели\", заяви още папа Франциск. След церемонията в \"Пресвето сърце Иисусово\" папата излезе на улицата сред множеството, охраняван зорко. Както е характерно за папа Франциск, той подаде ръка и поздрави десетки присъстващи, като се спираше усмихнат пред загражденията.", "date": "2019.05.06", "title": "14 000 души се стекоха в Раковски да видят и да се порадват на папа Франциск"}
{"url": "https://www.novinite.bg/articles/175072/Kola-se-zapali-na-stolichniya-bul-Aleksandar-Malinov", "text": "Автомобил се запали в движение на булевард \"Александър Малинов\" в жилищния квартал \"Младост\".Пожарната светкавично се е отзовала на подадения сигнал и е загасила горящия \"Фолксваген Голф\".Причините за това, защо колата се е запалила, не са ясни.", "date": "2019.05.06", "title": "Кола се запали на столичния бул. Александър Малинов"}
{"url": "https://www.novinite.bg/articles/175073/Angel-Najdenov-Balgarskata-armiya-vinagi-e-bila-povod-za-gordost", "text": "\"Българската армия винаги е била повод за гордост и самочувсвие\", заяви бившият министър на отбраната Ангел Найденов пред Bulgaria ON AIR.\"Чувствам се с високо ниво на емоции и доза носталгия. Виждам с какво възхищение децата гледат въоръжението на Българската армия (БА),сподели тойНайденов посочи, че протоколът в армията е част от духовната същност на празника, част от правилата на поведение на ръководството и българските военнослужещи. Той си спомни за грандиозния военен парад от 1981 година.\"Българската армия винаги е била повод за гордост и самочувствие. Естествено е хората да правят сравнение на въоръжението на БА до и след 1989 г. Не съм сигурен, че обществото и държавата са способни да отделят онзи бюджет, който армията е имала до 1989 г.\", посочи директорът на Центъра за изследване на отбраната и сигурността.Военноморските ни сили са подценявани, смята Ангел Найденов, който е завършил Висшето военноморско училище във Варна и е морски капитан. И подчерта, че има 5000 свободни щатни места в Българската армия.", "date": "2019.05.06", "title": "Ангел Найденов: Българската армия винаги е била повод за гордост"}
{"url": "https://www.novinite.bg/articles/175074/Bojko-Borisov-zaradva-s-pecheno-agne-rabotnici-na-AM-Trakiya", "text": "Премиерът Бойко Борисов изпълни обещанието си, дадено пред работниците на виадукта на АМ \"Тракия\" на път за Пловдив мина през Вакарел, за да им занесе лично печено агне по случай Гергьовден.Зарадвани от неочаквания дар, те го поканиха във фургона, за да се скрият от дъжда.\"Къде сте, Ники, Данчо? Влизайте вътре. Обещах оня ден и си изпълнявам думата. Да сте ми живи и здрави, честит празник!\", каза им Борисов. \"Няма грешка!\", отговориха работниците.С Ники и Данчо той се запозна преди дни, когато инспектира работата на моста от автомагистралата.", "date": "2019.05.06", "title": "Бойко Борисов зарадва с печено агне работници на АМ \"Тракия\""}
{"url": "https://www.novinite.bg/articles/175061/Papa-Francisk-dava-parvo-prichastie-na-deca-v-Rakovski", "text": "Папа Франциск пристигна в Раковски, където 250 деца ще получат първо причастие. Папата премина през града със своя папамобил, като в даден момент слезе сред хората и тръгна между тях. След това папа Франциск отиде в църквата \"Пресвето сърце Исусово\". „Приемането на първо причастие е важен момент за всяко католическо дете. За да се приеме както трябва, подготовката е 2-годишна, като цялото семейство присъства”, обясни Кристина Крони, която подготвя деца за първо причастие.  В Раковски живее най-голямата католическа общност у нас. Това е първото посещение на папа в града.Първото причастие представлява приемане на хляб и вино, които символизират тялото и кръвта христови. Какво представлява традицията - вижте във видеото ", "date": "2019.05.06", "title": "Папа Франциск дава първо причастие на деца в Раковски"}
{"url": "https://www.novinite.bg/articles/175080/V-selo-Sharkovo-pochetoha-Gergovden-pri-pametnata-plocha-na-evtanaziranite-jivotni", "text": "съобщава \"Булфото\".Добитъкът е заровен на около километър и половина от селото. Има и поставена паметна плоча от Дойка и Димитър Панайотови, на която пише: „ За тези 22г. труд загробиха 800 животни, овце и кози. 13 Юли 2018г.“Днес баба Дора, която беше станала известна със съпротивата си за избиването на добитъка е дошла до животинското гробище. Тя посрещна Гергьовден сама с двете си яренца. А в Болярово Ана Петрова, която отказа да избият животните води дела с държавата. Фермата и е заличена от регистрите. Тя твърди, че животните и са здрави, но няма право да търгува. Всяка сутрин извежда стадото на паша и благодари, че хората в България са застанали зад нея и са запазили животните.", "date": "2019.05.06", "title": "В село Шарково почетоха Гергьовден при паметната плоча на евтаназираните животни"}
{"url": "https://www.novinite.bg/articles/175049/Dneven-horoskop-za-ponedelnik", "text": "Вашите близки имат проблеми, но това не означава, че трябва да се отдръпнете от тях и да ги оставите на произвола на съдбата. Имате страхотната възможност да позволите на хората да правят грешки и да им помогнете след това.Вашата социална енергия привлича най-подходящите хора днес и трябва да бъдете доста ясни, макар че един от новите хора в живота ви ви е завъртял главата доста. Опитайте все пак да влагате и малко разум в нещата.Ще трябва поне да опитате да забавите връзката между мозъка и устата си, в противен случай със сигурност ще откриете, че говорите твърде много на неподходящите хора, а това определено не е добре.Вижте повече: ", "date": "2019.05.06", "title": "Дневен хороскоп за понеделник"}
{"url": "https://www.novinite.bg/articles/175088/V-ochakvane-na-kralskoto-bebe-Naj-nakraya-Megan-Markal-vleze-da-rajda", "text": "Херцогът и херцогинята на Съсекс се подготвят за появата на своето първо дете. От Бъкингамския дворец съобщиха, че Меган Маркъл е постъпила в родилното отделение тази сутрин заедно със съпруга си принц Хари.\"Херцогинята постъпи в родилното отделение в ранните часове на тази сутрин\", пише в съобщението от двореца. \"Скоро ще бъде направено официално изявление\", пише още в съобщението.Новороденото ще бъде седмо по реда за короната, но няма веднага да стане принц или принцеса. Най-вероятно, ако е момче, това ще носи титлата граф на Дъмбартън, а ако е момиче, ще получи титлата „лейди“. Титлата херцог на Съсекс ще наследи само първото мъжко дете на принц Хари, което означава, че титлата ще изчезне, ако Меган и Хари нямат синове.Детето ще расте в резиденцията „Фрогмор“, където от векове не е израснало нито едно кралско дете. ", "date": "2019.05.06", "title": "В очакване на кралското бебе! Най-накрая Меган Маркъл влезе да ражда"}
{"url": "https://www.novinite.bg/articles/175062/Chetirima-zaginali-pri-19-tejki-katastrofi-v-stranata-za-poslednite-24-chasa", "text": "През изминалото денонощие в страната са станали 19 тежки пътни произшествия, при които четирима са загинали, а 32-ма са пострадали. В София през денонощието са регистрирани 16 леки и две тежки катастрофи, при които има двама ранени.", "date": "2019.05.06", "title": "Четирима загинали при 19 тежки катастрофи в страната за последните 24 часа"}
{"url": "https://www.novinite.bg/articles/175056/1000-voenni-i-50-edinici-bojna-tehnika-v-centara-na-Sofiya", "text": "Започна парадът за Деня на храбростта и Българската армия. 1000 военни излязоха в центъра на София. Ще бъдат показани над 50 танкове, бронетранспортьори, гаубици и колекционерски ретро машини от Втората световна война.Парадът се провежда около храм-паметника \"Александър Невски\". Кулминацията на събитието ще бъде демонстрацията на авиацията. Ако няма гръмотевични бури, парадът в небето ще поведе хеликоптер Ми-24. А в Националния военноисторически музей има Ден на отворените врати. В празничния ден посетителите могат да разгледат безплатно най-новата изложба в музея – „На борда на флотската история“, посветена на 140-ата годишнина от създаването на Военноморските сили на Република България.", "date": "2019.05.06", "title": "1000 военни и 50 единици бойна техника в центъра на София"}
{"url": "https://www.novinite.bg/articles/175078/Vetko-Arabadjiev-ostava-v-aresta", "text": " съобщи Нова Телевизия.Късно в неделя бизнесменът беше върнат под конвой от Испания. Това се случи по искане на нашата прокуратура, която го разследва за пране на пари и данъчни престъпления. Той отказа доброволна екстрадиция, но две инстанции в Испания разрешиха да бъде съден в България.При претърсването на хотел \"Маринела\" бяха открити 10 млн. лв. Издирваха бизнесмените с европейска заповед за арест и червена бюлетина на Интерпол. Двамата са обвинени задочно от Специализираната прокуратура за участие в организирана престъпна група за пране на пари и данъчни престъпления. Очаква се промяна в обвиненията. Засега обаче в България се прибира само Ветко Арабаджиев.Екстрадицията на Маринела Арабаджиева все още не е факт, тъй като испанският съд не е взел решение, като е поискал допълнителна информация за нея. По делото е обвинен и синът им – Вълчо, който неотдавна бе пуснат от ареста под гаранция от половин милион лева.  ", "date": "2019.05.06", "title": "Ветко Арабаджиев остава в ареста"}
{"url": "https://www.novinite.bg/articles/175081/230-213-praznuvat-imen-den-na-Gergovden", "text": "230 213 българи празнуват имен ден на Гергьовден. От тях 171 009 са мъже, а 59 204 са жени, показват данни на Националния статистически институт.\r\nИмен ден празнуват Георги, Ганчо, Генчо, Гошо, Жоро, Гочо, Генко, Гергин, Геро, Герчо, Гергана, Галя, Ганка, Гергина, Гена, Генка, Глория, Гюрга, Георгия, Герга.\r\nГеорги е сред най-разпространените мъжки имена в България, като през 2018 г. е и най-предпочитаното име за новородените момчета и най-често срещаното име сред представителите на силния пол.\r\nНай-много празнуващите имен ден на 6 май има в София – 42 907, като над 32 163-ма са мъже. Следва Пловдив с 28 190 именици и Бургас, където днес повод да почерпят имат 14 663 -ма.\r\nВ българския народен календар Гергьовден е един от най-големите и обичани празници през годината. На 6 май Българската православна църква чества деня на Свети Георги Победоносец, почитан у нас още от покръстването на българите преди 11 века. Шести май се чества и като Ден на храбростта и на Българската армия. Празникът е официално учреден на 9 януари 1880 г. с указ на княз Александър I Батенберг.\r\nСвети Георги (от гръцки „земеделец“) е покровител на земеделците, овчарите и стадата.  С Гергьовден се поставя началото на новата стопанска година, което определя изключително богатата му обредност, свързана с плодородието, земеделието, скотовъдството и връзката на човека с природата.\r\n", "date": "2019.05.06", "title": "230 213 празнуват имен ден на Гергьовден"}
{"url": "https://www.novinite.bg/articles/175079/Izdirvat-78-godishen-maj-prostrelyal-sina-si", "text": "\r\nДнес към 12.00 часа е получен сигнал за възникнал скандал в къща в с. Ропот, съобщиха от МВР. По първоначални данни 78-годишен мъж е прострелял и ранил сина си – на 52 години, след което се е укрил.\r\nНа място веднага е изпратен полицейски екип.\r\n\r\n\r\n\r\n\r\n", "date": "2019.05.06", "title": "Издирват 78-годишен мъж, прострелял сина си"}
{"url": "https://www.novinite.bg/articles/175045/41-zaginali-sled-incidenta-sas-samolet-v-Moskva", "text": "41 души, сред които най-малко две деца и един член на екипажа, са загинали в неделя, след като самолет на \"Аерофлот\" направи аварийно кацане на московското летище \"Шереметиево\" и избухна в пламъци, предадоха информационните агенции. Кадри от инцидента показват как пътническият самолет \"Сухой Суперджет 100\" избухва в пламъци и продължава да се движи по пистата преди да спре и пътници да започнат да излизат през аварийните изходи. Според следователи резервоарът се е запалил при приземяването. От 78 души на борда, включително членове на екипажа, са оцелели 37 души, съобщи Руският следствен комитет в изявление. Ранените са настанени в болници. \"Аерофлот\" съобщи, че полет СУ1492 от Москва до Мурманск е бил принуден да се върне на летището по \"технически причини\". Започнало е разследване на инцидента, а от компанията са задействали кризисен щаб. Говорителката на Руския следствен комитет Светлана Петренко заяви, че ясни резултати за причините и обстоятелствата около инцидента ще бъдат представени след цялостно разследване, базирано на данни.Президентът Владимир Путин и премиерът Дмитрий Медведев изказаха своите съболезнования и наредиха пълно разследване на злополуката. Според местни медии пилотът на самолета е изпратил най-малко един сигнал за помощ след излитане. Според други информации самолетът е бил ударен от мълния.Службата за радарно проследяване показа, че самолетът е направил два кръга над Москва преди да кацне аварийно след само 30 минути във въздуха. Следователите разглеждат няколко версии като причина за инцидента. Руските информационни агенции съобщиха, че самолетът е произведен през 2017 г. и е бил обслужен през април т.г. \"Сухой Суперджет 100\" е първият нов пътнически самолет, разработен след разпадането на Съветския съюз. Той се използва за кратки разстояния и бе одобрен за полети през 2011 г. Държавната авиокомпания \"Аерофлот\" обяви покупката на 100 самолета от този тип в края на 2018 г. Самолет \"Сухой Суперджет\" се разби в Индонезия през 2012 г., при което загинаха всичките 45 души на борда. Като причина за инцидента тогава бе посочена човешка грешка. Руски официални представители заявиха, че засега е рано да се говори за спиране от полети на този вид самолети.", "date": "2019.05.06", "title": "41 загинали след инцидента със самолет в Москва"}
{"url": "https://www.novinite.bg/articles/175054/Tramp-Otkradnaha-mi-dve-godini-ot-mandata", "text": "\r\nПрезидентът на САЩ Доналд Тръм смята, че организаторите на делото за руската намеса в президентските избори са му откраднали две години от мандата. „Никога няма да можем да ги върнем. Ловът на вещици приключи”, написа Тръмп в Twitter.\r\n\r\nТръмп заяви, че специалният прокурор Робърт Мълър не би трябвало да свидетелства пред Конгреса за разследването за руска намеса в изборите в САЩ през 2016 г., предаде АП.\r\nТръмп написа в Twitter, че демократите искат \"преправяне\" на доклада на Мълър, който отказа да направи заключение дали усилията на президента да попречи на разследването са представлявали възпрепятстване на правосъдието.\r\nТръмп заяви, че \"няма да има преправяне за демократите\".\r\n\"Дали те искат преправяне, защото им беше омразно да видят категоричното заключение НЯМА СЪГЛАШАТЕЛСТВО?\", написа президентът.\r\nДемократите настояват за повече информация за доклада на Мълър и искат специалният прокурор да даде показания пред съдебната комисия на Камарата на представителите.\r\nТръмп обяви преди това, че митата за китайски стоки на стойност 200 милиарда долара ще бъдат увеличени от 10 май от 10 на 25 на сто, защото според него търговските преговори преговори напредват твърде бавно, предадоха световните агенции.\r\n\"За 10 месеца Китай плащаше на САЩ мита от 25 на сто за високотехнологична продукция на стойност 50 милиарда долара и 10-процентови налози за други стоки на стойност 200 милиарда долара\", допълни Тръмп, цитиран от Ройтерс.\r\nПо думите му от петък тези 10 процента ще станат 25 процента. Други стоки, доставяни от Китай за САЩ на стойност 325 милиарда долара, остават без мита, но скоро ще бъдат обложени с 25 процента, уточни американският държавен глава в Twitter.\r\n\"Преговорите по търговското споразумение с Китай продължават, но напредват много бавно\", подчерта президентът на САЩ.\r\n", "date": "2019.05.06", "title": "Тръмп: Откраднаха ми две години от мандата"}
{"url": "https://www.novinite.bg/articles/175060/Svetovni-medii-za-poseshtenieto-na-papata-v-Balgariya", "text": "\r\nСилен отзвук в световните медии за визитата на папа Франциск у нас. Британската БиБиСи подчертава, че основна цел на посещението на Светия отец е затопляне на отношенията между католическата и православната църква.\r\n\r\n\r\n\r\n\r\n\r\n\r\n\r\n", "date": "2019.05.06", "title": "Световни медии за посещението на папата в България"}
{"url": "https://www.novinite.bg/articles/175069/Velikobritaniya-vsenaroden-gnyav-zaradi-Brekzita", "text": "Винс Кейбъл, който отдавна не знаеше какво е това изборна победа и дори беше обявил оставката си като председател на партията, може да триумфира. Защото либералдемократите са големият победител на тези местни избори. Те минават за тест за предстоящите европейски избори след три седмици и показват колко ужасно е настроението на електората. Заради Брекзита мнозина британци са еднакво ядосани, както на торите, така и на лейбъристите. Избирателите възнаградиха с ясния си вот единствено проевропейските либерали.\"Избирателите изпратиха ясно послание, че вече нямат доверие в консерваторите, но не искаха да възнаградят и лейбъристите, защото те също шикалкавят по най-важната тема - Брекзит\", заяви Винс Кейбъл. Резултатите от местните избори показват, че неговата партия получава почти една четвърт от местата в избирателните райони. Избори се проведоха почти в цялото Обединено кралство с изключение на Лондон. Експертът Джон Къртис заяви пред Би Би Си, че либералите са успели да си възвърнат предишната роля на протестна партия, която загубиха чрез коалицията с Дейвид Камерън през 2010 година. От тези нагласи на избирателите спечелиха и зелените, които също отбелязаха значителни успехи.\"Ако стоиш по средата на улицата, ще те сгазят и от двете страни\". Така привържениците на лейбъристите коментират резултата за партията, която понесе значителни загуби, вместо да отнеме гласове от консерваторите. Проблемът едва ли може да бъде по-добре описан, въпреки че председателят на лейбъристите Джереми Корбин са опита да омаловажи резултатите. \"Местнити фактори играят определена роля. Освен това има хора, които не са съгласни с поведението на двете големи партии\", заяви той. Дотук добре. Защото торите не успяха да осъществят Брекзита, а лейбъристите не можаха да решат дали го искат или не. Месеци наред те се колебаеха дали да подкрепят Тереза Мей за някои компромиси по отношение на Брекзита, или да призоват за провеждане на втори референдум. \"Нашата партия е единствената, която се обръща към всички, независимо от това как са гласували на референдума през 2016 година и която иска да защити работните места и трудовите условия в тази страна\", заяви Джереми Корбин. Лейбъристите обаче не предлагат нито на проевропейците политическо решение, нито на брекзитърите излизане от ЕС, каквото те искат. Изглежда, че партийното ръководство бе склонно на сделка с правителството на Тереза Мей, но от Шотландия дойде острото предупреждение на лидерката на Шотландската национална партия Никола Стържън. \"Не ставайте помагачи за Брекзита на торите!\"Както прогнозираха наблюдателите, така и стана. Избирателите наказаха сериозно и консерваторите. Те загубиха над половината изборни места в регионалните парламенти. Тереза Мей беше посрещната от публиката с призиви за оставка, когато коментира резултатите от изборите в Уелс. \"Това е един тежък резултат\" заяви тя и заключи, че двете големи партии \"сега трябва да осъществят Брекзита\". Тереза Мей отдавна повтаря това искане като мантра, но не среща отзвук нито в собствените си редици, нито сред лейбъристката опозиция. Защото двете партии са разединени по въпроса дали и какъв Брекзит искат.След тези местни избори политическата ситуация на Тереза Мей става още по-щекотлива, защото все повече тори настояват за оставката ѝ. Много избиратели на консервативната партия изразиха своя гняв като написаха на избирателните бюлетини \"предатели\" или пуснаха невалидни бюлетини. Двете нови партии \"Брекзит\" и проевропейските отцепници от \"ChangeUK\" не участваха в тези регионални избори. Но партията на Найджъл Фараж вече се чувства като победител в навечерието на европейските избори и се надява да спечели много гласове от консерваторите.\"Ясно е, че през последните години връзката между Уестминстър и електората беше прекъсната\", казва Ричард Тайс от партията \"Брекзит\". И това точно съвпада с констатацията на ветеранката на лейбъристката партия Маргрет Ходж, която заяви следното: \"Когато не предложиш на хората нещо, за което да гласуват, те няма да гласуват за теб\". Това само на пръв поглед е банално, защото точно тази грешка направиха и торите, и лейбъристите. Двете партии не дадоха ясен повод на избирателите да гласуват за една от двете големи партии. И ето че Великобритания преживява подобно развитие, каквото преживяват и други европейски държави. Дълго време двупартийната система в Обединеното кралство изглеждаше непоклатима, защото мажоритарната избирателна система усложнява значително възхода на малките партии. Сега обаче недоволните британци обръщат гръб на двете традиционни партии и търсят отдушник за своя протест.Консерваторите и лейбъристите се изявяват като нерешителни, разединени, хаотични и неспособни да вземат решения. И ако Тереза Мей не успее да постигне единодушие за Брекзита преди европейските избори, гневът на избирателите ще избухне с още по-голяма сила.", "date": "2019.05.06", "title": "Великобритания: всенароден гняв заради Брекзита"}
{"url": "https://www.novinite.bg/articles/175075/Egipetskata-policiya-e-iztezavala-i-ubila-italianski-student", "text": "Египетската полиция е арестувала, изтезавала и убила през 2016 година италианския студент Джулио Реджени, мислейки го за британски шпионин, според нови свидетелства по случая, публикувани днес от италиански медии и и цитирани от Франс прес.Според в. \"Република\" свидетелят е обяснил, че е заварил агент от египетските разузнавателни служби да разговаря с някакъв италианец на конференция на полицията през 2017 година в африканска държава, която не се уточнява.Съдържанието на разговора, провел се на арабски, е било предадено на италианската прокуратура, която поискала допълнителни разяснения от египетските власти. Прокуратурата е на мнение, че свидетелските показания са надеждни.Според свидетеля египетският агент разказал, че Реджени бил заподозрян, че е британски агент, бил заловен, вкаран в кола и удрян, съобщава друг италиански вестник, \"Кориере дела сера\". Самият агент съобщил, че самият той го ударил няколко пъти по лицето.28-годишният Джулио Реджени, следващ докторантура в Кембриджския университет, изчезна в Кайро на 25 януари 2016 година на път към метростанция. Обезобразеното му тяло бе намерено няколко дни по-късно.Агентът от египетското разузнаване, цитиран от свидетеля, е един от петимата египетски офицери, срещу които в Италия започна официално разследване през декември за убийството на Реджени.Кайро от самото начало отрича участие на неговите сили за сигурност в смъртта на италианския студент. Той бил в Египет да проучва египетските синдикати, което е особено деликатна тема в страната.Италия обвини Египет за липсата на сътрудничество по случая и през април 2016 година извика посланика си от Кайро в Рим. Дипломатът се върна на поста през следващата година.", "date": "2019.05.06", "title": "Египетската полиция е изтезавала и убила италиански студент"}
{"url": "https://www.novinite.bg/articles/175087/ES-i-NATO-sa-obsadili-onlajn-zaplahite-za-Evroizborite", "text": "Внавечерието на Евроизборите, ЕС и НАТО обсъдиха онлайн заплахите, които грозят деня ня вота, съобщават от Европейската комисия.Участниците в срещата са разговаряли за възможните опасности и необходимите мерки, които могат да бъдат предприети в областта на информационните системи. Било е препоръчано да се следи особено за фишинг и удари по сървъри с невъзможен за обработка брой заявки от външни адреси (DDS).Според експертите е необходимо потребителите да бъдат допълнително ограмотявани за опасностите от фишинга, при който злосторникът цели да извлече лични данни от жертвата. Експертите са настояли правителствата и електронната индустрия да продължат да докладват за наблюдаваните заплахи, се посочва в съобщението.", "date": "2019.05.06", "title": "ЕС и НАТО са обсъдили онлайн заплахите за Евроизборите"}
{"url": "https://www.novinite.bg/articles/175052/Zasilena-e-ohranata-v-centara-na-Sofiya-zaradi-voenniya-parad", "text": "Големи райони от столицата също са блокирани от полицията днес. Заради парада има засилени мерки за сигурност в София.", "date": "2019.05.06", "title": "Засилена е охраната в центъра на София заради военния парад"}
{"url": "https://www.novinite.bg/articles/175065/Policejski-uchastak-v-Parij-evakuiran-zaradi-balhi", "text": "Полицейски участък в северозападната част на Париж бе евакуиран в неделя, тъй като бе нападнат от бълхи, предаде АФП.На участъка в 19-и район на френската столица бе поставен надпис, че е затворен до ново нареждане.В акаунта на Туитър на полицейския профсъюз бе обяснено, че причината е напаст от кръвосмучещите насекоми, която „направила работните условия НЕПОНОСИМИ!!!“Проблемът с бълхите се появил преди две седмици и въпреки усилията на специалисти за борба с насекомите той не бил решен.Служители се чешели като луди, след като многократно били ухапвани, съобщи местна радиостанция. Някои от тях, без да искат, дори пренесли бълхи по домовете си, където също настанал хаос, защото хапели и децата им.Профсъюзът на полицаите настоява за цялостно обеззаразяване на участъка, което трябвало да бъде направено преди седмици. Днес предстои тяхна среща с вътрешния министър Кристоф Кастанер.", "date": "2019.05.06", "title": "Полицейски участък в Париж евакуиран заради бълхи"}
{"url": "https://www.novinite.bg/articles/175086/Venecuelskiyat-vanshen-ministar-ot-Moskva-CRU-planira-svalyane-na-Maduro", "text": "\"Това е целта на плана на ЦРУ съвместно с опозицията във Венецуела. Той се свежда до сваляне на правителството на Мадуро и присвояване на природните богатства на страната ни, още повече, че тези богатства се контролират от народа ни в резултат на социалистическа революция. Именно това се опитваме да избегнем. Не искаме венецуелският народ да страда\", каза Ареаса, цитиран от ТАСС и БТА.\"Не е нужно да се действа силово, не е нужен държавен преврат, имаме демократични институции, настъпи време за диалог. Нека администрацията на САЩ разреши на венецуелската опозиция да седне с нас на масата за преговори\", каза Ареаса.Възможно е да бъде увеличен численият състав на групата руски военни специалисти, които работят във Венецуела в рамките на военнотехническото сътрудничество, заяви още Ареаса.В края на март във Венецуела пристигнаха два самолета с руски военнослужещи. Руският външен министър Сергей Лавров тогава заяви, че руските военни са на територията на Венецуела за ремонт на техника в рамките на споразумение за военнотехническо сътрудничество между Москва и Каракас.", "date": "2019.05.06", "title": "Венецуелският външен министър от Москва: ЦРУ планира сваляне на Мадуро"}
{"url": "https://www.novinite.bg/articles/175050/TARJESTVEN-VODOSVET-Blagosloviha-bojnite-znamena", "text": "Бойните знамена и знамената светини бяха осветени по повод Деня на храбростта. На церемонията присъства патриарх Неофит, президентът Румен Радев, вицепрезидентът Илияна Йотова,  вицепремиерът и военен министър Красимир Каракачанов, началникът на отбраната генерал-лейтенант Андрей Боцев, кметът на София Йорданка ФандъковаНа площада пред храм-паметника „Св. Александър Невски” бяха строени представителни части от всички родове войски на Българската армия.Ритуалът на освещаването на военните знамена на българската войска има дълбоки исторически корени. Първото историческо свидетелство за този ритуал е за освещаване на бойните знамена преди победната битка на цар Симеон I Велики над византийските войски при река Ахелой през 917 година, пише БГНЕС. Чрез освещаването на знамената се счита, че Божията благодат ще снизхожда, ще освещава, ръководи и изпълва с благодатни сили и всички, които воюват под тези знамена.Знамената на Българската армия наричаме „светини”, тъй като върху тях е изобразен светият кръст, изписани са свещени думи, като „С нас е Бог”, освещават се ежегодно и са символ на вярност, чест и доблест. ", "date": "2019.05.06", "title": "ТЪРЖЕСТВЕН ВОДОСВЕТ: Благословиха бойните знамена"}
{"url": "https://www.novinite.bg/articles/175091/Megan-rodi-momche", "text": "\r\nХерцогинята на Съсекс роди момче, съобщи таткото британския принц Хари.\r\n\r\nПринцът сподели, че още обмислят как да кръстят бебето.\r\n", "date": "2019.05.06", "title": "Меган роди момче"}
{"url": "https://www.novinite.bg/articles/175043/Gergovden-e-tradicii-i-obichai", "text": "На 6 май Българската православна църква чества деня на Свети Георги Победоносец, един от най-почитаните светци у нас, още от покръстването на българите преди 11 века. Свети Георги е от малкото светци, който е славен както от християни, така и от мюсюлмани.Шести май се чества и като Ден на храбростта и празник на Българската армия.Народните вярвания гласят, че Свети Георги и Свети Димитър са двама братя близнаци, между които е поделена годината. От Гергьовден до Димитровден е нейната лятна половина, а времето от Димитровден до Гергьовден бележи зимната й половина. Така Гергьовден предвещава настъпващото лято и поставя началото на новата стопанска година, поради което на празника се спазват много традиции и обичаи, свързани със земеделието, скотовъдството и здравето.Разположението на Гергьовден в празничния календар определя и изключително богатата му обредност, обхващаща всички области от стопанския и социален живот на хората. Свети Георги традиционно е схващан като повелител на пролетната влага и плодородието, покровител на земеделците и най-вече на овчарите и стадата.Много древен по своя характер, днес все още няма пълно единство в мненията за произхода на този празник. Според някои автори той идва от тракийската древност, според други е славянски по произход, а има и хипотези, че следите му се губят в далечното минало на прабългарите от Азия.Според народните представи Свети Георги, освен покровител на земеделците, е и най-могъщият покровител на стадата, затова голяма част от обредните практики и обичаите, изпълнявани на този ден, имат за цел да осигурят здравето и плодовитостта на живата стока. В народните песни и легенди светията е надарен с мощ и юначество, представен е като пръв змееборец, побеждаващ ламята.", "date": "2019.05.06", "title": "Гергьовден е – традиции и обичаи"}
{"url": "https://www.novinite.bg/articles/175042/Vtori-den-ot-vizitata-na-papata", "text": "Днес е и вторият ден от визитата на Папа Франциск у нас. Програмата му започва с посещение на бежанския център във \"Враждебна\", а след това заминава с хеликоптер за Раковски, където живее най-голямата католическа общност у нас. Там за първо причастие, в църквата \"Пресвето сърце Исусово\", го очакват 242 деца от цялата страна. На площада в града се очакват между 7000 и 10 000 души. Вечерта папа Франциск се връща в София за молитва за мир с представители на всички вероизповедания в страната.Празникът на армията и посещението на папата продължават да са причина за ограничения в движението. Трафикът ще е затруднен в София и по пътя за Раковски. Освен около \"Александър Невски\" и Президентството, в столицата днес ще бъде спряно движението от Ректората на Софийския университет до бул. „Княгиня Мария Луиза“.Сутринта временно ще бъде спряно движението по автомагистрала \"Тракия\" от 119-ия до 165-ия километър в посока Бургас. Причината е придвижването на делегацията на Ватикана до Раковски. Повторно затваряне, но в посока София в същия участък, ще има и около 15 ч. следобед. ", "date": "2019.05.06", "title": "Втори ден от визитата на папата"}
{"url": "https://www.novinite.bg/articles/175092/EK-Nad-50-ot-balgarite-jelayat-ikonomicheskoto-razvitie-da-ne-e-v-ushtarb-na-prirodata", "text": "Над половината от българите са на мнение, че икономическото развитие не трябва да ощетява природата в защитени зони като \"Натура 2000\". Това показват данни от проучване на общественото мнение, представени от Европейската комисия, предаде БТА.Според отговорите на българските участници в допитването, 51 на сто настояват в тези зони икономическата дейност да бъде изцяло забранена, а 45 на сто допускат строителство само при изключителен обществен интерес и при пълно възстановяване на увредената природа.Данните показват, че 41 % от българите са чували и знаят за \"Натура 2000\", а 35 на сто само са чували. За сравнение в ЕС 70 на сто от хората заявяват, че никога не са чували това наименование. Над 70 на сто от всички отговори показват, че хората понасят основната отговорност за състоянието на природата. Сред щетите, нанасяни на околната среда, на първите места отговорилите поставят замърсяването на въздуха, почвата и водата, както и съответните отражения в промените на времето.", "date": "2019.05.06", "title": "ЕК: Над 50 % от българите желаят икономическото развитие да не е в ущърб на природата"}
{"url": "https://www.novinite.bg/articles/175041/Kakvo-shte-bade-vremeto-dnes", "text": "Валежи и гръмотевични бури ще има над цялата страна на празничния Гергьовден, 6-ти май, съобщава БГНЕС. В понеделник от северозапад ще нахлуе и студен въздух. Температурите ще паднат, като в местата с по-съществени валежи ще бъдат около 14-18 градуса, в Южна България - до 23 градусаВ София в Деня на храбростта и празника на Българската армия ще има гръмотевични бури и валежи почти през целия ден, а дневните температури ще бъдат около 12 градуса.Прогнозата за вторник е още по-неблагоприятна, като тогава се очаква да бъде по-студено, а валежите да продължат.От сряда дъждът ще започне да спира, а към четвъртък - петък и температурите ще се повишат.", "date": "2019.05.06", "title": "Какво ще бъде времето днес?"}
{"url": "https://www.novinite.bg/articles/175044/Papata-v-bejanskiya-centar-vav-Vrajdebna", "text": "Във втория ден от визитата си в България папа Франциск посети бежанския център във \"Враждебна\". Там той се наслади на специално подготвената от децата програма.\"Много ви благодаря за гостоприемството! Благодаря на децата за техните толкова хубави песни! Те са тези, които носят радост във вашия път, който е изпълнен с бока, защото е трябвало да напуснете родината си и да търсите друга. Но винаги остава надеждата. Днес светът е изпълнен с емигранти. И техният път е един кръст... Желая всичко добро на вас и на вашите сънародници, които сте оставили в родината си! Господ да ви благослови! Молете се за мен!\", каза Светият отец пред бежанците.След кратката си реч главата на Римокатолическата църква разговаря с хората, като усмивката не слизаше от лицето му. ", "date": "2019.05.06", "title": "Папата в бежанския център във \"Враждебна\""}
{"url": "https://www.novinite.bg/articles/175064/SASht-Rusnacite-da-napusnat-Venecuela", "text": "Русия и другите съюзници на венецуелския президент Николас Мадуро трябва да си тръгнат от Венецуела. Това заяви държавният секретар на САЩ Майк Помпео, цитиран от \"Ню Йорк поуст\".\"Руснаците трябва да си ходят\" и \"всички други страни, които пречат на венецуелците да възстановят демокрацията, трябва да си ходят\", заяви той в ефира на телевизия Ей Би Си.Американският дипломат посочи, че ще разговаря по-подробно за руското присъствие в Каракас с колегата си Сергей Лавров, с когото ще се срещне след няколко дни в кулоарите на форум във Финландия. \"Целта е ясна\", каза той - \"искаме иранците, руснаците и кубинците да си тръгнат\".Позициите на Москва и на Вашингтон по темата Венецуела остават противоположни и сближаването им в момента изглежда малко вероятно. Сергей Лавров ги определи като несъвместими след телефонен разговор с американския си колега Майк Помпео. Въпреки това руският министър на външните работи изрази готовност за продължаване на разговорите. САЩ подкрепят опозиционния лидер Хуан Гуайдо, докато Русия стои зад Мадуро.", "date": "2019.05.06", "title": "САЩ: Руснаците да напуснат Венецуела!"}
{"url": "https://www.novinite.bg/articles/175046/Oblekchavat-dvijenieto-po-magistralite-v-posledniya-praznichen-den", "text": "За улеснение на трафика и повишаване безопасността на движение в участъците с ремонт на автомагистралите „Тракия“ и „Хемус“ са осигурени две ленти за София и една за Бургас или Варна. Целта е по-лесно предвижване в края на трите почивни дни за Гергьовден. Обновяването на виадуктите, изграждани преди повече от 30 години, е наложително и трябва да бъде направено, за да се пътува след това много по-удобно и безопасно. Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване.Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата. На АМ „Хемус“ на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел „Витиня“. В участъците при 19-ти км /виадукт „Потоп“/ и при 36-ти и 37-ми км /виадукт „Коренишки дол“/ до 10 ч. във вторник - 7 май, ще има две ленти за София и една за Варна. На виадукта при 51-ви километър трафикът преминава двупосочно в платното за София. Поради ремонт на тръбата за София на тунел „Витиня“ на АМ „Хемус“ движението се осъществява двупосочно в основно обновената тръба за Варна, която е с вентилационни, пожароизвестителни и осветителни системи. След ремонта и тръбата в посока столицата ще бъде в същия вид и със същите системи за безопасност.На АМ „Тракия“ се ремонтира платното за Бургас на виадуктите - при 13- ти, 15-ти и 20-ти километър и над река Елшишка при 89-ти км на автомагистралата. За да се избегне отсечката в ремонт над река Елшишка при 89-ти км на АМ „Тракия“ шофьорите могат да ползват и следните алтернативни маршрути: • пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – път II-37 /Пазарджик/ – пътен възел „Пазарджик“ на АМ “Тракия“;• пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – пътен възел „Цалапица“ на АМ “Тракия“;• пътен възел „Калугерово“ – път III-803 /Динката – Драгор/ – път II-37 – пътен възел „Пазарджик“ на АМ “Тракия“. В отсечките с ремонт шофьорите е необходимо да предвидят повече време за пътуване, поради по-ниската скорост на движение при извършването на 2 строителни работи и въведените временни организации или да използват алтернативни маршрути. Алтернативен маршрут на АМ „Тракия“ в посока Бургас е Подбалканският път I-6, а на АМ „Хемус“ в посока Монтана и Видин - проходът „Петрохан“ и Искърското дефиле.• автомагистралите;• път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;• път I-1 - от Благоевград до ГКПП „Кулата“;• път I-4 п. в. „Коритна“ - Велико Търново - Шумен;• път I-5 Русе - Велико Търново;• път I-8 ГКПП „Калотина“ - София;• път I-9 Варна - Бургас;• път II-18 Околовръстен път на град София;• път II-99 Бургас - Царево.За улеснение на трафика през Владая и повишаване на пътната безопасност днес - 6 май, ще има две ленти за влизащите в София по път I-1 (Е- 79). По този начин пристигащите в столицата шофьори ще могат да пътуват по- удобно и безопасно. Алтернативен маршрут на първокласния път през Владая е АМ „Люлин“. Днес - 6 май, от 14 ч. до 20 ч. се спира движението на камионите над 12 тона по автомагистралите и най-натоваренитe пътища. Съвместната заповед за ограничаването на тежкотоварните превозни средства е на АПИ, ГД „Национална полиция“ и ИА „Автомобилна администрация“. Тя предвижда спиране на движението им по следните участъци от републиканската мрежа: Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.05.06", "title": "Облекчават движението по магистралите в последния празничен ден"}
{"url": "https://www.novinite.bg/articles/175077/Eksperti-preduprejdavat-1-milion-vidove-sa-zastrasheni-ot-izchezvane", "text": "Група експерти по биоразнообразието към ООН предупреждават, че 1 милион видове от съществуващите 8 милиона, са застрашени от изчезване и тази тенденция се ускорява, предаде БТА.Агенциите цитират доклад на Междуправителствената платформа за биологично разнообразие и екосистемни услуги /IPBES/. В него е обрисувана мрачна картина за бъдещето на човечеството, в случай че не настъпят бързи и значителни промени в моделите ни на производство и потребление.\"Ние подкопаваме самите основи на нашите икономики, на нашите средства за съществуване, на хранителната ни обезпеченост, на здравето ни и на качеството ни на живот в глобален мащаб\", изтъква Робърт Уотсън, председател на IPBES.Обезлесяване, интензивно земеделие, сръхулов на риба, повсеместна урбанизация,минна промишленост - 75 процента от околната среда е била силно изменена вследствие на човешката дейност, като не са били пощадени и 66 процента от морската среда. В резултат на всичко това около 1 милион видове, представители на флората и фауната, са застрашени от изчезване, като много от тях ще бъдат заличени в следващите десетилетия.Изправени сме пред шестото масово изчезване на видове в историята на планетата и първото, предизвикано от човешката дейност. То може да бъде предотвратено само при условие, че се вземат бързи и решителни мерки. Загубата на биоразнообразието заплашва човечеството в същата степен, както и климатичните промени.Петте главни причини за изчезването на биологичните видове в наши дни са неправилното използване на земята /интензивно селско стопанство, обезлесяване/, директната експлоатация на ресурсите / лов, риболов/, климатичните промени, замърсяването на околната среда и инвазивните видове.", "date": "2019.05.06", "title": "Експерти предупреждават: 1 милион видове са застрашени от изчезване"}
{"url": "https://www.novinite.bg/articles/175085/Papa-Francisk-v-Rakovski-Nashiyat-zakon-e-lyubovta", "text": " Хиляди вярващи очакваха папа Франциск в Раковски. Всички чакаха и неговата благословия към децата, които за първи път ще приемат тялото и кръвта Христови.\"Първото причастие преди всичко е един празник, в който честваме Иисус, който пожела да остане винаги до нас и няма никога да ни изостави. Изминахте дълъг път, за да дойдете в град Раковски. Вашите свещеници и учители по вероучение ви придружиха и по пътя, който ви води днес до срещата с Иисус и да го приемете в сърцата си\", продължи папа Франциск, цитиран от bTV.\r\n \r\nПапата разказа на децата, че да приемеш първото причастие означава да желаеш всеки ден да си все по-близо до Иисус, да расте приятелството ти с него и да помагаш и на другите да се наслаждават на приятелството, което желае да ни дари.\"Господ се нуждае от вас, за да може да извърши чудото. Да дари своята радост на вашите близки и приятели\", призова Негово Светейшество.След това Негово Светейшество ще се срещне с част от католическата общност в църквата \"Свети Архангел Михаил\" в града.", "date": "2019.05.06", "title": "Папа Франциск в Раковски: Нашият закон е любовта!"}
{"url": "https://www.novinite.bg/articles/175048/Joncheva-v-Blagoevgrad-Ako-vaprosat-e-koga-shte-pobedim-otgovorat-e-na-26-maj", "text": "„Ние всички ще победим на тези избори. Не само левицата, а цяла България. Ще отстраним това авторитарно управление, което е завладяло страната. В България истината вече се чува. Българинът показва, че може да реагира на неправдата и може да защити собствените си интереси”. Това заяви водачът на листата на \"БСП за България\" за евроизборите Елена Йончева по време на среща с обществеността в Благоевград. По думите ѝ, след 12 години, все още не можем да се доближим до Европейския съюз, който искаме. Йончева изтъкна, че Европа означава също всеки да има достъп до добро здравеопазване, докато при нас то се е превърнало в търговия.„Това не е Европа. Младите напускат, защото не виждат перспектива в България – дава се надежда само на малък кръг от хора, които са близки до шайката. Можем да сложим началото на битката на 26-и. Ако въпросът е кога ще победим, отговорът е- на 26 май”, категорична бе тя.   Можем да постигнем промяна във всяка сфера   „40 процента от българите днес са на ръба на социалното изключване, след всички еврофондове, които получаваме. Всяко десето село е без жители – или има по-малко от 10 жители. Можем да спрем всичко това - средставта, които идват от Европейския съюз идват за всички нас”, каза Йончева в Кюстендил. Тя посочи, че в Кюстендил има прекрасни череши и овощни градини и попита- защо държавата не се е погрижила да има пазари, преработваща промишленост.   „Искам да ви уверя, че можем да променим това. Имаме конкретна програма, с която средствата могат да бъдат разпределени по начин, по който ще стигнат до малките стопанства”, изтъкна водачът на листата.   „Голяма част от нашите приятели и роднини в чужбина са там по принуда, защото нямат надежда, че тук нещата могат да се променят. Можем да постигнем промяна във всяка сфера, не само в българското селско стопанство. Мерки можем да вземем сега – за нас и нашето бъдеще. На 26 май можем ще го направим\", заключи Йончева.", "date": "2019.05.06", "title": "Йончева в Благоевград: Ако въпросът е кога ще победим, отговорът е- на 26 май"}
{"url": "https://www.novinite.bg/articles/175047/Dnes-za-kratko-shte-bade-spryano-dvijenieto-po-AM-Trakiya", "text": "Днес - 6 май, за кратки интервали от време преди обяд и в следобедните часове ще бъде спряно движението по АМ „Тракия“ в участъка от 119-ти до 165- ти км. Ограничението е във връзка с посещението на папа Франциск в Раковски. Обходният маршрут в посока Бургас е от пътен възел „Пловдив-Запад“ при 119-ти км на АМ „Тракия“ по път I-8 към с. Поповица, а след това по път II- 66 Поповица - Чирпан към пътен възел „Плодовитово“ при 165-ти км на АМ „Тракия“, и обратно за пътуващите към София.", "date": "2019.05.06", "title": "Днес за кратко ще бъде спряно движението по АМ „Тракия“"}
{"url": "https://www.novinite.bg/articles/175057/Rumen-Radev-Vojskata-prejivya-vsyakakvi-eksperimenti-no-vinagi-ocelyavashe", "text": "\r\nПоследните десетилетия войската преживя всякакви експерименти – недоимък, съкращения и политическо високомерие, но винаги оцеляваше, защото хората с пагони осъзнават мисията си. Това каза президентът Румен Радев на пл. „Александър I Батенберг“ по повод Деня на храбростта и празника на Българската армия.\r\n\r\n\r\n\r\n\r\n\r\n", "date": "2019.05.06", "title": "Румен Радев: Войската преживя всякакви експерименти, но винаги оцеляваше"}
{"url": "https://www.novinite.bg/articles/175059/Lilyana-Pavlova-uchastva-v-tarjestvata-posveteni-na-6-maj-v-Peshtera", "text": "Кандидатът за евродепутат от ГЕРБ Лиляна Павлова участва в тържествата, посветени на 6 май – Денят на Пещера. Тържествени слова произнесоха председателят на Народното събрание Цвета Караянчева и кметът на община Пещера Николай Зайчев. Караянчева прие строя на тържествената заря - проверка с участието на 68 бригада Специални сили с командир бригаден генерал Явор Матеев. Поздрав към жителите и гостите на града отправи Негово високопреосвещенство Пловдивският митрополит Николай.Лиляна Павлова поздрави с празника жителите на Пещера. Тя се разходи сред многобройните гости заедно с председателя на Народното събрание Цвета Караянчева и народния представител от Пазарджик Десислава Костадинова на централния градски площад. По-рано през деня общинските съветници решиха да удостоят посмъртно със званието „почетен гражданин на Пещера“, журналиста, бизнесмен и собственик на първата в България частна информационна агенция Красимир Узунов. Пред общинските съветници и гостите в залата Десислава Костадинова каза: „Всеки празник провокира у нас равносметка. А равносметката за развитието на нашия град е положителна. Град на трудолюбиви и добри хора, на родолюбци и пазители на българската духовност, може да върви само напред. Да се развива успешно и да бъде пример за единство и взаимопомощ“. Сред гостите на тържествата бяха още областният координатор на ГЕРБ-Пазарджик Найден Шопов, областният секретар Гинче Караминова и зам.-областният управител Йордан Кожухаров.", "date": "2019.05.06", "title": "Лиляна Павлова участва в тържествата, посветени на 6 май, в Пещера"}
{"url": "https://www.novinite.bg/articles/175053/Karakachanov-razkri-kak-vijda-armiyata-ni-v-sledvashtite-5-6-godini", "text": "Това каза в сутрешния блок на Нова телевизия вицепремиерът и военен министър Красимир Каракачанов по повод днешния Ден на храбростта и празник на българската армия „Трябва да обърнем още повече внимание на социалния пакет. 2 години увеличавахме заплатите на военнослужещите, надявам се, че и 2020 г. отново ще вдигнем заплатите. Обществото и бюджетът дължат още”, заяви Каракачанов.По отношение на закупуването на нови бойни самолети за авиацията ни, военният министър припомни, че във вторник заминава делегация за Вашингтон. „Не се притеснявам по отношение на сроковете. Имам уверението на „Локхийд Мартин”, че в рамките на 3 години след подписването на договорите, ще получим самолетите”, коментира министърът.„Двата подводни камъка са следните. Първо е сумата. Парламентът ни гласува доверие да излезем извън рамката, но не можем да излезем безкрайно. България има определен ресурс, не може да го надскочи. Второ са вноските на плащането. Ако бъдат поставени непреодолими условия, правителството ще реши дали да тръгне към сключването на тези договори. Ако искат цена, непосилна за нашата страна, и искат плащане накуп, това са тежки условия, не са изгодни”, заяви Каракачанов.Попитан как вижда армията следващите 5-6 години, Каракачанов обясни: „Виждам я с нова ескадрила бомбардировачи, два нови патрулни кораба в Черно море, със 160 бронирани машини, отремонтирана съществуваща техника. И най-вече да видя заплатите на военнослужещите, достойни на други професии. Да сме стопили недекомлпектът да сме го стопили на 3/4”, заяви Каракачанов.", "date": "2019.05.06", "title": "Каракачанов разкри как вижда армията ни в следващите 5-6 години"}
{"url": "https://www.novinite.bg/articles/175068/Bojko-Borisov-prisastva-na-tradicionniya-voenen-parad-v-Sofiya", "text": "Министър-председателят Бойко Борисов присъства на традиционния военен парад в София по повод Деня на храбростта и празника на Българската армия – 6 май.В парада на площад „Княз Александър I” участваха над 1 000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация. По време на парада беше демонстрирана и ретро техника от времето на Втората световна война. При изпълнението на националния химн бяха изпълнени 20 артилерийски салюта. ", "date": "2019.05.06", "title": "Бойко Борисов присъства на традиционния военен парад в София"}
{"url": "https://www.novinite.bg/articles/175058/Borisov-izprati-saboleznovatelna-telegrama-do-ministar-predsedatelya-na-Ruskata-federaciya-Dmitrij-Medvedev", "text": "Премиерът Бойко Борисов изпрати съболезнователна телеграма до министър-председателя на Руската федерация Дмитрий Медведев във връзка с тежката самолетна катастрофа на летище „Шереметиево“ на 5 май, отнела многобройни човешки животи.„Приемете моите най-искрени съболезнования за случилото се на летище „Шереметиево“, г-н министър-председател. Бих желал да изразя чрез Вас своята съпричастност към болката и страданието на близките на загиналите и да пожелая скорошно оздравяване на ранените в тази тежка катастрофа”, пише премиерът Борисов в съболезнователния адрес.", "date": "2019.05.06", "title": "Борисов изпрати съболезнователна телеграма до министър-председателя на Руската федерация Дмитрий Медведев"}
{"url": "https://www.novinite.bg/articles/175083/Borisov-shte-izprati-papa-Francisk-na-letishte-Sofiya-utre", "text": "Министър-председателят Бойко Борисов ще изпрати папа Франциск на летище София на 7 май, когато приключва апостолическото пътуване на Светия отец в България. От София главата на Римокаторическата църква заминава за Скопие.", "date": "2019.05.06", "title": "Борисов ще изпрати папа Франциск на летище София утре"}
{"url": "https://www.novinite.bg/articles/175076/Mareshki-oponira-na-papata-sas-silen-argument", "text": "Гостуващият и нас папа Франциск призова да не връщаме никой, който почука на вратите на държавата ни. Така той зае политическа позиция в подкрепа на мигрантската вълна, която унищожава Европа. Лидерът на ВОЛЯ и зам.- председател на НС Веселин Марешки веднага реагира с много силен аргумент срещу този призив. Той каза, че не е съгласен с думите на папата. „Не всички мигранти идват с добри намерения. Да сме толерантни, не значи да сме безразсъдни и да застрашим държавите си“, категоричен е Марешки, който е водач на листата на „ВОЛЯ- Българските Родолюбци“ за Европарламента. Като евродепутат, той ще отстоява именно тази политика- срещу масовото приемане на мигранти от Африка и Близкия Изток. Марешки и друг път е изразявал твърда позиция, че който е създал войните в тези региони, той да поеме потока бягащи хора.", "date": "2019.05.06", "title": "Марешки опонира на папата със силен аргумент"}
{"url": "https://www.novinite.bg/articles/175066/Ninova-kam-Balgarskata-armiya-Vie-ste-dostojni-hora-i-slujite-na-dostojna-kauza", "text": "Поздравявам всички българи, отдали знания, сили и труд на Българската армия- един от стожерите на държавността. Вие сте достойни хора и служите на достойна кауза- защита на суверенитета и независимостта на България. Приемете нашето уважение и признателност. Скъпи българи, честит празник на храбростта. И днес  тя ни е  необходима. Бъдете смели и вярвайте в себе си. Да е честито и името Георги. На имениците пожелавам здраве и сполука.", "date": "2019.05.06", "title": "Нинова към Българската армия: Вие сте достойни хора и служите на достойна кауза"}
{"url": "https://www.novinite.bg/articles/175089/Rumen-Radev-izprati-saboleznovatelen-adres-do-rodninite-i-blizkite-na-balgarskiya-jurnalist-Radoslav-Yankulov", "text": "Президентът Румен Радев изпрати съболезнователен адрес до роднините и близките на Радослав Янкулов. В съболезнованието си държавният глава отбелязва, че любовта към спорта и журналистиката е била водеща в живота на легендарния журналист и е белязала неговия професионален път в редица медии и институции. „Ще го запомним като един от най-разпознаваемите и емблематични спортни журналисти в Българското национално радио през 70-те и 80-те години на миналия век, а впоследствие и като негов генерален директор“, пише Румен Радев в съболезнователния адрес. ", "date": "2019.05.06", "title": "Румен Радев изпрати съболезнователен адрес до роднините и близките на българския журналист Радослав Янкулов"}
{"url": "https://www.novinite.bg/articles/175082/VOLYa-Voenniyat-ministar-Krakachanov-narushi-zakonite-i-upotrebi-darjavna-instituciya", "text": "Военният министър Кракачанов наруши законите и употреби държавна институция – Министерството на отбраната, в кампанията за евроизборите. По този повод от родолюбците от ВОЛЯ отново му искат оставката, оповестиха в декларация от партията. Аргументът им пак е некомпетентност на министъра, който панически се опитва да закрепи Джамбазки за ЕП. Скрит зад „щита“ на министерството, Каракачанов обвини ВОЛЯ, че са използвали в социалните мрежи лого на Военновъздушните сили.Каракачанов явно е толкова безпомощен и с толкова изтънял рейтинг като министър, че вместо да подаде жалбата от името на ВМРО, на което се води лидер, използва за тяснопартийни цели държавата, а оттам и честа и достойнството на българите под пагон като ги забърка в измислен скандал. Двата знака нямат нищо общо, категорични са от ВОЛЯ. „За две години като военен министър не направи кой знае какво за армията, напротив – остави военнослужещите без необходимото окомплектоване, без да им осигури достойно заплащане или пък да върне славата на българската войска, а сега тръгнал да се жалва за логото на ВВС. Очевидно и това не познава! Интересуват го само милиардите за изтребители“, коментираха от партията навръх професионалния празник на българската армия- Гергьовден. От ВОЛЯ се позовават на мнения на военните, според които, жизненият им стандарт още повече се е сринал, а откакто Каракачанов управлява армията, непрекъснато се въртели съмнителни обществени поръчки, като тази, която БТВ разкри неотдавна, за осигуряването на храната. В акцията на Каракачанов се включи и един военен, който даже е сложен и в листата на ВМРО- ген.Шивиков, известен с ”Афганистанското дело” за присвояване на одеала и дрехи, предназначени като безвъзмездна помощ за местното неселение. И ако за цивилния Каракачанов донякъде е обяснимо да няма понятие от военно дело и военни знаци, то няма логика един генерал да не ги разпознава. „Очевидно в екипа на Каракачанов се събират все такива некомпетентни хора“, коментират още родолюбците.", "date": "2019.05.06", "title": "ВОЛЯ: Военният министър Кракачанов наруши законите и употреби държавна институция"}
{"url": "https://www.novinite.bg/articles/175084/Premierat-Borisov-Plovdiv-shte-ostane-zelen", "text": "Премиерът обеща на жителите на кв. \"Кършияка\" в Пловдив, че теренът на ул. \"Кап. Дрангов\" ще остане зелена площ. „Разпоредил съм на кмета Иван Тотев и на областния управител Здравко Димитров да не се поддават и паркът да си остане“, заяви Бойко Борисов.На място той беше заедно с финансовия министър Владислав Горанов и вицепремиера Томислав Дончев.„Като кмет на София имах няколко подобни случая с частни зелени площи, но съм ги решавал в полза на хората“, каза Борисов.„В плана на Пловдив това е озеленено. Остава парк, така че, който иска да купи парк това са хубави частни паркове. Това съм го разпоредил. Това ще остане зелено!\", добави премиерът и обяви, че е възложил на държавните и общински органи да решат проблема с терена, който е 16 дка и е закупен от физическо лице с намерението да го застрои.Жителите от квартала трети месец протестират с искане тази площ да си остане парк.", "date": "2019.05.06", "title": "Премиерът Борисов: Пловдив ще остане зелен"}
