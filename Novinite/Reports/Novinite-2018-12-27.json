{"url": "https://www.novinite.bg/articles/169020/Dobrev-GERB-ubi-parlamentarnata-darjava-a-dnes-e-na-pat-da-ubie-i-mestnata-vlast", "text": "&quot;С министерско постановление от 19.12.2018 г. правителството отново, без всякаквиправила, раздаде поредните 146 млн. лв. на български общини. От тях 98 млн. лв. са дадениза общини на ГЕРБ, 25 млн. за тези, управлявани от ДПС, 17 млн. лв. в други общини и едва4 млн. лв. за общини, управлявани от БСП&quot;. Това каза зам.-председателят на НС на БСПКирил Добрев на пресконференция в централата на партията. Той коментира, че ако сенасложат всички постановления, които правителството на Борисов е направило, извънвсякакви бюджетни прогнози, в този мандат, ще видим, че близо 550 млн. лв. сараздадените средства в българските общини и естествено- рекордьор с над 394 млн. лв. саобщини, управлявани от ГЕРБ с. &quot;Втори са финансовият партньор на ГЕРБ – ДПС с 95 млн.лв., други общини са взели 48 млн. лв. и общини на БСП - 10 млн. лв“, уточни  Добрев. Тойказа още, че тези пари са дошли от данъците на всички български граждани, защото заникого не е тайна, че бюджетът се пълни от данъците на хората, а не от някакъвикономически ръст. &quot;Тези пари обаче отиват при ГЕРБ&quot;, категоричен бе социалистът. Добревобяви, че част от средствата отиват в обекти, които са подложени на  прокурорски проверки.Той даде за пример общ. Септември, която е получила 2 млн. лв. за бул. &quot;България&quot;, приположение, че кметът е под парична гаранция, а пътят е елемент от прокурорската проверказа това, че изпълнителят е свързан директно с него. &quot;ГЕРБ уби парламентарната държава, а днес е на път да убие и местната власт&quot;, коментираКирил Добрев. Той добави, че наблюдаваме тотално обезличаване на НСОРБ. &quot;Илисдружението, което е символ на местната власт, ще бъде уважавано, или в противенслучай- нашите кметове обмислят напускането на Управителния съвет на НСОРБ&quot;, заявизам.-председателят на БСП. Добрев коментира, че оправданията на финансовия министър иминистър-председателя, че кметовете на БСП нямат проекти и затова не получаватсредства, не отговарят на действителността. &quot;Над 150 са подадените проекти, които  неполучили  финансиране от четирите постановления, по които през тази година са раздаванипари&quot;, уточни той.", "date": "2018.12.27", "title": "Добрев: ГЕРБ уби парламентарната държава, а днес е на път да убие и местната власт"}
{"url": "https://www.novinite.bg/articles/168999/Jena-postrada-sled-padane-pri-razhodka-na-Vitosha", "text": "63-годишна жена е с фрактура на крака след паданe при разходка на Витоша, съобщиха от Планинската спасителна служба (ПСС) към Българския червен кръст. Инцидентът е станал между местността \"Бай Кръстьо\" и Драгалевски манастир. Сигналът е подаден в 15:40 часа от преминаващи туристи към 112. Служители на ПСС са се отзовали навреме и са я предали на \"Спешна помощ\". Състоянието на жената е стабилно.", "date": "2018.12.27", "title": "Жена пострада след падане при разходка на Витоша"}
{"url": "https://www.novinite.bg/articles/169000/Zatvaryat-klyuchov-bulevard-v-Plovdiv", "text": "Транспортно напрежение в Пловдив. Властите в града затварят ключов булевард. Причината - подготовката за превръщането на Пловдив в Европейска столица на културата. Временната схема за движение в центъра на града ще е до 17 януари.Грандиозният спектакъл по откриването ще се състои на огромна сцена и кула, разположени на булеварда. Затова в отсечката от кръстовището с  ул. \"Цанко Дюстабанов\" до ул. \"Граф Игнатиев\" до Тунела участъкът ще е напълно затворен. Идващите от север по булевард \"Цар Борис Трети Обединител\" ще имат достъп до Стария Пловдив, но не през тунела. От другата страна на затворения участък преминаването ще става до Патологична бременност.Кръстовището ул. „Капитан Райчо“ – ул. „Леонардо да Винчи“ в посока бул. „Цар Борис III Обединител” ще се затвори с бариери, като ул. „Леонардо да Винчи“ в посока север към ул. „Света Петка“ временно ще бъде двупосочна – със забрана за спиране и паркиране. В посока юг няма промяна в организацията на движението.Променят се маршрутите на 11 автобуса.", "date": "2018.12.27", "title": "Затварят ключов булевард в Пловдив"}
{"url": "https://www.novinite.bg/articles/169018/Ot-MVnR-s-preporaki-kam-balgarskite-grajdani-sled-otmyanata-na-voennoto-polojenie-v-Ukrajna", "text": "По информация на българското посолство в Киев след отмяната на военното положение в 10 области в Украйна, считано от 14:00 ч. на 26 декември 2018 година, може да се смята, че за българските граждани, които преминават или посещават Украйна, отпадат рисковете от ограничаването на техните права и свободи, съобщиха от пресцентъра на МВнР.По-конкретно може да се приеме, че отпадат рисковете от ограничения на правото на свободно придвижване, на правото на неприкосновеност на кореспонденцията, включително телефонна и електронна, както и ограничения в свободата на мисълта и словото, изразяване на убеждения, неприкосновеност на личния живот и жилище.Въпреки това обстановката в Украйна остава напрегната поради отпадане на ограниченията за организиране на протести, политически митинги и развиващите се църковни протести.В тази връзка Министерството на външните работи на Р България препоръчва на българските граждани, които се намират на територията на Украйна или планират да посетят страната, да продължат да предприемат следните мерки:- Да се регистрират на сайта на МВнР или в българските дипломатически представителства в Украйна като посочат периода, мястото на пребиваване и оставят актуален телефон за връзка;- Да избягват райони, в които се провеждат демонстрации и протестни действия, както и да избягват участие в такива;- Да следят постоянно обстановката и медиите в Украйна за получаване на актуална информация за случващото се;- Да следват инструкциите на местните власти, включително полицейски патрули, като проявяват спокойствие и търпение.- При необходимост българските граждани могат да се свържат с българското посолство в Киев на телефони +38044 2354389; +380442352202 и дежурни телефони в извънработно време: +380442467237;+380442467672, както и с Генералното консулство на България в Одеса на телефони +38 048 746 65 54; +38 048 746 65 58, за спешни случаи в извънработно време: +380 68 293 0048;Военното положение беше валидно за 10 области: Виницка, Луганска, Николаевска, Сумска, Одеска, Харковска, Черниговска, Херсонска, Донецка и Запорожска.", "date": "2018.12.27", "title": "От МВнР с препоръки към българските граждани след отмяната на военното положение в Украйна"}
{"url": "https://www.novinite.bg/articles/168995/Vremenni-ogranicheniya-po-patya-Svoge-Sofiya", "text": "Временно се ограничава днес движението по пътя Своге – София в участъка, където преди няколко месеца стана тежката катастрофа, отнела живота на 20 души.Затварянето на пътя от 11 до 13 часа е във връзка с искане от Националната следствена служба, съобщи Агенция „Пътна инфраструктура“През този интервал от време екипи на Пътната полиция ще пренасочват движението през следните обходни маршрути: За леки коли и автобуси – през Искрец – Бучин проход – Костинброд;За товарни автомобил над 12 т – през пътя Мездра – Ребърково – Ботевград.", "date": "2018.12.27", "title": "Временни ограничения  по пътя Своге – София"}
{"url": "https://www.novinite.bg/articles/168989/Navarshvat-se-15-godini-ot-atentata-sreshtu-balgarskata-baza-v-Kerbala", "text": "Навършват се 15 години от трагедията с българските войници в Кербала. През 2003 петимата наши военни загинаха при атентат срещу база „Индия“, а други 27 души от контингента бяха ранени. Тогава цистерна навлиза периметъра базата, започва стрелба и камионът се взривява.Паметта на загиналите рейнджъри ще бъде почетена на няколко места в страната, сред които Плевен и Карлово. ", "date": "2018.12.27", "title": "Навършват се 15 години от атентата срещу българската база в Кербала"}
{"url": "https://www.novinite.bg/articles/169002/Galap-22-ot-balgarite-ochakvat-2019-g-da-e-po-dobra", "text": "\r\nВ края на 2018 г. оптимизмът за непосредственото бъдеще продължава да преобладава по света. Въпреки че песимизмът се увеличава, според първия и най-стар Глобален индекс на надеждата на „Галъп интернешънъл“, наречен „В края на годината“.\r\n \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2018.12.27", "title": "„Галъп”: 22% от българите очакват 2019 г. да е по-добра"}
{"url": "https://www.novinite.bg/articles/169003/Marihuanata-na-narkopazara-u-nas-stana-10-pati-po-silna", "text": "Марихуаната, която се продава наркопазара у нас, е станала 10 пъти по-силна през последните години.Ако преди три или четири години средното количество на активния компонент тетрахидроканабинол в една цигара е било два процента, то сега е около 20 на сто.Според експерти това се дължи на факта, че канабисът (растението, от чиито листа се прави лекият наркотик) се отглежда при специални условия.По думите на специалистите става дума и за модифицирани, или за селектирани видове, пише бургасинфо.", "date": "2018.12.27", "title": "Марихуаната на наркопазара у нас стана 10 пъти по-силна"}
{"url": "https://www.novinite.bg/articles/169001/S-topal-chaj-posreshtat-horata-v-socialna-kuhnya-v-Blagoevgrad", "text": "Кухня за бедни към благоевградския храм „Св. Николай Летни\" помага на бедни и нуждаещи се. Тя ще осигурява топла храна на хората през цялата година.Седем са вече доброволческите екипи, които помагат безвъзмездно в кухнята за бедни в Благоевград , за да се приготви и раздаде храната на нуждаещите се хора.Ангелина Попова е била доброволец в Испания. Заедно с Анета Диманачка и Кристиян Ковачев са дошли в неделния ден от Симитли, за да сготвят топлия обяд.Кристиян Ковачев, докторант по история към Югозападния университет: Тук ние не даваме просто пример как може да раздадем храна на бедните малко топлина на замръзващите вън от снега, а даваме пример как може да дадем човещина. А човещината е да видиш усмивката на лицата на тези, които идват.Ангелина Попова: Да нахраниш един гладен, да го нахраниш от сърце, не да го унижиш и да му се подиграваш.Анета Диманачка: По професия съм счетоводител, но това ми дава удовлетворение, винаги съм искала да давам такава помощ.С топъл чай посрещат бедните и самотни хора в кухнята, дошли да получат топъл обяд. През зимата приготвените от доброволците порции стигат до 150. Преди да бъдат раздадени, отец Николай освещава храната, за могат нуждаещите се да почувстват и духовната подкрепа.Стоянка Георгиева: Това един обяд е много нещо за България. Синът ми е със 170 лв. пенсия, телкова. Съпругът ми и той с такава.Сред дарителите на кухнята е и благоевградско заведение, което веднъж седмично също приготвя храна за хората, които имат нужда от топъл обяд.", "date": "2018.12.27", "title": "С топъл чай посрещат хората в социална кухня в Благоевград"}
{"url": "https://www.novinite.bg/articles/168994/Vseki-peti-bez-pomoshti-sled-otkaz-da-mete-ulici", "text": "Всеки пети, който взима социални помощи и трябва да полага общественополезен труд, е останал без подпомагането от държавата, заради отказ да работи. Обикновено безработните са ангажирани с метене на улици, почистване на градинки, подкастряне на дървета, риене на сняг или боядисване на пейки.\r\nТакъв вид дейност полагат 21 382 души, които не са включени в програмите по заетост. От тях\r\n \r\nпарите на 4632 безрабони са спрени\r\n \r\nза период от два месеца, защото са отказали да се трудят, става ясно от данните на Агенцията за социално подпомагане (АСП), предоставени на „Монитор“. Други 2429 пък са с прекратени помощи за цели две години, защото повече от веднъж са изразили несъгласие да работят. Броят на спрените пари на тези, които са захвърлили метлите е по-малък в сравнение с миналата година, когато за същия период отрязаните от помощта за два месеца са били двойно повече. Повторните откази са били с 1523 повече. Най-мързеливи се оказват живеещите в областите Сливен, Пловдив и Враца, където най-много българи не са искали да метат градинки. Финансовото подпомагане се\r\n \r\nспира от 1-во число на месеца,\r\n \r\nпрез който е направен отказът. От полагането на такъв труд са освободени лицата, които се грижат за деца до 3-годишна възраст, бременните след третия месец, хората с трайни увреждания, с психични заболявания, както и такива, които полагат грижи за член на семейството. Размерът на помощите може да бъде различен за всеки месец и зависи от броя на членовете в семейството, възрастта, здравословното състояние, учебната заетост и трудова заетост, уточнаяват от АСП. Всеки месец се извършва проверка както за общественополезния труд, така и за редовното посещение на учебните занятия от децата. При констатирани\r\n \r\nповече от 5 отсъствия от клас,\r\n \r\nиндивидуалният процент, с който се определя помощта се намалява от 91 на 30 на сто от гарантирания минимален доход, който вече е 75 лева. Децата и хората в трудоспособна възраст заемат най-голям дял от финансово подкрепените от държавата. Средно на месец броят на мераклиите за подпомагане, които са в трудоспособна възраст са 30 753, хората с трайни увреждания 1 436, а децата са 26 404. Малко над 4000 са семействата, които живеят на помощи, като в половината случаи става дума за самотни родители. От социалното подпомагане са се възползвали 37 бременни жени 45 дни преди раждането. От началото на годината до момента инспекторите на Агенцията за социално подпомагане са извършил 1087 комплексни проверки, свързани с полагането на обществено полезен труд\r\n", "date": "2018.12.27", "title": "Всеки пети без помощи след отказ да метe улици"}
{"url": "https://www.novinite.bg/articles/168996/Drogiran-shofor-zaplashi-s-pistolet-mlada-shoforka-i-opita-da-izbuta-kolata-1117-ot-patya", "text": "Дрогиран шофьор с \"Алфа Ромео\" се опитал да избута от пътя колата на 26-годишна бургазлийка, съобщиха от полицията в Бургас. Оттам уточниха, че инцидентът станал на пътя между село Маринка и Бургас. Мъжът, който е на 28 години и е криминалнопроявен, се спречкал с младата жена. По време на движение се изравнил с нейния автомобил и започнал да го избутва от пътя. Насочил срещу жената и пистолет през отворен прозорец на колата си. Отправил обидни думи и заплахи за физическа саморазправа към водачката и спътника й. По-късно агресивният шофьор е задържан в Бургас. От него е иззет газов пистолет с 45 халосни патрона и пълнител с три патрона. При тестването на мъжа за употреба на наркотици апаратът отчел положителна проба за амфетамини.", "date": "2018.12.27", "title": "Дрогиран шофьор заплаши с пистолет млада шофьорка и опита да избута колата &#1117; от пътя"}
{"url": "https://www.novinite.bg/articles/169021/Toplofikaciya-Sofiya-Smetkite-za-parno-za-dekemvri-shte-sa-po-visoki", "text": "\r\nСметките за парно за декември ще са по-високи в сравнение със същия месец през миналата година заради ниските температури и увеличението на цената на топлинната енергия от октомври със 16%, предупреждават от \"Топлофикация – София\".\r\nПричина за по-високите разходи, че средната температура в София, отчетена до 26 декември от метеоролозите от БАН, е минус 0,3 граду което е доста по-ниско в сравнение със същия период на миналата година, когато е била 2,7.\r\n\r\n\r\n\r\n\r\n", "date": "2018.12.27", "title": "\"Топлофикация\" София: Сметките за парно за декември ще са по-високи"}
{"url": "https://www.novinite.bg/articles/168997/Osiguryavat-zashtita-na-svidetel-po-Sudjukgejt", "text": "Специализираната прокуратура съобщи днес, че е предприела мерки за незабавна защита на свидетел по делото срещу бившия депутат от ГЕРБ Живко Мартинов.На свидетеля и семейството му ще бъде осигурена денонощна физическа охрана от МВР, по негово желание, тъй като може да възникне опасност за живота и здравето им във връзка с наказателното производство.Друг свидетел е отказал охрана, уточняват от обвинението.От прокуратурата казват още, че досъдебното производство срещу Живко Мартинов е във финална фаза и в най-кратки срокове предстои внасяне на дело с обвинителен акт.Разследването срещу Мартинов започна след скандала „Суджукгейт“, в който местен производител на колбаси се оплака от изнудване. ", "date": "2018.12.27", "title": "Осигуряват защита на свидетел по „Суджукгейт“"}
{"url": "https://www.novinite.bg/articles/168990/BLS-i-NZOK-podpisvat-Aneksa-kam-Nacionalniya-ramkov-dogovor", "text": "\r\nБългарският лекарски съюз и Националната здравноосигурителна каса подписват днес Анекса към Националния рамков договор за 2018 г. Той влиза в сила от 1 януари.\r\n \r\n \r\n\r\n\r\n\r\n", "date": "2018.12.27", "title": "БЛС и НЗОК подписват Анекса към Националния рамков договор"}
{"url": "https://www.novinite.bg/articles/168991/Samodelno-vzrivno-ustrojstvo-izbuhna-kraj-carkva-v-Atina", "text": "Самоделно взривно устройство избухна пред църквата \"Агиос Дионисиос\" в централния атински квартал Колонаки тази сутрин, като рани полицай, съобщиха гръцките медии.Устройството е поставено в метална кутия, открита от служител на църквата, който е уведомил полицията, според ръководителя на специалния охранителен съюз Ставрос Мавроидакос.Бомбата е ранила полицая, който пристигнал, за да разгледа кутията, по лицето и ръцете и трябвало да бъде откаран в болница, съобщи телевизионният канал Скай. Според съобщенията в медиите животът му не е в опасност.Служителят на църквата също е получил леки наранявания. ", "date": "2018.12.27", "title": "Самоделно взривно устройство избухна край църква в Атина"}
{"url": "https://www.novinite.bg/articles/169010/Kosovo-Nikakva-razmyana-na-teritorii-sas-Sarbiya", "text": "Правителството на Косово заяви, че предложената размяна на територии със Сърбия не може да бъде предмет на преговори, съобщи Асошиейтед прес.След заседание вчера премиерът на Косово Рамуш Харадинай заяви, че ще приветства всякаква идея или предложение за диалога между Косово и Сърбия, но размяна на територии няма да се обсъжда.По-рано тази година президентът на Косово Хашим Тачи предложи корекция на границата, при която Косово да получи южната сръбска Прешевска долина, като в замяна не даде нищо, без да обяснява как Сърбия ще се съгласи на такова нещо.Сръбски и косовски представители смятат, че евентуална размяна на сръбската Прешевска долина срещу Северна Митровица в Косово би могла да помогне за преговорите, пише БТА.Косово обяви независимост от Белград през 2008 г., но Сърбия отказва да го признае.", "date": "2018.12.27", "title": "Косово: Никаква размяна на територии със Сърбия!"}
{"url": "https://www.novinite.bg/articles/169005/Ekolozi-izlyazoha-na-protest-v-zashtita-na-Pirin", "text": "Е\r\nколози излязоха на протест пред сградата на Министерски съвет, под мотото „Не ни пързаляйте за Пирин“. Повод за недоволството е решението на правителството да даде правомощия на министъра на околната среда и водите Нено Димов да промени условията за концесията и да преговаря с Юлен.\r\n\r\nЕкоактивистите продължават да настояват за разтрогване на договора за концесията, предаде БГНЕС. По думите им имало предостатъчно писти, на които може да се кара, а промените в проекта давали възможност да се застроява повече от 45% от сегашната площ на концесията. Природозащитниците смятат още, че с последните промени в Закона за чистотата на атмосферния въздух, законодателите дали възможност на концесионера на ски зона Банско да разполага свободно с водния ресурс в планината. Според тях гласуваните текстове позволяват изместването на коритата на реките в националните паркове с цел осигуряване на достатъчно вода за производството на изкуствен сняг. Еколозите предупреждават, че ще сезират Европейската комисия по казуса.\r\nПротестната проява се организира дни след като световноизвестният ски шампион Марк Жирардели оповести, че е мажоритарният собственик на Юлен. Сред недоволните бе и обичайният протестър Тома Белев. Еколози излязоха на протест и в края на миналата година със същите искания.\r\nПрипомняме, че в края на ноември след интервю на прокурора Сотир Цацаров, в което той обясни, че е възможно да бъде повдигнато обвинение срещу екоминистерството ако не предприемат мерки, ресорният министър Нено Димов, обяви, че концесионната такса на Юлен ще бъде увеличена и ще бъдат въведени нови задължения на дружеството в договора. В момента годишното възнаграждение по концесията е около 300 000 лева. Тогава ресорният министър обяви, че преговори ще се водят и за преразглеждане на концесионната площ. Причината тази препоръка на главния прокурор да не е изпълнена било, защото не се знаело коя точно е зоната за концесия.  Тогава Нено Димов посочи, че в един и същи член на договора се цитират три начина за очертаване на площта – посочени са 99,55 ха, координатни точки (според които се измерва площ от 818,46 ха) и териториално устройствения план (1075,9 ха). Министърът уточни още, че в момента се използва площ от над 160 хектара. По думите му тези неточности показвали, че още през 2001г. е допусната сериозна грешка в договора с площта на територията на ски зона Банско и трябва да се търси отговорност за нея. Грешката в договора е направена от тогавашния екоминистър в правителството на Симеон Сакскобургготски – Долорес Арсенова.\r\n", "date": "2018.12.27", "title": "Еколози излязоха на протест в защита на Пирин"}
{"url": "https://www.novinite.bg/articles/169023/Ostaviha-v-aresta-jenata-zalyala-majka-si-sas-soda-kaustik", "text": "Под ръководството на Районната прокуратура в Дупница се води разследване по досъдебно производство за извършено престъпление за причиняване на средна телесна повреда по особено мъчителен начин, съобщиха от прокуратурата. М. Р. е привлечена за обвиняема за това, че на 19 декември в град Рила, изляла на главата на Е. Р. - майка на обвиняемата, разтвор на сода каустик /натриева основа/. В резултат на това на пострадалата била причинена средна телесна повреда, изразяваща се в трайно затрудняване на речта, обезобразяване на лицето и други части на тялото. След първоначалното задържане на обвиняемата за 72 часа, от Районната прокуратура в Дупница е внесено в съда искане за вземане на мярка за неотклонение \"задържане под стража\", което е било уважено.", "date": "2018.12.27", "title": "Оставиха в ареста жената, заляла майка си със сода каустик"}
{"url": "https://www.novinite.bg/articles/168992/Dnes-reshavat-za-koi-patishta-shte-se-sabira-vinetna-taksa", "text": "На днешното редовно заседание на правителството се очаква то да приеме Списък на републиканските пътища, за които се събира такса за ползване на пътната инфраструктура - винетна такса, и да определи съоръжение, за което се събира такса по Закона за пътищата за ползване на отделно съоръжение по републиканските пътища, съобщи пресслужбата на кабинета.Министрите ще приемат актуализирани списъци със защитените от държавата специалности и професии, по които е налице очакван недостиг от специалисти на пазара на труда за учебната 2019/2020 г.Очаква се кабинетът да приеме Национален план от инициативи за отбелязване на 15-ата годишнина от членството на България в НАТО и 70-ата годишнина от създаването на организацията на Северноатлантическия договор. В дневния ред на заседанието на правителството са и промени в Постановление 85 на Министерския съвет от 2007 г. за координация по въпросите на Европейския съюз.Кабинетът ще одобри проект на Закон за защита на търговската тайна, както и промени в Правилника за прилагане на Закона за насърчаване на заетостта.Министрите ще одобрят проект на Споразумение между правителствата на България и Гърция за регламентиране на железопътния трансграничен трафик и ще приемат Национална програма за развитие на физическото възпитание и спорта 2018-2020 г.", "date": "2018.12.27", "title": "Днес решават за кои пътища ще се събира винетна такса"}
{"url": "https://www.novinite.bg/articles/168985/Ochakva-ni-slanchev-den", "text": "Днес над по-голямата част от страната ще преобладава слънчево време. Значителна ще е облачността преди обяд над Западна България и крайните източни райони. Ще духа слаб до умерен вятър от запад-северозапад. Дневните температури малко ще се повишат и максималните ще са между 3° и 8°, за София - около 3°. Над планините ще преобладава слънчево време. Ще духа до умерен, по билата силен вятър от север-северозапад. Максималната температура на височина 1200 метра ще бъде около 0°, на 2000 метра - около минус 4°.Над Черноморието ще преобладава слънчево време. Ще духа слаб до умерен северозападен вятър. Максимални температури на въздуха: 6°-7°. Температурата на морската вода е 7°-8°. Вълнението на морето ще бъде 1-2 бала.", "date": "2018.12.27", "title": "Очаква ни слънчев ден"}
{"url": "https://www.novinite.bg/articles/168998/Kipar-ochakva-napliv-ot-bejanci", "text": "Кипър се готви за нов наплив от бежанци от Сирия след Нова година, който е много вероятен след извеждането на американските войски от страната, както обяви намеренията си президентът на САЩ Доналд Тръмп. Всички компетентни служби на острова са приведени в режим на повишена готовност.Правителството на Кипър е разтревожено за евентуално засилване на бежанския поток след Нова година в резултат на действията на сирийския режим срещу ислямските бунтовници в провинция Идлиб близо до границата с Турция след изтеглянето на американските войски от страната. За това намекна в изявление правителственият говорител Продромос Продрому.Външният министър Никос Христодулис заяви, че Кипър е в контакт с други държави-членки на ЕС заради опасенията за сигурността в региона и възможността за нов масов приток на мигранти.Полицията, емиграционният департамент, медицинските и спасителните служби са в готовност за действие при евентуална кризисна ситуация, съобщи още правителственият говорител.Кипър е най-близката до военния конфликт страна-член на ЕС. В последните месеци особено се засили потокът бежанци, които пристигат в него с лодки от Турция или през окупираните северни територии. Нова група от 19 мигранти бе докарана на острова от турски трафиканти в понеделник. Турция не прилага споразумението с ЕС за реадмисия спрямо Република Кипър, тъй като не я признава.", "date": "2018.12.27", "title": "Кипър очаква наплив от бежанци"}
{"url": "https://www.novinite.bg/articles/169022/Zvezdite-koito-ni-napusnaha-prez-2018", "text": "През изминалата 2018 година ни напуснаха редица звезди, огрявали музикалната и културна сцена. Имена, с чийто талант са израснали поколения. Припомняме ви ги.На 16 август кралицата в соул музиката Арита Франклин почина на 76 години. През цялата си продължителна кариера певицата е спечелила 18 награди \"Грами\", включително и една за цялостно творчество. Сред хитовете на поп-иконата са \"(You Make Me Feel Like) A Natural Woman (1968), \"Dreaming Day\" (1972), \"Jump to It\" (1982), \"Freeway of Love“ (1985) и \"A Rose Is Still A Rose\" (1998). Шарл Азнавур, последният ярък представител на френския шансон, почина на 1 октомври в дома си в Прованс, Южна Франция. Прочул се с песните си \"La Boheme\", \"La Mamma\" и \"Emmenez-moi\", той бе известен също с ангажирането си в полза на Армения и с написването на песни за други изпълнители, като Жулиет Греко, Жилбер Беко и Едит Пиаф. На 20 април, Тим Берглинг, един от най-популярните и влиятелни съвременни диджеи, известен под псевдонима Авичи, почина на 28 годишна възраст. На 6 октомври, на 85-годишна възраст почина испанската оперна звезда Монсерат Кабайе. Кабайе е прочута със своето белканто и интерпретациите си на роли от Росини, Белини и Доницети. На 26 ноември, на 77-годишна възраст почина една от легендите на световното кино, италианският режисьор Бернардо Бертолучи. Той е автор на шедьоври като „Последно танго в Париж”, „Открадната красота”, „Последният император”, „Мечтатели” и други.", "date": "2018.12.27", "title": "Звездите, които ни напуснаха през 2018"}
{"url": "https://www.novinite.bg/articles/169004/Otkriha-martav-maj-v-hotel-v-Pamporovo", "text": "52-годишен мъж е открит мъртъв в хотел в Пампорово, съобщиха от МВР – Смолян.На 26 декември, около 07:15 часа, в РУ-Чепеларе е получено съобщение, че в Пампорово, пред стая в хотел, е починал мъж от село Галиче.Първоначални данни за насилствена смърт не са установени. Трупът на починалия е транспортиран в МБАЛ \"д-р Братан Шукеров\"  - Смолян за аутопсия.Местопроизшествието е запазено и посетено от дежурна оперативна група при РУ-Чепеларе. Извършен е оглед и е образувано досъдебно производство.", "date": "2018.12.27", "title": "Откриха мъртъв мъж в хотел в Пампорово"}
{"url": "https://www.novinite.bg/articles/168987/Praznuvame-Stefanovden", "text": "Православната църква почита паметта на първия християнски мъченик - Св. Стефан. По традиция на днешния ден се приготвят месни ястия и на трапезата се събира цялото семейство. Младите семейства ходят на гости на кумовете си или на по-възрастните си роднини.Над 270 хиляди българи празнуват имен ден днес. Името Стефан носят повече от 50 000 мъже в България, което го прави сред десеттте най-популярни мъжки имена у нас. Стефановден е третият ден на Коледа и последният празник за годината. Един от основните обичаи, свързани с 27 декември, носи името ладуване. Момите се събират и гадаят заедно за женитба. Всички неомъжени жени топят китки, привързани с пръстен или друг личен предмет, в ново менче пълно с вода. На другата сутрин една от момите, облечена като булка, вади китките от менчетата и нарича за женитба и щастлив семеен живот. Момите слагат ечемик под възглавниците си и се надяват да сънуват бъдещите си съпрузи през нощта.На Стефановден се спазват обичаите за Мръсните дни. През този период хората се пазят от зли сили. Не се ходи навън през ноща, а жените следват редица обичаи, за да предпазят домовете си от злото.На този ден имен ден празнуват: Стефан, Стефана, Стефания, Стефи, Фани, Венцислав, Венцислава, Запрян, Стамен, Стамена, Станимир, Станимира, Стоил, Стоилка, Станка, Станчо, Стоян, Стоянка.", "date": "2018.12.27", "title": "Празнуваме Стефановден"}
{"url": "https://www.novinite.bg/articles/169009/Varnenec-se-hvarli-ot-terasata-si-pochina-na-myasto", "text": "45-годишен мъж се хвърлил от терасата на апартамента си на ул. \"Тодор Влайков\" 2 във Варна и починал на място, съобщи за Дарик говорителят на полицията в морската столица Ивана Милева.Драмата се е разиграла в ранните следобедни часове вчера, 26 декември. Сигналът е подаден около 15.30 ч. На тел. 112.Пристигналият лекар само констатирал смъртта. Тялото е откарано за аутопсия, назначени са всички експертизи. Когато бъдат готови резултатите, ще стане ясно дали мъжът е бил употребил алкохол или някакви наркотици и дали става въпрос за нещастен инцидент, или самоубийство.Няма данни за престъпление, категорични са от полицията.  По случая има образувано предварително производство под надзора на Районна прокуратура Варна.", "date": "2018.12.27", "title": "Варненец се хвърли от терасата си, почина на място"}
{"url": "https://www.novinite.bg/articles/169006/Policiyata-v-Burgas-izdirva-vazrasten-maj", "text": "ОДМВР – Бургас издирва84 годишния Димитър Христов Димитров от Бургас, който на 23.12.т.г. около 10.00 ч. напуска дома си в бл. 57 в к-с „Братя Миладинови” и до момента не се е върнал. Димитър Димитров е с деменция, като по време на изчезването си е бил облечен с черна шума, сиви панталони, черни мокасини и сива шапка с козирка. ОДМВР – Бургас призовава гражданите, разполагащи с някаква информация относно местонахождението на Димитър Христов Димитров да позвънят незабавно на тел. 112 или да съобщят в най-близкото поделение на МВР!", "date": "2018.12.27", "title": "Полицията в Бургас издирва възрастен мъж"}
{"url": "https://www.novinite.bg/articles/168988/Zastrahovateli-Vsichki-imushtestveni-zastrahovki-shte-poskapnat-ako-se-plashta-za-prevenciya-ot-gradushki", "text": "Всички имуществени застраховки ще поскъпнат, ако бъде прието да се включи и риска градушка. Това засяга ипотекирани апартаменти, всички общински сгради, пътища, които се застраховат, малки и средни предприятия. Това каза главният секретар на Асоциацията на застрахователите в България Нина Колчакова в ефира на „Здравей, България”.Тя заяви, че няма да има промени при покритието по застраховката и при услугата, а ще се промени единствено сумата. Причината е, че от събраните средства ще се отделят пари, които да отидат за финансиране на Агенцията за борба с градушките.  „Ние подкрепяме превенцията. Тя е основен принцип в застраховането, подкрепяме идеята държавата да инвестира средства в превенция, но нека това да става за сметка на тези, които са облагодетелствани от тази превенция. Ние сме против начина на финансиране. Този модел сам по себе си е показал своята неефективност в цяла Европа”, обясни възражението на застрахователите Колчакова.Председателят на Асоциацията на земеделските производители Венцислав Върбанов  заяви, че една добра идея е на път да се превърне в тема, която да създаде напрежение. „В момента една четвърт от страната ни е защитена от градушки и ефектът е налице. Почти всяка година регистрираме големи щети от градушки и идеята на министъра е да се покрие 90% от страната като се въведе самолетен способ, при който самолетите обработват градоносните облаци и ги обработват със специален реактив. Не виждам защо се създава напрежение, при положение, че на първата среща застрахователите подкрепиха идеята”, каза той.", "date": "2018.12.27", "title": "Застрахователи: Всички имуществени застраховки ще поскъпнат, ако се плаща за превенция от градушки"}
{"url": "https://www.novinite.bg/articles/169011/Veliko-Tarnovo-posreshta-Nova-godina-s-rok-legendite-ot-Ahat", "text": "С атрактивна програма и истинско шоу Велико Търново ще посрещне новата 2019 година. Автентичен фолклор, здрав рок и популярни хитове ще гарантират отличното настроение на жителите и гостите на Старата столица, които ще се веселят на площад „Майка България“. Подготвена е вкусна празнична почерпка с месни хапки, банички с късмети, вино, пиво и сладкарски изделия.  На площада заедно с великотърновци и гостите на града Нова година ще посрещне и кметът Даниел Панов. Шоуто ще започне в 23,00 ч. на 31 декември, а водещ ще е Наско Стоянов от „БГ Радио“. На сцената в новогодишната нощ за търновци и гостите на града ще пее обичаната Нели Рангелова, а хорото ще поведат танцьорите от Професионален ансамбъл „Искра“. С пъстра китка те ще преминат през фолклорните области на България. В началните минути на новата година градусът ще бъде вдигнат от рок- легендите от прочутата банда „Ахат“. На сцената ще излязат още и дамите от трио „Ле Контессе“. В полунощ фойерверки ще озарят нощното небе, което ще заблести в различни цветове. Молитва ще отправи великотърновският митрополит Григорий. Благодарение на съвместната работа между Община Велико Търново, Областната дирекция на МВР и частна охранителна фирма, за сигурността на жителите и гостите са взети всички необходими мерки. Още в 20,00 ч. на 31 декември главната улица „Васил Левски” ще бъде затворена за движение. Празничната програма е организирана от Община Велико Търново, с подкрепата на фирмите партньори „Ден и нощ“, „Бритос“, „Метро“ и „Исмар“ , хотел „Янтра“ и верига ресторанти „Его“.", "date": "2018.12.27", "title": "Велико Търново посреща Нова година с рок-легендите от „Ахат“"}
{"url": "https://www.novinite.bg/articles/169013/Opredeleni-sa-koncesioneri-na-centralnite-plajove-v-Balchik-i-Slanchev-bryag", "text": "След проведен конкурс „Естет Билд\" ООД е определен за концесионер на морски плаж „Балчик- централен\" в община Балчик, област Добрич, а „РВК 1\" ЕООД е определен за концесионер на морски плаж „Слънчев бряг- централен\" в община Несебър, област Бургас. Инвестициите за подобряване на облика на плажа в Балчик са в размер на 453 102 лв., а за опазването на околната среда, дюните и защитените територии на плажа в Слънчев бряг - в размер на 342 409 лв.„Естет Билд“ ООД се задължава да предлага за целия срок на договора за концесия от 15 г. цена за един чадър в размер на 9 лв. с ДДС и цена за шезлонг в размер на 9 лв. с ДДС в зоната за платени плажни принадлежности. За 20-годишния срок на концесията в Слънчев бряг цената за един чадър ще е в размер на 10 лв. с ДДС, а цената за шезлонг - в размер на 10 лв. с ДДС.Размерът на концесионното плащане за всяка календарна година от срока на концесиите е определен съгласно приетата от Министерския съвет Методика за определяне на минималния размер на концесионното плащане за морските плажове и предложения от концесионера размер на отчисленията от базата за изчисляване размера на концесионното плащане.", "date": "2018.12.27", "title": "Определени са концесионери на централните плажове в Балчик и Слънчев бряг"}
{"url": "https://www.novinite.bg/articles/169017/Po-Severnata-skorostna-tangenta-s-vinetka-ili-ne", "text": "Относно плащането на пътни такси за ползването на Северната скоростна тангента, която е свързваща пътна артерия за транзитния трафик от автомагистралите \"Хемус\", \"Тракия\", \"Струма\" и Калотина, Агенция \"Пътна инфраструктура\" (АПИ) води разговори със Столична община. Целта е да се намери работещо и ефективно решение, което не ощетява шофьорите на леки автомобили, ползващи тангентата за бърза връзка между северозападните и югоизточните квартали на София, информират от пътната агенция.От Пътната агенция напомнят, че винетките са за ползване на републиканската пътна мрежа извън населеното място. Според нормативната уредба началото и края на населеното място се определят от съответната община и за ползването на пътната мрежа в конкретното населено място винетка не е необходима. Пътната такса е задължителна, когато превозното средство напуска населеното място и продължава пътуването си по участък от републиканската пътна мрежа, а именно автомагистрала, първокласен, второкласен или третокласен път. За общинската пътна мрежа винетка не е необходима.", "date": "2018.12.27", "title": "По Северната скоростна тангента - с винетка или не?"}
{"url": "https://www.novinite.bg/articles/168986/MS-reshava-za-koi-republikanski-patishta-shte-se-sabira-vinetna-taksa", "text": "Министерски съвет /МС/ ще проведе последно за годината правителствено заседание. По време на заседанието кабинетът ще приеме списък на републиканските пътища, за които ще се събира такса за ползване на пътната инфраструктура – винетна такса, и ще определи съоръжение, за което ще се събира такса по Закона за пътищата за ползване на отделно съоръжение по републиканската пътна мрежа.С друго решение МС ще приеме Национална програма за развитие на физическото възпитание и спорта 2018-2020 г. и ще одобри доклад за изпълнението на Националната програма за развитие на физическото възпитание и спорта 2013-2016 г.По предложение на министъра на образованието, кабинетът ще приеме актуализиран списък със защитените от държавата специалности от професии за учебната 2019/2020 г. и актуализиран списък със специалности от професии, по които е налице очакван недостиг от специалисти на пазара на труда за учебната 2019/2020 г.От вицепремиера и министър на външните работи е внесен проект на решение за приемане на национален план от инициативи за отбелязване на 15-ата годишнина от членството ни в НАТО и 70-ата годишнина от създаването на организацията на Северноатлантическия договор.Министерски съвет ще одобри проект на Закон за защита на търговската тайна.", "date": "2018.12.27", "title": "МС решава за кои републикански пътища ще се събира винетна такса"}
{"url": "https://www.novinite.bg/articles/169014/Ot-29-dekemvri-zatvaryat-za-parkirane-rajona-na-pl-Knyaz-Aleksandar-I-v-Sofiya", "text": "\r\nОт събота вечерта (29 декември) затварят за паркиране района около площад \"Княз Александър Първи\" в София заради концерта в новогодишната нощ, информира МВР. До 18 ч на 1 януари няма да може да се паркира и на ул. \"Дякон Игнатий\" между бул. \"Цар Освободител\" и ул. \"Аксаков\".\r\n\r\n\r\n\r\n\r\n\r\n", "date": "2018.12.27", "title": "От 29 декември затварят за паркиране района на пл. \"Княз Александър I\" в София"}
{"url": "https://www.novinite.bg/articles/169016/Patriarsheskata-katedrala-Sv-Aleksandar-Nevski-veche-ima-svoj-sajt", "text": "Патриаршеската катедрала \"Св. Александър Невски\" вече има свой официален сайт, който беше представен на големия православен празник Рождество Христово от ръководството на храма, съобщиха от Светия синод на БПЦ.Адресът на сайта е: http://www.cathedral.bg/, и в него е включена \"360-градусова разходка в храма\", както и основна информация за историята и архитектурата на патриаршеската катедрала. В секцията \"Новини\" ще бъдат публикувани съобщения и известия от богослужебния живот в патриаршеската катедрала, а в \"Галерия\" има както архивни снимки, така и актуални фотоси от богослужения и тържества в храма.От началото на 2019 г. сайтът на патриаршеската катедрала ще има и английска, и руска версия.", "date": "2018.12.27", "title": "Патриаршеската катедрала \"Св. Александър Невски\" вече има свой сайт"}
{"url": "https://www.novinite.bg/articles/168993/Karakachanov-pita-otkrito-Radev-Koj-e-lobistat-za-F-16", "text": "Президентът би трябвало да знае какво е лобизъм - когато ти предлагаш нещо. Та кой е лобистът за F-16?\" - това пита президента от \"24 часа\" вицепремиерът и министър на отбраната Красимир Каракачанов.В събота държавният глава определи като \"триумф на лобизма\" доклада, подписан от Каракачанов и от министъра на икономиката, в който се предлага старт на преговорите със САЩ за закупуването на изтребители F-16.\"Когато имаш две възможности, от които и двете са над финансовата рамка, определена от Народното събрание, трябва да избереш с кого да започнеш преговори. Логично е да почнеш с държава, която ти е стратегически партньор\", изтъква още Каракачанов.След коледната си ваканция Народното събрание трябва да гласува решение, с което предлага на Министерския съвет да проведе преговори първо с производителя на американските военни самолети \"Локхийд Мартин\".Ако те не дадат резултат с конкретни параметри, има възможност такива да се започнат със следващия кандидат, обясни военният министър логиката на избрания подход.Преди дни с позиции излязоха и \"Локхийд Мартин\", откъдето приветстваха избора на управляващите, и конкурентите, производители на \"Грипен\" - СААБ. Шведите атакуваха, че предложеният F-16 съществува само на хартия.Каракачанов напомня още, че за модернизация на армията, наред със закупуването на изтребител, кабинетът финансира целево още два проекта - за придобиване на два многофункционални патрулни кораба за военноморския флот и за нова бронирана машина. За тях в бюджет 2019 са разчетени 371 млн. лв. извън този на Министерството на отбраната.", "date": "2018.12.27", "title": "Каракачанов пита открито Радев: Кой е лобистът за F-16?"}
{"url": "https://www.novinite.bg/articles/169008/Pravitelstvoto-otpusna-15-mln-lv-za-izgrajdaneto-na-nova-zala-po-hudojestvena-gimnastika", "text": "Инвестиционната програма на Българското правителство в областта на тренировъчната спортна инфраструктура продължава с изграждането на нова зала по художествена гимнастика, която ще бъде част от комплекс „Раковски“. С постановление на Министерски съвет за строежа на съоръжението по бюджета на Министерството на младежта и спорта за 2018 г. и във връзка с увеличаване капитала на търговското дружество „Национална спортна база“ ЕАД на днешното заседание на кабинета бяха отпуснати 1,5 млн. лв.  Президентът на Българската федерация по художествена гимнастика Илиана Раева, Симона Дянкова, Катрин Тасева и Невяна Владинова присъстваха на заседанието на Министерски съвет. Те връчиха подаръци и поздравителен адрес на премиера Борисов като изразиха своите благодарности към него, министър Красен Кралев и целия кабинет. „За нас днес това е един исторически ден за българската художествена гимнастика. Това е най-красивият коледен подарък, който може да получи националният ни отбор. Години наред сме мечтали да имаме зала, която да побере всички наши национални гарнитури и да можем да тренираме така, че нашите успехи не само да продължават, а да стават и по-големи. Всички ние сме безкрайно благодарни на г-н Борисов, на г-н Кралев, който е до нас през цялото време и ни помага и също така на правителството на България“, заяви Илиана Раева. Тя изтъкна, че художествената гимнастика в последните години се е утвърдила като един от най-успешните спортове в България, като вече десетилетия носи медали от световни първенства, европейски и олимпийски игри. „С подобряването на материалната база „Раковски“ аз ви гарантирам, че нашите успехи ще стават все по-повече и ще имаме много поводи за гордост и за радост. Нямате представа какво означава за нас това, нашият дом да се увеличи, да имаме още килими, на които състезателките много по-добре и по-успешно да провеждат своите тренировки“, допълни президентът на федерацията. Предвижда се новата зала да бъде с топла връзка, свързана със сегашната, така че строежът ѝ няма да възпрепятства по никакъв начин подготовката на гимнастичките. „Залата ще бъде разположена на около 10 метра встрани от сегашната зала. Точни срокове не може да дадем, но в момента, в който се проведе обществената поръчка, тогава ще знаем кога ще бъде готова залата, но при всички случаи до края на следващата година би трябвало да бъде откритa”, каза министърът на младежта и спорта Красен Кралев, като посочи, че залата по никакъв начин няма да пречи на стадиона. Капитанът на отбора Симона Дянкова благодари от името на целия отбор и обеща, че ще продължават да са всеки ден в залата, за да работят усилено и да не спират да носят все по-големи успехи за България. Както е известно на съществуващата зала на стадион „Раковски“ беше извършен основен ремонт през ноември и декември тази година на обща стойност 250 000 лева. Строително-монтажните работи включват монтаж на нова дървена подова настилка, възстановяване на гипсокартон  след течове и изолация на тръби, цялостно пребоядисване, монтаж на осветление и дървени врати. Предстои освежаване на коридорите и стаите за настаняване на спортистите и изграждане на възстановителен център.", "date": "2018.12.27", "title": "Правителството отпусна 1,5 млн. лв. за изграждането на нова  зала по художествена гимнастика"}
{"url": "https://www.novinite.bg/articles/169012/NZOK-i-BLS-podpisaha-aneksa-kam-Nacionalniya-ramkov-dogovor", "text": "\r\nВ Министерството на здравеопазването беше подписан анекс към Националния рамков договор за 2018 г. Той беше подписан от НЗОК, БЛС, а министър Кирил Ананиев стана негов гарант. В него са заложени допълнителни 500 млн. лв за медицински дейности през 2019 г. Новият анекс ще влезе в сила от 1 януари.\r\n\r\n\r\n\r\n\r\n\r\n\r\n\r\n\r\n", "date": "2018.12.27", "title": "НЗОК и БЛС подписаха анекса към Националния рамков договор"}
{"url": "https://www.novinite.bg/articles/169007/Napraviha-novi-izmervaniya-na-patya-kraj-Svoge", "text": "Направиха нови измервания на пътя край Своге, където при тежка катастрофа загинаха 20 души. Това се случи в района на опасния завой, където автобус се преобърна и падна в пропаст. Следствен експеримент, както беше обявено предварително, най-вероятно няма да има. Очаква се пътят да остане затворен до 13 часа, като дотогава движението се пренасочва през Бучин проход и Костинброд от служителите на МВР. Тежкотоварните автомобили и автобуси за Северна България ще преминават през магистрала „Хемус”. Локалното движение ще се пропуска от полицията при село Ребърково.", "date": "2018.12.27", "title": "Направиха нови измервания на пътя край Своге"}
{"url": "https://www.novinite.bg/articles/169024/Otlaga-se-uvelichenieto-na-patnite-taksi-v-Garciya", "text": "Очакваното увеличение на пътните такси по главната магистрала в Северна Гърция \"Егнатия\", както и на свързаните с нея напречни главни пътища, няма да влезе в сила от 1 януари, както беше планирано, пише \"Катимерини\", като се позовава на информационния сайт thessnews.gr.\r\nПричина за отлагането е, че увеличението все още не е получило одобрение от компетентната дирекция на Европейската комисия.\r\nСпоред решение на гръцкото правителство от 1 януари таксите трябваше да бъдат увеличени от 0,03 на 0,05 евро, като на различните пунктове за събиране на тол такса увеличението щеше да бъде от 66 до 150 процента.\r\nПрез април се очаква да бъде известен изпълнителят на проект за въвеждане на електронна система за плащане на пътните такси с начален бюджет от 400 милиона евро.\r\n", "date": "2018.12.27", "title": "Отлага се увеличението на пътните такси в Гърция"}
{"url": "https://www.novinite.bg/articles/169015/Premierat-Borisov-pochete-pametta-na-zaginalite-balgarski-vojnici-v-Kerbala", "text": "\r\nПремиерът Бойко Борисов отдаде почит към паметта на загиналите български войници в Кербала. Днес се навършват 15 години от атентата, който отне живота на петима наши военнослужещи в българската база \"Индия\" в иракския град.\r\n\r\n\r\n\r\n\r\n\r\n", "date": "2018.12.27", "title": "Премиерът Борисов почете паметта на загиналите български войници в Кербала"}
{"url": "https://www.novinite.bg/articles/169019/Maya-Manolova-vav-fejsbuk-desetki-firmi-daryavat-utre-hrani-za-decata-ot-priyuta-na-otec-Ivan", "text": "Утре, 28 декември 2018 г., петък от 11.00 часа Мая Манолова ще зарадва децата от дома за сираци „Св. Николай“ на отец Иван в Нови хан с лакомства, плодове и сладкиши за Коледа и Нова година. След призив на омбудсмана във фейсбук, по молба на отец Иван, хранителни, търговски вериги, производители и десетки фирми откликнаха и даряват трайни продукти, с които ще се осигури прехраната на 150-те деца в най-студените зимни месеци. Сред дарените храни са 2 тона картофи, 2 тона портокали, 2 тона мандарини, 500 кг. брашно, 250 кг. ориз, макарони, олио, мляко, извара, кашкавал, консерви и др. Акцията по набиране на продукти продължава и всеки, който иска и има възможност, може да се включи, като ги занесе в приюта на отец Иван в Нови хан.", "date": "2018.12.27", "title": "Мая Манолова във фейсбук, десетки фирми даряват  утре храни за децата от приюта на отец Иван"}
