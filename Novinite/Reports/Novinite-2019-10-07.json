{"url": "https://www.novinite.bg/articles/181045/Prodaljava-akciyata-po-izdirvaneto-na-maja-izcheznal-vav-vodite-na-Marica", "text": "\r\nВ Пловдив продължава акцията по издирването на 42-годишния мъж, който вчера изчезна във водите на река Марица.\r\n\r\n\r\n\r\n\r\n\r\n\r\n", "date": "2019.10.07", "title": "Продължава акцията по издирването на мъжа, изчезнал във водите на Марица"}
{"url": "https://www.novinite.bg/articles/181039/Premierat-Loshi-investicii-nyama-VIDEO", "text": "\"Няма лоши инвестиции, но са ни любими тези, които предлагат много работни места и високи заплати. Европа се отърсва от старите си доспехи и се ориентира към Запада. Ние не правим нищо без нашите съседи и другите ни партньори. И в енергетиката има голям шанс да направим големи проекти”. Това заяви по време на бизнес закуска с представители на Американската търговска камара премиерът Бойко Борисов.Той обясни, че страната ни е една от тези, които най-добре са се възползвали от плана „Юнкер” и през последните години са направени много инвестиции. Една от тях е купуването на изтребители F-16. „Закупихме на нашите пилоти най-доброто в света. Не се изкушихме да дадем по-малко пари”, коментира Борисов.", "date": "2019.10.07", "title": "Премиерът: Лоши инвестиции няма (ВИДЕО)"}
{"url": "https://www.novinite.bg/articles/181048/Bojko-Borisov-AEC-Belene-e-balgarska-centrala-a-ne-ruska", "text": "Мoжeм дa нaпрaвим мнoгo дoбрa aтoмнa цeнтрaлa. Имaмe двa бългaрcки рeaктoрa. Нe бивa дa ce гoвoри зa руcкa цeнтрaлa. Тoвa зaяви прeмиeрът Бoйкo Бoриcoв прeд бългaрo-aмeрикaнcкaтa търгoвcкa кaмaрa.Пo думитe му тoвa би билo eдин крacив прoeкт. Мoщни кoмпaнии били зaинтeрecoвaни oт AEЦ \"Бeлeнe\". Ниe кaтo coбcтвeници мoжeм дa cи търcим пaртньoритe, кaзa тoй и дoпълни, чe труднo ce взeмaт гeocтрaтeгичecки рeшeния, кaзa прeмиeрът.\"Имaмe мнoгo гoлям шaнc дa нaпрaвим гoлям прoeкт. Имaмe двa бългaрcки рeaктoрa, тaкa чe тaзи дoгмa \"руcкa цeнтрaлa\" нe върви. Нa 100% cмe cи ги зaплaтили, тe ca бългaрcки. Aмeрикaнcки турбини, фрeнcкo-гeрмaнcкo oбoрудвaнe при eлeктрoникaтa. Aз миcля, чe тoвa би бил eдин мнoгo крacив прoeкт\", зaяви прeмиeрът.Миниcтърът нa eнeргeтикaтa Тeмeнужкa Пeткoвa зaяви, чe към днeшнa дaтa e oптимиcт зa рeaлизирaнeтo нa прoeктa AEЦ \"Бeлeнe\".„Прoвeждa ce прoцeдурa зa избoр нa cтрaтeгичecки инвecтитoр. Тaзи прoцeдурa бeшe публикувaнa в oфициaлeн вecтник нa EC, цeлтa бeшe дa cтигнe мaкcимaлнo ширoк кръг зaинтeрecувaни лицa. Дa бъдe aбcoлютнo публичнa, тaкa чe дa мoгaт нaиcтинa гoлeми кoмпaнии дa зaявят интeрec и дa учacтвaт в тoзи прoeкт, зaщoтo cмятaм, чe щe бъдe вaжeн нe caмo зa Бългaрия, нo и зa цeлия рeгиoн“,кoмeнтирa eнeргийният миниcтър прeд БНТ.", "date": "2019.10.07", "title": "Бойко Борисов: АЕЦ „Белене“ е българска централа, а не руска"}
{"url": "https://www.novinite.bg/articles/181055/Slavi-skochi-na-bivsh-premier-obvini-go-che-ne-poznava-zakona", "text": "Слави Трифонов реагира, след като в публичното пространство известни личности изразиха мнение, че новосъздадената от него партия \"Няма такава държава\" може да не получи регистрация заради наименованието си. Той цитира закона, за да разясни в частност на проф. Огнян Герджиков защо формацията му няма да им проблем с регистрацията и изрази учудване, че бивш премиер , председател на НС и преподавател по право не познава Конституцията.Позволявам си да коментирам изказване на професор Огнян Герджиков, само защото е бивш председател на Народното събрание и бивш министър-председател. Освен това е и преподавател по право в Софийския Университет. И като такъв, би следвало да познава закона по-добре от всички нас.Вчера професор Герджиков заяви: “... зaкoнът нe пoзвoлявa пaртия дa урoнвa дoбрoтo имe и прecтиж нa държaвнocттa. A нaрушeниe нa тoвa изиcквaнe ce cъдържa oщe в имeтo нa caмaтa пaртия \"Нямa тaкaвa държaвa\".Малко факти.", "date": "2019.10.07", "title": "Слави скочи на бивш премиер, обвини го, че не познава закона"}
{"url": "https://www.novinite.bg/articles/181057/Trus-v-turizma-i-u-nas-Astral-holidejz-falira", "text": "Скоро, след като британският туристически оператор \"Томас Кук\" фалира, отраженията върху българската туристическа индустрия започват да се проявяват. Това е и българският партньор на групата. \"Астрал холидейз\", който е и един от най-големите туроператори в страната, обяви, че влиза в процедура по несъстоятелност, съобщиха от туроператорската агенция. \"С огромно съжаление и разочарование, искаме да Ви съобщим, че се налага да прекратим дейността и да започнем процедура по обявяване в несъстоятелност на „АСТРАЛ Холидейз Интернешънъл“ АД от 07.10.2019 г. след почти 24 години присъствие на туристическия пазар и въпреки неимоверните усилия на ръководството и служителите.Това решение е взето след изключително много дискусии, усилия и опити да се осигури финансиране за дружеството. Причините да се стигне до тук са комплексни, но това, което ни остава са спомените, невероятните моменти, когато Вие сте били щастливи, и когато сме били причината за Вашето добро настроение и пълноценна почивка. През годините винаги сме се старали да постигаме високо качество на предлаганите от нас услуги и да осигурим максимален комфорт на нашите клиенти, както и незабравими изживявания\", пишат от там.Агенцията уверява, че е предприело всички мерки за зашита на клиентите си.„АСТРАЛ Холидейз Интернешънъл“ АД поддържа валидна застрахова „Отговорност на туропратора“, за да може там където нашите неимоверни усилия не са достатъчни, да бъдем подкрепени от нашите партньори ЗК „Уника“.Пътуванията на всички клиенти, закупили почивки от „АСТРАЛ Холидейз Интернешънъл“ АД, които в момента се намират зад границата са изцяло платени, поради което не съществува опасност от проблеми с полети или отказ за настаняване в хотели или други туристически услуги\", става ясно от каченото на сайта на агенцията.„АСТРАЛ Холидейз Интернешънъл“ АД няма да има възможност да осъществи бъдещи планирани пътувания на част от своите клиенти след 07.10.2019г. Клиенти с бъдещи пътувания, които са заплатени на 100% от АСТРАЛ Холидейз Интернешънъл към партньори, ще бъдат лично уведомени от служители на „АСТРАЛ Холидейз Интернешънъл“ АД.Клиенти, закупили само услугата самолетен билет с редовни или нискотарифни авиолинии, също ще осъществят своите пътувания, тъй като всички билети са вече закупени и платени от „Астрал Холидейз Интернешънъл“ АД. За проверка на разписанието и часовете на полетите, препоръчваме клиентите да направят справка със съответната авиокомпания, когато наближи датата на пътуване по издадените вече самолетни билети.Подчертаваме, че клиентите на „Астрал Холидейз Интернешънъл“ АД, които са внесли депозити или са платили изцяло сумите по своите бъдещи организирани пътувания, но АСТРАЛ Холидейз не е заплатил към партньор или доставчик, ще бъдат обезщетени както следва по закон. Те са гарантирани със застраховка „Отговорност на туроператора“, сключена между „Астрал Холидейз Интернешънъл“ АД и ЗК „Уника“, с покритие - 700 000 лв. Координатите за връзка със застрахователя и още полезна информация са посочени в съответните договори за туристически пакети и приложенията към тях.Това реално е първата пряка жертва на Thomas Cook, като \"Астрал\" движеше програмата като трансфери, екскурзии и т.н. на 200 хил. чужди туристи от фалиралия оператор. Отделно още над 50 хотела ще имат неплатени сметки за летния сезон и тяхното финансово здраве е още неясно. ", "date": "2019.10.07", "title": "Трус в туризма и у нас - \"Астрал холидейз\" фалира"}
{"url": "https://www.novinite.bg/articles/181062/Angelkova-svika-speshna-sreshta-za-falita-na-Astral-Holidejz", "text": "Министърът на туризма Николина Ангелкова свиква този следобед извънредна среща с ръководството на \"Астрал Холидейз\" и застрахователното дружество \"Уника\" АД. Причината е обявеното прекратяване на дейността и започването на процедура по несъстоятелност на туроператора, съобщиха от Министерството на туризма.От там уточняват, че \"Астрал Холидейз Интернешънъл\" АД има валидна застраховка със застрахователната компания \"Уника\" АД. Лимитът на полицата е 700 000 лв. и е за срок до 14 ноември 2019 година.В момента се работи по изясняване на точния брой туристи, които имат договори за туристическа услуга с \"Астрал Холидейз\".Дружеството уверява, че пътуванията на основната част от туристите, закупили почивки, които в момента се намират зад граница, са платени. Компанията информира още, че клиенти, закупили само услугата самолетен билет с редовни или нискотарифни авиолинии, също ще осъществят своите пътувания.В официалната позиция на дружеството се казва, че потребителите на \"Астрал Холидейз Интернешънъл\" АД, които са внесли депозити или са платили изцяло сумите по своите бъдещи организирани пътувания, но \"АСТРАЛ\" не е заплатил към партньор или доставчик, ще бъдат обезщетени както следва по закон.Министерство на туризма е в непрекъсната връзка с представители на туроператора и следи ситуацията, за да бъдат защитени интересите на туристите според правилата на българското законодателство", "date": "2019.10.07", "title": "Ангелкова свика спешна среща за фалита на \"Астрал Холидейз\""}
{"url": "https://www.novinite.bg/articles/181067/200-turisti-chakat-350-000-lv-obezshtetenie-ot-zastrahovatelya-na-Astral-Holidejz", "text": "Пострадалите от обявилия фалит „Астрал Холидейз“ са 200. Засегнатите трябва да се обърнат към застрахователя на туропетора „Уника“.\r\nОбщата сума, която ще покрие застрахователят, е 350 хил.лв., стана ясно на брифинг на туристическия министър Николина Ангелкова заедно с представители на „Астрал Холидейз“ и застрахователното дружество „Уника“.\r\n„Застраховката на „Астрал Холидейз“ е абсолютно валидна, всички претенции на засегнатите туристи ще бъдат изплатени от застрахователя. Размерът на застраховката на „Астрал Холидейз“ е 700 хил. лв.“, каза Ангелкова.\r\n", "date": "2019.10.07", "title": "200 туристи чакат 350 000 лв. обезщетение от застрахователя на „Астрал Холидейз“"}
{"url": "https://www.novinite.bg/articles/181066/Mega-proekt-Betonniyat-most-v-Plovdiv-shte-bade-vzriven", "text": "Темата за бъдещето на бетонния мост отново е в дневния ред на града покрай предизборната кампания. След като излезе информация за пусната обществена поръчка за демонтирането на съоръжението, кметът Иван Тотев днес заяви, че ясно и категорично е казал, че мостът трябва и ще бъде премахнат.„Това е държавен проект в много напреднала фаза, който е много по-голям от предизборните говорения. НКЖИ нямат нищо против мостът да остане, но това трябва да е решение на общината. Трябва да е ясно обаче, че в инженерните науки няма такова нещо като повдигане на мост. Няма как да се случи това. За да има мост на това място, първо стария трябва да бъде бутнат, а после общината да построи нов, но с новите отстояния. Говорим за изграждането на ново съоръжение”, подчерта кметът Тотев.", "date": "2019.10.07", "title": "Мега проект: Бетонният мост в Пловдив ще бъде взривен"}
{"url": "https://www.novinite.bg/articles/181051/Muravej-Radev-napisa-kniga-za-adskite-macheniya-v-komunisticheskite-lageri", "text": "Бившият финансов министър Муравей Радев представи на книгата си „Прекършен живот“, която разказва за трудностите, през които е минал баща му Георги по време на 10-годишния си престой в комунистическите лагери, 5 от тях – в Белене.Гости на премиерата в препълнената зала на Историческия музей в Пловдив бяха председателят на Комисията по бюджет и финанси в парламента Менда Стоянова, кандидатът за кмет на район „Централен“ Георги Стаменов, кандидатите за общински съветници Иглика Казанджиева, Фиданка Кацарова, Тони Каменова, Мария Ненчева, Мирослав Тенев и много пловдивчани.„Хората са били хвърляни в лагерите, защото не са страдали достатъчно за кончината на Сталин. На много от тях са им измръзнали крайниците и са били ампутирани. Тази съдба е сполетяла племенника на Пейо Яворов, който е загубил и двата си крака до коленете“, каза бившият финансов министър.Председателят на Комисията по бюджет и финанси Менда Стоянова адмирира Муравей Радев за книгата и го призова да не спира да пише, за да е наясно младото поколение с този период и никога комунистите да не се връщат отново в управлението.„Нека тази книга не е последната, за да може днешната генерация да знае историята ни и да оцени свободата, с която разполага“, отбеляза Стоянова.Муравей Радев призна, че е жив свидетел на много ключови събития и би могъл да ги събере в мемоари.", "date": "2019.10.07", "title": "Муравей Радев написа книга за адските мъчения в комунистическите лагери"}
{"url": "https://www.novinite.bg/articles/181064/Angel-Djambazki-kani-kandidatite-za-kmetove-na-Sofiya-da-si-napravyat-test-za-narkotici", "text": "Това ще е тест и за други зависимости!Един от основните претенденти за кмет на София Ангел Джамбазки изпрати писма до своите конкуренти в битката за София с покана утре, 8 октомври, от 9.00 ч. в поликлиниката на Военномедицинска академия (ВМА) да си направят кръвни тестове за наркотици.Очаквам всички парламентарно представени партии със свои кандидати, както и всички, които според социологията имат своето влияние и шансове да станат градоначалници на столицата да тестват себе си за зависимости от наркотични вещества, призовава Джамбазки.Все пак е важно нашите избиратели да знаят кого избират и дали кандидатите, за които гласуват, не използват забранени вещества. Това ще е тест и за други зависимости, категоричен е още кандидатът на ВМРО за кмет на София.", "date": "2019.10.07", "title": "Ангел Джамбазки кани кандидатите за кметове на София да си направят тест за наркотици"}
{"url": "https://www.novinite.bg/articles/181061/Geroj-Burgazliya-se-metna-v-moreto-i-spasi-daveshta-se-tijnejdjarka", "text": "Бургазлия спаси младо момиче от сигурна смърт. Малко след 10:30 часа в морето в районна около Моста се чули викове за помощ от 17-годишно момиче. Случаен минувач без да се замисли скочил във водата и извадил на брега давещата се ученичка.Пристигналият на място екип на Спешна помощ откарал девойката в болницата, където в момента се установява здравословното й състояние, съобщиха от полицията. При пристигане на медиците момичето е било контактно.Спасената е влязла с дрехите си във вече студените води. Към момента не е ясна причината 17-годишната да се озове в морето.", "date": "2019.10.07", "title": "Герой! Бургазлия се метна в морето и спаси давеща се тийнейджърка"}
{"url": "https://www.novinite.bg/articles/181030/Dneven-horoskop-za-ponedelnik", "text": "Направете нещо страхотно за себе си днес. Винаги се грижите са околните, но днес е време да обърнете внимание и на себе си. Поглезете се и в никакъв случай не изпитвайте угризения за това.   Не можете да четете мисли, но днес имате чувството, че имате тази способност. Разбирате какво тормози хората само като ги погледнете. Емоциите ви са силно изострени днес. Някой се нуждае от вашата помощ, но няма никаква представа какъв е правилния начин да ви попита. Опитайте да разберете от какво се нуждаят хората около вас, преди да са ви попитали.  Вижте повече на: ", "date": "2019.10.07", "title": "Дневен хороскоп за понеделник"}
{"url": "https://www.novinite.bg/articles/181063/Polovinata-domakinstva-u-nas-nyamat-pari-za-toplo", "text": "Около 50% от българските домакинства всъщност са на границата да не успяват да покриват разходите си за нормално, комфортно и здравословно отопление, според проучването на неправителствената организация. Делът от населението в България, което не може да поддържа домовете си достатъчно топли, е 39,2% - най-високият в Европейския съюз. Същото се отнася и за дела на домакинствата, които не могат да си позволят охлаждане през лятото - 49,5%. Най-високият дял от населението с просрочени задължения по сметките за енергия засега е в Гърция, но България е на второ място с 31.7 на сто. „И трите фактора, които определят равнището на енергийна бедност - ниски доходи, високи цени на енергията (в сравнение с покупателните възможности на населението), и сгради с лоши енергийни качества - са налице“, твърди Драгомир Цанев от \"ЕнЕфект\".В ЕС 11% от жителите или около 54 милиона души, се водят енергийно бедни. Месечната целева помощ за отопление за този сезон у нас е 93,18 лева. До края на септември подалите документи за повече топло вкъщи са 258 212, одобрените са 196 980, а тези, на които е отказана помощ, са 30 279. Най-много от нуждаещите се са поискали да им се помогне за твърдо гориво, а най-малко - за топлоенергия и природен газ.  Решението, което би донесло устойчиви резултати, според ЕнЕфект е дълбокото енергийно ефективно обновяване и поддръжката на жилищните сгради. То директно намалява разходите за енергия и нуждата от енергийни помощи, като същевременно позволява модернизация на отоплителните системи и ограничава замърсяването на въздуха. Докладът на неправителствената организация ще бъде предоставен на общините. Целта е иницииране на дискусия за най-добрите и приложими методи за подобраване на енергийната ефективност. Парадоксално е, България е първа в Европа по енергийна бедност, тъй като според данни на Евростат за две поредни години (2017-а и 2018-а) страната ни е сред тези с най-евтин ток дори при високи цени на природния газ.", "date": "2019.10.07", "title": "Половината домакинства у нас нямат пари за топло"}
{"url": "https://www.novinite.bg/articles/181069/Majka-j-i-bashta-j-sa-balgari-a-tya-stana-Mis-Turciya", "text": "Момиче с български корени от Джебел стана новата Мис Турция. Нейното име е Симай Расимоглу и е на 22 години.Родена е в Бурса през 1997 г. в българско емигрантско семейство. Баща ѝ е родом от Джебел, а майка ѝ е от Момчилград. Симай се пребори за титлата сред двадесет претендентки от цяла Турция, пише 24 часа. Освен най-красива, тя е и най-висока сред участничеките със своите 1,88 см.Красавицата е завършила един от най-престижните университети в съседката ни\"Улудаг” в Бурса. Специалността ѝ е\"Архитектурна реставрация”. Дори вече работи по специалността си в голяма фирма, а причината да се запише в конкурса са нейните колеги, които я поощрявали да подаде документите си за предварителния кастинг. Симай не е скъсала връзката си с родината на своите родители. Преди 3 години е била в Момчилград. Това става ясно от фейсбук профила ѝ, където е публикувала своя снимка, на която се вижда как се разхожда по улиците на малкия град.След победата в \"Мис Турция” красавицата ще представи съседката ни на конкурса \"Мис Свят”, който тази година ще се проведе в Англия.", "date": "2019.10.07", "title": "Майка й и баща й са българи, а тя стана Мис Турция"}
{"url": "https://www.novinite.bg/articles/181029/Bomba-izbuhna-v-garaj-na-jilishtna-kooperaciya-v-centara-na-Montana", "text": "Бомба избухна в гараж на жилищна кооперация в центъра на Монтана. Там бил паркиран нов джип, собственост на известен адвокат.Взривът, избухнал към 3,15 ч. в нощта срещу понеделник, станал пожар, който опушил апартаменти в кооперацията. Избити са и стъклата на блока. Колата на адвоката е изгоряла напълно. От ударната вълна едната врата на гаража е изхвърчала 10 метра напред. По автомобила и гаража на екипа на NOVA в Монтана също са нанесени щети. Колата е със счупени стъкла и щети по ламарините. Стената между гаражите е паднала.Точно преди седмица в блока друг гараж също е бил запален умишлено. За щастие жертви няма.", "date": "2019.10.07", "title": "Бомба избухна в гараж на жилищна кооперация в центъра на Монтана"}
{"url": "https://www.novinite.bg/articles/181028/VKS-gleda-deloto-sreshtu-Polfrijman", "text": "Върховният касационен съд ще разгледа днес делото на Джок Полфрийман.Магистратите първо трябва да решат дали искането на главния прокурор за предсрочното му освобождаване от затвора е основателно. Ако го уважат, казусът ще се върне за ново разглеждане. Джок Полфрийман все още се намира в общежитието за мигранти в Бусманци, въпреки че според съда няма пречка да напусне страната. А докато ВКС решава, ВМРО организира протест пред Съдебната палата срещу предсрочното освобождаване на Полфрийман", "date": "2019.10.07", "title": "ВКС гледа делото срещу Полфрийман"}
{"url": "https://www.novinite.bg/articles/181034/Otkriha-trup-na-jena-blizo-do-Vidin", "text": "На 6 октомври в 08.28 часа в дежурната част на полицията бил получен сигнал за починала жена в дома си в село Винарово. Това съобщиха от ОДМВР-Видин.Дежурна оперативна група извършила оглед на местопроизшествието, установена била самоличността на жената – 93-годишна жителка на селото.Криминалисти констатирали по тялото й белези от изгаряне в резултат на боравене с електрическа отоплителна печка.Трупът е транспортиран за аутопсия във видинската болница. По случая в РУ-Видин е образувано досъдебно производство.", "date": "2019.10.07", "title": "Откриха труп на жена близо до Видин"}
{"url": "https://www.novinite.bg/articles/181036/Do-dva-meseca-VKS-shte-se-proiznese-po-deloto-Polfrijman", "text": "До два месеца Върховният касационен съд (ВКС) ще се произнесе по искането на главния прокурор за възобновяване на делото за предсрочното условно освобождаване на австралийския гражданин Джок Полфрийман, който бе пуснат от затвора с решение на Апелативния съд - шест години и десет месеца преди края на 20-годишната му ефективна присъда за убийството на студента Андрей Монов. Това е максималният срок, в който ВКС трябва да се произнесе по случая.Решенията, които се очакват са - първо, по допустимостта на искането на главния прокурор, а ако то бъде допуснато, съдът трябва да се произнесе по същество дали делото да бъде възобновено.Самият Джок Полфрийман не присъства в съдебната зала, тъй като не може да напусне дома за чужденци в Бусманци. В съдебната зала беше посланикът на Австралия в Гърция, който следи случая.Прокурорът по делото и адвокатът на Полфрийман повториха коментираните вече два аспекта. Според прокуратурата съдебният състав на Апелативния съд неправилно е постановил своя съдебен акт с определение, а не с решение, така го е направил необжалваем. Според адвоката съдебната практика е такава и предупреди за предстоящ хаос, ако ВКС реши да възобнови делото за предсрочно освобождаване на това основание, защото това ще даде повод на много други затворници да поискат възобновени делата им. Вторият по-съществен въпрос е за безпристрастността на съдебния състав. Според главния прокурор Калин Калпакчиев и Весислава Иванова от съдебния състав са имали връзки с Българския хелзинкски комитет, който е дал една от добрите характеристики за Джок Полфрийман. Според адвоката това е само едно от многото доказателства по делото, отбелязва БНР.Определението на апелативните съдии Калин Калпакчиев, Весислава Иванова и Виолета Магдалинчева беше коментирано в парламента, във Висшия съдебен съвет и на улицата, включително с обидни определения и заплахи, особено към Калпакчиев и Иванова. Именно заради тяхното участие в съдебния състав Сотир Цацаров прати окончателното определение във Върховния касационен съд.Днес недоволни от решението на Софийския апелативен съд протестираха пред Съдебната палата, организирани от ВМРО.", "date": "2019.10.07", "title": "До два месеца ВКС ще се произнесе по делото \"Полфрийман\""}
{"url": "https://www.novinite.bg/articles/181041/Panika-v-Sliven-Romi-na-pojar-otvedoha-decata-si-ot-klasnite-stai", "text": "Две сливенски училища, в които учат ромските деца от квартал \"Надежда\", бяха опразнени за минути. Масово родителите се втурнаха в училищния двор и на пожар отведоха децата си от класните стаи.\"Беше ужас, щяха да ни изпотъпчат. Деца пищяха отвътре, отвън родители\", разказа една жена от персонала.Според майки на деца някой се е обаждал по телефона, а паниката бързо е обзела цялата махала. Някои от родителите са се втурнали направо от работните си места към училището.За минути около 10.30-11.00 часа 6-то и 8-мо основно училище се опразниха.По информация на DarikNews от РУО-Сливен директорите на двете училища веднага са сигнализирали в полицията.Предполага се, че става въпрос за провокация.По същото време на посещение в Сливен е и образователният министър Красимир Вълчев.Той веднага е бил уведомен за случилото се.", "date": "2019.10.07", "title": "Паника в Сливен: Роми на пожар отведоха децата си от класните стаи"}
{"url": "https://www.novinite.bg/articles/181046/Ima-vtori-zadarjan-sled-bankoviya-obir-v-Sofiya", "text": "Полицията в София задържа заподозрян във връзка с обира на банков клон преди ден, при който бяха задигнати 185 000 лева. У арестувания са открити около 60 000 лева от откраднатата сума, съобщава .Мъжът е бил арестуван часове след кражбата на парите от незаключена каса в банка в хипермаркет на столичния булевард „Европа“. Все още се издирват и други участници, като се предполага, че те са двама.В неделя полицията откри и запалена кола близо до село Мрамор, Софийско. Предполага се, че тя е свързана с обира.По случая работят СДВР и Националната полиция. Води се досъдебно производство. ", "date": "2019.10.07", "title": "Има втори задържан след банковия обир в София"}
{"url": "https://www.novinite.bg/articles/181054/Razbiha-biznesa-na-dilari-v-Montansko", "text": "Полицията е разбила бизнеса на неизвестни дилъри в Монтанско, информира агенция BulNews. Открито е голямо количество канабис в две коли и наркооранжерия, съобщиха от пресцентъра на МВР-Монтана.Вчера в полицията е получен сигнал за случая. Ченгетата отишли на посочено място на земен път в местността Стокина бабка край село Долна Вереница. Там те открили два автомобила  „Хонда CR-V” с монтански регистрации. Справка показала, че собствениците са двама младежи от областния град на 21 и 26 години. На двете возила са извършени претърсвания. Под предния капак на първия автомобил служителите на реда намерили бяла найлонова свивка, в която имало 2 части от зелено растение канабис с дължина 10 и 14 сантиметра и тегло от 21.2 грама. Под прага на втория автомобил пък, между предната и задната врата от дясната страна, били намерени още 2 части от същото растение с размери 12.5 и 7.5 сантиметра, като общото им тегло било 18.4 грама. Намерени били още 1.4 грама от дрогата, която била скрита под гумената стелка на предната дясна седалка. Там полицаите се натъкнали и на саморъчно направен нож тип „мачете“. Същата нощ между 23.40 и 1.35 часа е извършен оглед и друга местност – Чукаро край същото село, до която се стига по отъпкана пътека встрани от земен път. Там, сред храсти и дървета, били намерени 7 засадени зелени храста канабис. Дължината на листната им маса била от 1.40 до 2.10 метра, а теглото - около 12 кг. На около 50 метра от храстите в гориста местност имало заслон, направен от картон и син полиетиленов найлон. Около него са открити 5 чифта черни гумени ръкавици и опаковки от напитки. Под найлона пък е намерена картонена конструкция, състояща се от две части, като на всяка имало завързани по дължина платнени връзки, наподобяващи простор, на които висели общо 20 растения канабис с различна дължина и общо 180 съцветия. Теглото на изсушената вече дрога било 4.5 килограма. Полицията издирва кой е завъдил и скрил наркотиците. По случая е образувано досъдебно производство.", "date": "2019.10.07", "title": "Разбиха бизнеса на дилъри в Монтанско"}
{"url": "https://www.novinite.bg/articles/181058/Specpolicai-shturmuvaha-noshtno-zavedenie-v-Plovdiv", "text": "Мащабна полицейска операция се провела в събота през нощта в едно от нощен клуб \"Сикретс\" в Пловдив, съобщи TrafficNews.bg. Проверката е била с особен акцент към лица на видима възраст под 18 години. Мобилизирани са били редица полицаи от сектор Специализирани полицейски сили.След полунощ спецполицаите, техни колеги от Икономическа полиция и представители от Детска педагогическа стая са щурмували чалга клуба, намиращ се на булевард „България”. Музиката е била спряна, светлините включени, а входовете блокирани. Униформените щателно са проверили всички клиенти на заведението. Изискани са били лични карти, за да се установи имали непълнолетни лица на територията на нощният клуб.Не е било позволено лица да напускат заведението, докато не бъдат проверени. Освен проверките за непълнолетни купонджии, проверяващите са следили и за спазване на забраната за пушене в закрити помещения. Въпреки поканата отправена съм Регионалната здравна инспекция да се включат в акцията, служители на РЗИ не са участвали.", "date": "2019.10.07", "title": "Спецполицаи щурмуваха нощно заведение в Пловдив"}
{"url": "https://www.novinite.bg/articles/181065/Predvijdat-promeni-Bez-plateni-danaci-ne-mojem-da-iznasyame-prenasya-pari-prez-granicata", "text": "Митничарите няма да допускат лице, което дължи данъци в България, да пренася пари през границата. Това предвиждат промени във Валутния закон, качени за обществено обсъждане.В момента законът предвижда, митническите органи да получават служебно информация дали  лице, което пренася сума от или над 30 000 лева или тяхната равностойност в друга валута през границата за трета страна, има публични задължения.Ако се установи, че то има неплатени данъци в България, митничарите вече няма да допускат пренасянето на паричните средства, предвижда промяна в закона.Променят се и санкциите при недеклариране на валута на границата.Ако лицето не декларира, че пренася суми над 10 000 евро или тяхната равностойност в лева, благородни метали или скъпоценни камъни, както е по закон, то ще бъде глобено в размер на една пета от стойността на недекларираното.Санкцията важи, ако деянието не съставлява престъпление.Сега глобите са между 1000 и 3000 лева за физически лица и от 2000 до 6000 лева за фирми.Когато парите или бижутата са укрити по специален начин, глобата ще бъде в размер на една четвърт от стойността им.", "date": "2019.10.07", "title": "Предвиждат промени: Без платени данъци, не можем да изнасяме пренася пари през границата"}
{"url": "https://www.novinite.bg/articles/181059/Obirdjiite-ot-Lyulin-sledili-bankerkata-ot-mesec-nasochili-se-pravo-kam-sejfa", "text": "Банковите обирджии, които в София задигнаха 185 хил. лв, наблюдавали касиерката на ограбения офис от месец. С тази задача бил натоварен единият от тях, на който пръв му дошла идеята за кражбата, забелязвайки, че служителката е небрежна в своите действия. Това съобщи шефът на СДВР Георги Хаджиев. Той и градският прокурор на София Емилия Русинова дадоха повече подробности по случая.Навикът й бил, когато излиза от офиса, да заключва само входната врата, но не и трезора, където се намирали парите. И това било използвано като информация от крадците.Час след обира бил задържан единият извършител - този, който наблюдавал касиерката. Той бил заловен с част от парите.Вчера в дома си в кв. \"Банишора\" бил арестуван и човекът, който разработил ключа, с която крадците отключили вратата на офиса, като ключарят е обвинен в помагачество.Издирват се още двама. Те са известни на полицията.Трима от извършителите на грабежа са криминално проявени – за кражби и документни престъпления.Прокурорката уточни, че близка на единия от крадците е била използвана като отцепка, жената наблюдавала дали някой няма да се приближи към офиса и трябвало да сигнализира крадците.Това, което е любопитно, е че в помещението е имало и други суми пари, които все още не са уточнени, но апашите се насочили само към чувалчето в трезора.Това, че сейфът е оставал незаключен, се виждало извън офиса. Полицията е открила опожарен и автомобила Toyota, с който тримата крадци се предвижвали. След престъплението двама от тях, пътували с колата, която впоследствие била опожарена, а единия по друг начин.", "date": "2019.10.07", "title": "Обирджиите от Люлин, следили банкерката от месец, насочили се право към сейфа"}
{"url": "https://www.novinite.bg/articles/181038/Kitajci-udariha-po-samochuvstvieto-na-Grigor-Dimitrov", "text": "Родна ракета №1 Григор Димитров падна с едно място в световната ранглиста на АТП, след като през миналия понеделник отпадна още на старта на турнира по тенис за мъже в Пекин срещу руснака Андрей Рубльов. Той няма да играе и на предстоящия \"Мастърс\" в Шанхай, но ще бъде в основната схема на турнира в Стокхолм следващата седмица.Отсъствието на хасковлията в Шанхай е заради отказа на организаторите да му предоставят \"уайлд кард\", което беше сериозен удар по самочувствието на нашето момче.Седмичната ранглиста не предложи изменения в челната десетка. Тя е оглавявана от Новак Джокович (Сърбия) с 10365 точки, следван от Рафаел Надал (Испания) с 9225, Роджър Федерер (Швейцария) с 7130 и други.България вече има нова първа ракета, но при двойките. Александър Донски е 479-и в света и с 11 позиции пред Александър Лазаров, след като спечели титлата в Претория. Той бе първи и на сингъл, което пък му позволи да се изкачи със 74 места до 727-о в индивидуалната ранглиста.", "date": "2019.10.07", "title": "Китайци удариха по самочувствието на Григор Димитров"}
{"url": "https://www.novinite.bg/articles/181040/Bodurov-se-izpovyada-vav-Fejsbuk-atakuva-Stojcho-Stoilov-i-Grisha-Ganchev", "text": "Капитанът Николай Бодуров, който изпадна в немилост, най-после наруши мълчанието и проговори за отсъствието си от игра за ЦСКА и проблемите в клуба. Той открито атакува Стойчо Стоилов, удари и по Гриша Ганчев.", "date": "2019.10.07", "title": "Бодуров се изповяда във Фейсбук, атакува Стойчо Стоилов и Гриша Ганчев"}
{"url": "https://www.novinite.bg/articles/181024/Bezzab-Levski-v-Razgrad-orlite-letyat-kam-deveta-poredna-titla", "text": "Лудогорец няма спирка под ръководството на младия наставник - Станислав Генчев. Разградчани показаха класа, възползваха се от ситуациите си и биха резонно Левски с 2: в мач от 12-ия кръг на efbet Лига. Така \"орлите\" уверено летят към десета поредна титла.Първото полувреме предложи по няколко интересни ситуации пред двете врати. И домакините, и техните съперници стигаха често до статични положения в близост до пеналта на съперника, което правеше играта любопитна за наблюдаване.\"Сините\" използваха предимно крилата си, в опит да застрашат своите опоненти. На моменти пък Станислав Иванов можеше да бъде забелязан да играе в ролята на последен в защитата на столичани, помагайки на съотборниците си да изнесат кълбото.Разградчани, от своя страна, се опитваха да владеят топката по-продължително и да изграждат постепенно атаките си. В завършващата фаза те действаха бързо, с по едно докосване, което затрудняваше противодействието на софийската отбрана.Именно при една такава скоростна акция в 16-ата минута се стигна и до откриването на резултата. Жоржиньо напредна по десния фланг и центрира, получи се разбъркване, Кешеру свали топката към Чибота, който стреля от движение и с атрактивно изпълнение прати топката неспасяемо в мрежата на Миятович.Последваха нови две опасности пред \"синия\" вратар, но отново Чибота не успя да ги завърши подобаващо, като от близка дистанция стреля над вратата.Клаудиу Кешеру и Живко Миланов можеха да се разпишат от свободен удар, но изстрелите и на двамата се оказаха неуспешни.В крайна сметка надмощието на Лудогорец в средата на терена и добрите действия на \"зелената\" защита запазиха резултата непроменен до почивката.През второто полувреме голяма част от инициативата бе предоставена от разградчани на техните опоненти.Лудогорец изчакваше възможност в собствената си половина, като подсигури допълнително крилата си, където софиянци пробваха да атакуват през първата част.Чисто положение за реализиране на ново попадение в срещата се откри пред Кешеру, който бе изведен добре пред Миятович, но се забави и стреля в тялото на стража.Корнерите за тима на Левски зачестиха преди края на срещата, но при тях бранителите на \"зелените\" бяха на ниво и изчистваха топката напред.Нарушенията до края на двубоя зачестиха, а въпреки извършените и от двамата треньори смени, до нова корекция в резултата така и не се стигаше.Това все пак се случи десет минути преди края, когато Кешеру получи пас отдясно по нападението на разградчани, овладя добре топката и стреля точно, слагайки точка на спора.Така Лудогорец се поздрави с важни три точки в борбата за титлата и остава на върха в класирането, като разполага с 4 пункта повече от днешния си преследвач.\"Сините\" нямат победа над Лудогорец в последните си 11 гостувания и днес тази неприятна за тях тенденция бе затвърдена.", "date": "2019.10.07", "title": "Беззъб Левски в Разград, \"орлите\" летят към девета поредна титла"}
{"url": "https://www.novinite.bg/articles/181035/Kakva-e-idealnata-razlika-vav-vazrastta-mejdu-maja-i-jenata-za-harmonichna-vrazka", "text": "Любовта може да пламне между всякакви хора, без значение каква е разликата във възрастта им или какъв точно е социалният им статус. Дали обаче подобен съюз би бил щастлив или е по-добре просто е да се насладите на момента и да потърсите по-подходящ партньор?Как ще се развият отношенията ви, ако има разлика във вашата възраст и тази на половинката ви? На тези въпроси ще отговорим в следващите редове. Ще ви споделим и каква е идеалната разлика във възрастта между мъжа и жената.Хармонията в една връзка преди всичко разбира се зависи от емоционалната зрялост на партньорите и способността им за постигане на консенсус. Определени статистически данни разкриват няколко неща.Смята се, че най-силните брачни съюзи се създават, ако съпругът е с две до пет години по-голям от съпругата си. В този случай умственото развитие на партньорите е приблизително същото. Мъжът вече е в състояние да застане начело на семейството. Той ще предпазва половинката си и същевременно няма да указва прекалено силен натиск.Ако обаче партньорите са възрастни и са преминали тридесетгодишна възраст, то тогава е възможен силен брачен съюз и между хора, които са си връстници.Двойка, може да бъде щастлива и ако една жена е малко по-възрастна от съпруга си, защото на такава възраст (над 30) един мъж си е самодостатъчен. За представителките на нежния пол, които са преминали тази възрастова граница, по-младите мъже се струват по-привлекателни и интересни.Има все повече бракове, при които съпругът е доста по-възрастен от своята избраница. Обществото вече става все по-толерантно към такива двойки. Доказано е, че дамите запазват свежестта и привлекателността си много по-дълго при подобен съюз.Има и бракове, при които мъжът е доста по-млад от любимата си. Млад партньор прилича със свежест и наивност.Жените все пак предпочитат съюзи с по-възрастни и мъдри мъже именно заради тяхната зрялост и опит в решаването на проблеми. Младата жена се чувства много по-защитена, отколкото с мъж на нейната възраст или по-млад.Слабата страна на неравностойните бракове е, че младият партньор все още има нужда от забавения и партита, а по-възрастният иска спокойствие и тишина. Кавгите могат да възникнат заради различните житейски цели, възгледи и интереси, съобщава \"Блиц\".Ако мъжът е много по-възрастен от своята съпруга, винаги има нотка на съмнение за мотивите на дамата и това се пренася в отношенията им в даден етап от връзката.", "date": "2019.10.07", "title": "Каква е идеалната разлика във възрастта между мъжа и жената за хармонична връзка?"}
{"url": "https://www.novinite.bg/articles/181068/Mitichnata-savetska-gaubica-M-30-80-godini-e-na-vyarna-slujba-po-sveta", "text": "Легендарната съветска гаубица М-30 е същото оръжие на Победата, както и танкът Т-34, щурмовият самолет Ил-2 и реактивната установка БМ-13. Според местните и чуждестранни историци този инструмент се счита за един от най-съвършените от онези, произведени по време на Втората световна война, пише \"Поглед инфо\".Наскоро “Тридесетицата” отбеляза своята годишнина: на 29 септември 1939 г. тя е приета от Червената армия под името “122 мм гаубица от модел 1938 г.” Работата по нейното създаване е ръководена от блестящия конструктор на родната артилерия Фьодор Петров.Гаубицата участва във всички решителни битки на Великата Отечествена война и се показа в най-добрата светлина, печелейки истинска любов и уважение от бойците. М-30 се използва не само за унищожаване на човешка сила, различни укрепления, но и за борба с бронирани машини, включително срещу тежки танкове.Тя може да поразява цели със снаряди с тегло над 21 кг на разстояние над 11 000 метра. Скоростта на огъня достига шест изстрела в минута. Бойното тегло на оръдието е 2450 кг, като в екипажа са включени 8 души. Трябва да се спомене, че вариант на гаубицата е монтиран в самоходната артилерийска установка Су-122.Общо са произведени над 19 200 броя. След 1945 г. тази артилерийска легенда все още е на служба на Съветската армия и други държави. Под наименованието Тип-54, тя е произвеждана в Китайската народна република, където също е използвана за създаването на лекото самоходно оръдие Тип-70.В момента М-30 може да се види в репортажите от Сирия, като част от правителствените сили, тези пушки помагат за унищожаване на терористите.", "date": "2019.10.07", "title": "Митичната съветска гаубица М-30 80 години е на вярна служба по света"}
{"url": "https://www.novinite.bg/articles/181031/Kradci-obraha-nepodvijna-vazrastna-jena-vav-Valchedram", "text": "Поредна история за кражба от възрастен човек в Северозапада. Този път престъплението е извършено във Вълчедръм. Със зов за помощ ни потърси живееща сама болна жена - неподвижна и прикована на легло. Тя е останала без спестяванията си, след като крадец влязъл в дома й през нощта. Той взел дори и възглавницата й. След седмица отново се върнал и този път откраднал всичко, което било пред очите му.„Не е човешко това! Иди да крадеш от богатите, а не от такива като мен… А и защо ще крадеш? Поискай си, всеки ще ти даде“, казва потърпевшата Златка.60-годишната жена се събудила, защото чула, че лаят кучетата навън. Изведнъж лампата угасната и Златка усетила как някой издърпва възглавницата изпод главата й. В калъфката жената била скрила 800 лева – всичките й спестявания, включително тези за предстояща операция и ново легло. Взели й и телефона.Преди дни, посред бях ден, Златка отново чула шум в съседната стая. Помислила си, че е жената, която й помага. Но видяла как крадец влиза в дома й. Не го познала. Той отмъкнал миксер, пасатор, посуда. Жената съжалява най-много за задигнатите пари, защото с част от тях искала да плати операция, която давала надежда отново да е на крака.Жената работила като счетоводител и учител, няма семейство. В момента за нея се грижи личен асистент по няколко часа на ден. През останалото време е сама.", "date": "2019.10.07", "title": "Крадци обраха неподвижна възрастна жена във Вълчедръм"}
{"url": "https://www.novinite.bg/articles/181026/Doklad-sochi-Sled-10-godini-250-000-miliona-deca-shte-stradat-ot-zatlastyavane", "text": "Затлъстяването несъмнено е чумата на нашето поколение. Докато една трета от света се бори с глада, другата една трета – с наднорменото тегло.Нарастващият брой пациенти със затлъстяване поставя света в голяма опасност, но още по-тревожно е затлъстяването в детска възраст. В момента се смята, че има повече от 150 милиона деца с наднормено тегло по света и ако не бъдат взети необходимите предпазни мерки, този брой ще нарасне на 250 милиона до 2030 година.Последните изследвания в 191 държави, проведени от Световната федерация по затлъстяване, показват, че децата в развиващите се страни в Африка, Азия и Латинска Америка са особено застрашени. Това е вследствие на бързо променящия се начин на живот, заедно с нарастващата популярност и агресивния маркетинг на нездравословната храна.Докладът също така разкрива, че тихоокеанските острови като островите Кук и Палау се нареждат сред най-застрашените страни през следващото десетилетие. В допълнение към не толкова активния начин на живот, островните държави са по-зависими от вноса на храни, които често са силно преработени и са богати на захар и мазнини.Нито една страна, включена в изследването, няма да може да постигне целта, договорена на срещата на върха на Световната здравна организация (СЗО) през 2013 г., според която нивата на затлъстяване в детска възраст през 2025 г. не трябва да бъдат по-високи, отколкото през 2010 г. и 2012 г.Според данни на СЗО, 32% от турските деца на възраст между 2 и 18 години са на прага на затлъстяване, съобщава бгнес, цитирайки турския в-к „Сабах“.", "date": "2019.10.07", "title": "Доклад сочи: След 10 години 250 000 милиона деца ще страдат от затлъстяване"}
{"url": "https://www.novinite.bg/articles/181072/Iranska-influensarka-se-podloji-na-50-operacii-za-da-prilicha-na-Andjelina-Djoli-arestuvana-e", "text": "Какви ли не странни хора обитават планетата! Момиче от Иран се подложи на 50 пластични операции, в опита си да изглежда досущ като холивудската звезда Анджелина Джоли. Вместо това обаче тя заприлича на зомби и външността й е меко казано плашеща.22-годишната Сахар Табар е прочута вече не само в Иран, но прякорите, с които я наричат са зловещи - \"Живата мъртва\" или \"Булката труп\". Момичето било толкова увлечено от пластичната хирургия в преследване на своята мечта да е двойник на Джоли, че съвсем е изпуснала нещата от контрол и прилича на изрод.Табар има първоначално стотици хиляди последователи в Инстаграм. Междудругото, броят на нейните фенове в тази социална мрежа нараства пропорционално на публикуването на новини за момичето. После обаче те драстично намаляват, защото видът й е потресаващ.Според съобщения в медиите, за да изглежда като холивудската звезда, Захар отслабнала с 40 килограма.Потребителите в Инстаграм обаче твърдят, че момичето е отишло твърде далеч с промените във външния вид. Мнозина я сравняват с героинята от карикатурата на Тим Бъртън, а някои дори с Майкъл Джексън. Най-често хората пишат отрицателни коментари на нейната страница:„Ужас, приличаш на зомби“, „Как да спиш сега?“, „Трябва ли да се осакатяваш така“, „Живите мъртви“. Някои от потребителите й пък дават съвет: \"Направи си още 50 операции и ще събереш 1 милион фенове\".", "date": "2019.10.07", "title": "Иранска инфлуенсърка се подложи на 50 операции, за да прилича на Анджелина Джоли, арестувана е"}
{"url": "https://www.novinite.bg/articles/181047/VIDEO-Zlovesht-incident-na-rali-kola-se-vryaza-v-publikata-chovek-hvarchi-kato-raketa", "text": "Брутален инцидент се случи по време на рали в Украйна, а кадри от него се разпространяват из мрежата по света и сеят ужас. Един от състезателите изгуби управление на колата си и се вряза в публиката, а на кадрите се вижда как един от зрителите е пометен и тялото му се превърта няколко пъти във въздуха.Пострадалият е 31-годишен мъж и е откаран в болница в тежко състояние. Заснетият инцидент е трети на това състезание, а от полицията обвиниха организаторите, че трасето не е добре подготвено.", "date": "2019.10.07", "title": "(ВИДЕО) Зловещ инцидент на рали, кола се вряза в публиката, човек хвърчи като ракета"}
{"url": "https://www.novinite.bg/articles/181053/Aptekari-stavat-informatori-na-MVR-sledyat-koj-pravi-narkotici-vkashti", "text": "Фармацевтите ще информират полицията, ако се усъмнят, че човек купува лекарства не защото е болен, а защото си прави наркотици вкъщи. Информацията между фармацевти и полиция ще се обменя на базата на сключено преди дни споразумение. Анонимността на подателя се гарантира. В указанията как аптекарите да действат при съмнителен случай има описание на профила на извършителите, пише Булнюс.Най-често това са лица между 18 и 30-годишна възраст. Купуват много лекарства, съдържащи конкретни съставки. Поведението им е параноично и различно от нормалното. Имат стремеж за бързо напускане на обекта. Рецептите масово се взимат от интернет. Голяма част от необходимите лекарствата се продават свободно, не са по лекарско предписание. В домашни условия след химичната им преработка се правят наркотични вещества не само за собствена употреба, но и за продажба.\"Когато клиент влезе в аптеката и поиска да си купи, например, спиртомер, виномер или пък натриев бензоат, или салицилова киселина, фармацевтът веднага разпознава, че този човек или ще си приготвя ракия в домашни условия, или ще залага зелето за Коледа. По същия начин клиентът, като влезе в аптеката и закупува лекарства, които са повече от количеството за неговото нормално лечение, на фармацевта му светва лампа, че се случва нещо нередно\", обясни пред Би Ти Ви Светослав Крумов от Българския фармацевтичен съюз, цитиран от Пик.Фармацевтите ще събират информация, която може да помогне за идентифицирането на евентуалните извършители. Описание на самия човек - пол, възраст, облекло, ако има татуировки, брада, характерна походка или говор. Аптекарите ще се оглеждат и за регистрационния номер на колата, с която се придвижва човекът. Ще имат грижата да запазват и записите от камери за видеонаблюдение.\"Това е една скрита, латентна престъпност, която ако нямаме участие на граждани и допълнителни органи, които да помагат, ние няма да бъдем ефективни\", каза Бисер Иванов от Главна дирекция \"Национална полиция\". Аптеките ще събират и предават информацията по определен ред и при запазване на анонимността им. Дейността няма да е задължителна, а ще се върши доброволно.", "date": "2019.10.07", "title": "Аптекари стават информатори на МВР, следят кой прави наркотици вкъщи"}
{"url": "https://www.novinite.bg/articles/181070/Ad-v-moreto-Bg-moryak-zagina-drug-nashenec-e-sas-schupeni-kraka-do-ostrov-Sardiniya", "text": "Български моряк е загинал до остров Сардиния тази сутрин. Друг моряк, за когото се твърди, че е българин, е с фрактура на двата крака, съобщава “Il Messagero”. Инцидентът е станал на кораб „Малта“ на италианската компания „Грималди“. Плавателният съд, който изпълнява луксозни круизи, се е придвижвал между пристанищата на Каляри и Порто Торес. Имената на загиналия и на ранения не се съобщават, не е ясно и точно какво е довело до ада в морето.  Капитанът на кораба поискал оказването на помощ от Бреговата охрана. От пристанището на Порто Торес се вдигнал хеликоптер, за да бъдат организирани дейностите по оказването на медицинска помощ.  Веднага след оценка на ситуацията било решено корабът да пристигне в Порто Торес, за да могат в него да се качат представители на Бреговата охрана, сред които капитан Джанлука Оливети.  По случая разследват Бреговата охрана на Порто Торес и Прокуратурата на град Сасари.", "date": "2019.10.07", "title": "Ад в морето! Бг моряк загина, друг нашенец е със счупени крака до остров Сардиния"}
{"url": "https://www.novinite.bg/articles/181044/Balgarskoto-zaglavie-na-25-iya-film-za-Bond-e-Smartta-moje-da-pochaka", "text": "Филмите за знаменития агент Джеймс Бонд не са просто успешна поредица, а неподражаем феномен. Именно това е и причината забавянето и сътресенията в снимачния процес на 25-ия филм да породят безкрайно любопитство и нетърпение. Но след като началото на снимачния процес бе даден, с огромен ентусиазъм можем официално да споделим – новият филм, посветен на най-известния шпионин в света, е със заглавие Смъртта може да почака и ще взриви кината у нас с премиерата си на 10 април.В ролята на легендарния агент 007 за пети пореден път влиза Даниел Крейг, който демонстрира изключителна класа и сякаш се превърна в абсолютно олицетворение на представите на зрителите за това как наистина трябва да изглежда един професионален и непобедим шпионин. В Смъртта може да почака участие взимат и още забележителни актьори, познати ни от предишните заглавия за култовия агент, както и такива, които за пръв път се включват в знаменития франчайз. Сред тях са Рами Малек, който има отговорната задача да се превъплъти в ролята на злодея, Ралф Файнс, който се завръща в ролята си на М, Леа Сейду, Бен Уишоу, Наоми Харис, Били Магнусен, Ана де Армас, Рори Киниър и други.Официална информация от студиото за последните събития от продукцията е, че краят на снимките е вече факт. Последната снимачна локация на Смъртта може да почака беше Матера, Италия, където специална фотосесия имаха Даниел Крейг, Леа Сейду и режисьорът на продукцията – нашумелият напоследък Кари Фукунага. Публикувани бяха кадри и на емблематичния за франчайза автомобил на Джеймс Бонд Aston Martin. Лондон и Ямайка също бяха част от снимачните локации на филма, а самият принц Чарлз посети продукцията „на терен“ в края на месец юни. Добре познатият на всички фенове официален ден на Бонд, известен като GLOBAL BOND DAY, бе отбелязан на 5 октомври за осми пореден път с тематични събития по целия свят, кулминацията на които беше първата официална визия на Смъртта може да почака. В традиционния си стил първите кадри показват малко, но казват много и феновете са повече от екзалтирани. Традицията стартира през 2012 година по повод златната годишнина на шпионската поредица и премиерата на песента на Адел Skyfall. В Смъртта може да почака Джеймс Бонд вече не е на активна служба и се наслаждава на безгрижен живот в Ямайка, но спокойствието му е нарушено от нова мисия, поверена от ЦРУ.Той трябва да тръгне по следите на мистериозен злодей, който държи в ръцете си опасна нова технология. Как точно ще се разгърне историята този път и има ли невъзможни неща за агент 007? Вече нямаме никакво търпение да разберем, но поне знаем точно кога! Смъртта може да почака влиза в кината на 10 април 2020 година.", "date": "2019.10.07", "title": "Българското заглавие на 25-ия филм за Бонд е \"Смъртта може да почака\""}
{"url": "https://www.novinite.bg/articles/181071/Holandiya-reshi-Stranata-veche-oficialno-shte-se-kazva-Niderlandiya", "text": "Правителството на Нидерландия реши да се откаже от името Холандия, съобщава Adformatie. Властите смятат, че имиджът на страната трябва да се обнови, тъй като Холандия се асоциира от туристите основно с наркотици и амстердамския \"квартал на червените фенери\".Новият образ ще се изгражда около името Нидерландия, предаде РИА Новости. Той ще бъде активно популяризиран на международни събития, като например конкурса за песен на Евровизия 2020.Като част от новата стратегия Нидерландия ще се яви с истинското си име на следващия конкурс „Евровизия“, който ще се проведе през май в холандския град Ротердам.В много страни наименованието \"Холандия\" се използва като обозначаване на цялото кралство, взаимозаменяемо с \"Нидерландия\".Използването обаче е неточно, тъй като в държавата всъщност има две провинции - Северна Холандия и Южна Холандия, заемащи под 18% от територията на страната, но не представляват цялата й територия.Мнозинството жители на страната, особено от южните провинции Лимбург и Северен Брабант, са против използването на названието \"Холандия\" за цялата страна.", "date": "2019.10.07", "title": "Холандия реши: Страната вече официално ще се казва Нидерландия"}
{"url": "https://www.novinite.bg/articles/181052/Aleks-Sarchadjieva-sas-zatrogvashto-poclanie-Devet-meseca-Ivane-SNIMKA", "text": "Вoдeщaтa Aлeкc Cърчaджиeвa, кoятo нeoчaквaнo зaгуби пoлoвинкaтa cи Ивaн Лacкин нaвръх имeния му дeн, нaпиca зaтрoгвaщo пocлaниe в coциaлнитe мрeжи, a пoвoдът e дeвeт мeceцa oт cмърттa нa oбичaния aктьoр.\"Дeвeт мeceцa, Ивaнe! Ужacявaщo e! Бeзкрaйнo мнoгo тe oбичaм\", нaпиca aктриcaтa към cнимкa нa двaмaтa. Припoмнямe, чe Лacкин пoчинa нa 6 януaри тaзи гoдинa, кoгaтo нa 48-гoдишнa възрacт зaгуби биткaтa зa живoтa cи.", "date": "2019.10.07", "title": "Алекс Сърчаджиева със зaтрoгвaщo пocлaниe: Девет месеца, Иване! (СНИМКА)"}
{"url": "https://www.novinite.bg/articles/181025/Srednoshtna-drama-v-Plovdiv-Maj-se-nagalta-s-ksanaks-i-izchezna-v-reka-Marica", "text": "Полицията издирва удавник в река Марица в град Пловдив. Тази нощ е получен сигнал, че 42-годишен мъж внезапно влязъл в реката и най-вероятно се е удавил. На място са пристигнали служители от Четвърто районно, предприети са действия и от спасителен екип на Пожарната.До момента обаче мъжът не е открит и издирването ще продължи утре сутрин. По предварителни данни той е бил край реката заедно с 26-годишен мъж и 15-годишно момче.На местопроизшествието са открити две бутилки алкохол и таблетки ксанакс.", "date": "2019.10.07", "title": "Среднощна драма в Пловдив: Мъж се нагълта с ксанакс и изчезна в река Марица"}
{"url": "https://www.novinite.bg/articles/181050/Garciya-se-savze-chakat-rast-na-ikonomikata-i-spad-na-bezraboticata", "text": "Гърция очаква икономиката й да нарасне с 2,8% през 2020 г., като спазва фискалните обещания към кредиторите на страната, се казва в проектобюджета, внесен днес.Той също така прогнозира спад на безработицата до 15,6% от 17,4% през тази година, съобщи финансовото министерство.Кредиторите от ЕС искат Гърция да проведе икономически и фискални реформи и приватизации и да постигне първични бюджетни излишъци – които изключват плащането на лихви по държавния дълг – на стойност 3, % от БВП през следващите години.Премиерът Кириакос Мицотакис смята да предоговори тази цел с кредиторите, но се съгласи да я задържи до 2020 г. в размер на 3,56%, съобщи министерството.Докато Гърция се възстановява от шестгодишна рецесия и близо десетилетна дългова криза, икономиката остава крехка, припомня АФП.След излизането си от третата спасителна програма миналата година, тя има публичен дълг над 180% от брутния вътрешен продукт и остава под строг надзор от своите кредитори.Бившата ръководителка на МВФ Кристин Лагард миналия месец нарече 3,5-процентното ниво “прекомерно” и пречка за гръцкото икономическо възстановяване.Избрано през юли с помощта на платформа за стимулиране на икономическия растеж и инвестициите, новото консервативно правителство на Мицотакис направи стимулирането на растежа приоритет, задвижвано от намаляване на данъците и придружено от приватизационни сделки. Администрацията също така се стреми да извлече полза от ниските с десетилетия лихвени проценти по гръцкия дълг. Дни след встъпването си в длъжност тя продаде 7-годишна облигация с рекордно ниска доходност от 1,9%. Това беше третата продажба на облигации тази година, първа след избухването на икономическата криза в Гърция през 2010 г.Гърция също поиска да върне 2,8 милиарда евро заеми на МВФ.След дългогодишна криза, болезнени реформи и 289 милиарда евро (330 милиарда долара) в спасителни заеми, страната напусна третата си и последна международна спасителна програма през август 2018 г. ", "date": "2019.10.07", "title": "Гърция се съвзе, чакат ръст на икономиката и спад на безработицата"}
{"url": "https://www.novinite.bg/articles/181032/V-imeto-na-dobroto-Priyutat-na-otec-Ivan-ima-nujda-ot-hrana-i-pari-predi-zimata", "text": "\r\nПриютът на отец Иван търси съдействие от хората преди началото на зимата. Необходими са храна и пари, коментира отец Иван в сутрешния блок на БНТ.\r\nОбщо 240 души живеят на двата адреса в Нови Хан и Якимово.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.10.07", "title": "В името на доброто: Приютът на отец Иван има нужда от храна и пари преди зимата"}
{"url": "https://www.novinite.bg/articles/181073/Dobroto-e-sred-nas-Uchenichka-nameri-portmone-s-pari-i-go-zanese-v-policiyata", "text": "Ученичка от Джебел намери портмоне с пари и документи и го предаде в полицията. Шестокласничката в СУ „Христо Ботев“ в Джебел Селин Сюлейман намерила на пейка в градския парк портмоне с пари и лични документи и незабавно го предала в полицейското управление.В писмо до директорката на училището Незиха Хасан началникът на РУ-Джебел главен инспектор Севал Карамехмед изказа специални благодарности за доблестната и благородна постъпка на ученичката.„Вярвам, че принос за това Селин да бъде възпитана в дух на честност и почтеност имат в голяма степен както родителите ѝ, така и учителите и възпитателите в училището, което ръководите“, написа в благодарственото писмо полицейският началник и го връчи лично.Той изрази надежда, че с достойната постъпка на Селин Сюлейман ще бъдат запознати учениците в учебното заведение, за да имат ориентир и пример, който да следват.Собственичката на изгубените вещи е открита и парите и документите са й върнати.", "date": "2019.10.07", "title": "Доброто е сред нас! Ученичка намери портмоне с пари и го занесе в полицията"}
{"url": "https://www.novinite.bg/articles/181027/Oblachno-i-dajdovno-shte-e-vremeto-dnes", "text": "Днес облачността ще е предимно значителна с повече слънце в часовете преди обяд. Привечер и през нощта срещу вторник на места, главно в Южна България, ще има превалявания от дъжд. Тази сутрин на места по високите полета и в котловините има слани. Ще духа до умерен североизточен вятър. Максимални температури между 13° и 18°.Над планините ще бъде предимно облачно. Ще има превалявания от дъжд, над 2000 метра от сняг. Ще духа до умерен западен вятър, който по-късно през деня в по-ниските части на планините ще се ориентира от изток-североизток. Максимална температура на височина 1200 метра – около 9°, на 2000 метра – около 4°.Над Черноморието ще има значителна облачност, но превалявания ще има чак през нощта срещу вторник по южното крайбрежие. Ще духа до умерен североизточен вятър. Максимални температури на въздуха между 16° и 18°. Температурата на морската вода е 20-21°. Вълнението на морето ще бъде 2-3 бала.", "date": "2019.10.07", "title": "Облачно и дъждовно ще е времето днес"}
{"url": "https://www.novinite.bg/articles/181037/Niskite-zaplati-da-se-kompensirat-s-bonus-pochivka-ot-rabotodatelya", "text": "Иновативен подход на работодателите, предлагащи по-ниско заплащане, е да компенсират своите служители с осигурени почивки през зимата и лятото за сметка на фирмата, обясни Надя Василева, председател на асоциация BG Staffing.Всъщност излиза така, че ако човек работи за средна заплата, шефът може да му осигури 5 дни със семейството на балкан и 5 дни на море. Този подход осигурява почивка и време на работника със семейството му и не изисква нарушение на семейния бюджет, разказва още Василева пред Монитор.От бизнеса са изчислили, че една ваканция на планина за 5 дни струва средно около 500–600 лева за семейство с едно дете, морската почивка обаче е малко по-скъпа и цената й варира от 600 до 700 лева, което прави 1300 лева годишно допълнително финансиране от фирмата, или с около 110 лева месечно към заплатата.В зависимост от това дали фирмата предлага един или повече бонуси е възможно добавката към заплатата да стигне 400 лв. Сумата е съставена от различна комбинация от няколко ДМС-таСпоред Василева не е просто тенденция, а задължително условие за работодателите да предлагат някакъв вид допълнителни бонус пакети на своите служители поради тенденцията на сериозен недостиг на кадри в почти всички работни сфери. Самите хора, когато си търсят работа, много добре преценяват и избират, следят, четат и изискват допълнителни материални стимули. Отиват там, където дават най-много и се чувстват най-сигурни, категорична е Василева.Най- изгодно за фирмата е да предлага като бонус част от производството си, когато това е възможно. Пример за такова предлагане са банките, даващи преференциални услуги на служителите си, казват експерти.Компаниите са доста изобретателни и разнообразни в предлагането на ДМС (допълнително материално стимулиране). Все по-често вземат под внимание личните нужди и интереси.В топ 3 на най-популярните бонуси си остават ваучерите за храна, допълнително здравно осигуряване и карта за градски транспортИновативни бонуси пък предлагат голяма част от компаниите, споделя Надя Василева. Най- популярни в последно време са масажите в офиса, детска градина за децата на служителите, която освен удобна излиза и доста по-евтино. В IT фирмите пък предлагат и ролеви игри за служителите си, закуски и тимбилдинги. Според едно от последните проучвания за мотивацията разкрива, че служителите се зареждат най-вече от гъвкаво работно време, повече отпуски и почивки, и естествено пари.Според международно проучване тези, които печелят най-много от финансовите бонуси, са топ мениджърите. За тях финансовите бонуси, получени през и в края на годината, може да представляват до 41% от техния общ годишен доход.Вече много голяма част от българските фирмите практикуват и хоум-офис, но според Надя Василева проблемът на българския работодател е пренатоварването на служителите, което пък би могло да се компенсира с дигитализация и роботизация на част от работата в определени сектори. Това е практика в чуждестранните мегакомпании, която изисква доста промени, за да се прилага и у нас.Допълнителните обучения и квалификации пък си остават „безценните бонуси“, категорични са експертите, защото обучението, допълнителният опит и знания прави работника функционален и доста желан.", "date": "2019.10.07", "title": "Ниските заплати да се компенсират с бонус почивка от работодателя"}
{"url": "https://www.novinite.bg/articles/181049/KNSB-i-MZ-dogovoriha-200-mln-leva-poveche-za-bolnichna-pomosht", "text": "200 милиона лева повече за болнична помощ през бюджета на Националната здравноосигурителна каса (НЗОК) ще бъдат заложени за догодина. Това договориха на среща КНСБ и министърът на здравеопазването Кирил Ананиев. Той заяви, че три четвърти от парите ще отидат за повишаване на заплатите:\"След като няма да имаме увеличение на обема дейност, цената би трябвало преобладаващо да отиде за увеличаване на разходите за персонал. Не искам да фиксирам в момента някакви проценти, но минимум 3/4 от тази сума ще отиде за разходи за персонал, а сметките, които сме направили за постигане на целевите нива, показват, че тази част, която ще се задели за разходи за персонал, ще е достатъчна\".Президентът на КНСБ Пламен Димитров изрази задоволство от постигнатото за бюджета на Касата, но предупреди, че заложеното увеличение на заплатите на медицинските сестри в училищното и в детското здравеопазване няма да е достатъчно, за да може заплатите да достигнат нивата, записани в отрасловия колективен трудов договор:\"Там разговорите и битката и с финансовия министър, и с премиера може би продължават, за да можем да гарантираме това увеличение, което ни е нужно, тъй като, да не забравяме, че в тази част на здравеопазването не се получават нито ДМС-та, нито допълнителни плащания. Хората разчитат основно и само на тези заплати, които ни показаха навън като фишове, а те са на места стигнали 900 лева, много малко, за съжаление, места. На много от повечето места са 700, 750, 650 лева даже има\".Според бившия директор на \"Пирогов\" доц. Спас Спасков, за да се отпуснат тези 200 млн. лева, трябва да се вдигне здравно-осигурителната вноска.", "date": "2019.10.07", "title": "КНСБ и МЗ договориха 200 млн. лева повече за болнична помощ"}
{"url": "https://www.novinite.bg/articles/181033/Nidal-Algafari-zahapa-SlaviZashto-sega-napravi-partiyata-si", "text": "Зaщo Cлaви ceгa нaпрaви пaртиятa cи, a нe кoгaтo бeшe в пикa cи, кoгaтo имaшe възмoжнocт дa бъдe гoлямaтa вълнa? Зaщo нe дaдe възмoжнocт нa журнaлиcтитe пo някaкъв нaчин дa учacтвaт в тoвa учрeдявaнe?Cлeд 15-20 дни щe ce мoлят вcички хoрa oкoлo нeгo дa учacтвaт в прeдaвaния. C тeзи думи бившият изпълнитeлeн дирeктoр нa БНТ и пoлитичecки PR Нидaл Aлгaфaри кoмeнтирa пaртиятa, кoятo учрeди някoгaшния му кoлeгa Cлaви Трифoнoв.„Нaй-вaжнoтo, зa кoeтo тeпървa щe трябвa дa ce гoвoри, e кoй cтoи финaнcoвo зaд тaкъв прoeкт. Aкo ce рaзрacнe дo изключитeлнo гoлeми мaщaби, cъc cигурнocт тoвa нe мoжe дa ce cлучи caмo oт Cлaви Трифoнoв”, кaзa прeд „Здрaвeй, Бългaрия“ пo „Нoвa тeлeвизия“ Нидaл Aлгaфaри.„Тeзи бизнecмeни, кoитo бихa oтпуcнaли oгрoмни cрeдcтвa, зa дa ce cъздaдe eднa пaртия, ce брoят нa пръcти, тe ca 4-5 имeнa. Вcякo eднo oт тeзи имeнa, aкo зacтaнe зaд прoeктa нa Cлaви, щe знaчи нeщo”, пocoчи Aлгaфaри.„Aкo Cлaви нaиcтинa иcкaшe дa уcпee рeфeрeндумът, нямaшe дa зaдaвa тeзи въпрocи, a щeшe дa зaдaдe ocнoвния въпрoc: дaли хoрaтa иcкaт cвиквaнe нa Вeликo нaрoднo cъбрaниe. Зa вceки eдин въпрoc вътрe имa cпoрoвe”, зaяви тoй.Cпoрeд глaвния рeдaктoр нa cпиcaниe „Биoгрaф” Гeoрги Нeдeлчeв нa Cлaви игрaтa му e дa ce изкaрa жeртвa. „Тoвa e eдинcтвeнoтo, кoeтo рaбoти при тaкoвa влизaнe в пoлитикaтa. Caмo чe eдиният cцeнaрий бeшe дa e жeртвa нa тeлeвизиятa, в кoятo рaбoтeшe. Явнo имa нeщo, кoeтo гo възпирa дa изпoлзвa тaзи ритoрикa.Ocтaвa другaтa жeртвa: ниe oргaнизирaхмe рeфeрeндум, кoйтo хoрaтa хaрecaхa, нo тe нe гo изпълнихa. Тoвa вкoпчвaнe в рeфeрeндумa нe гo рaзбирaм. Тoвa e изключитeлнo глупaвo. Дoри хoрaтa, кoитo ca глacувaли в нeгo, кaктo Cлaви Трифoнoв иcкa, ca рaзбрaли, чe мaй тeзи тoчнo нeщa cъc cубcидиитe нa пaртиитe нe ca мнoгo пoлeзни”, кoмeнтирa тoй.„Трябвa дa cи нaмeри нoв врaг и нoв фaктoр, oт кoйтo дa ce oплaквa, зa дa ce гeрoизирa. Aкo cъдът oткaжe рeгиcтрaция нa пaртиятa му, щe гo гeрoизирaт. Тoй caмo тoвa чaкa – нeщo дa cтaнe, дa имa някaквa зaбрaнa”, пocoчи тoй.", "date": "2019.10.07", "title": "Нидал Алгафари захапа Слави:Защо сега направи партията си?"}
{"url": "https://www.novinite.bg/articles/181042/Medicinski-specialisti-ot-cyalata-strana-protestirat-pred-Ministerski-savet", "text": "Около 200 медицински специалисти от цялата страна се събраха на протест пред сградата на Министерския съвет в столицата, предаде  Novini.bg.Протестиращите настояват минималната заплата за всички медицински сестри да стане 900 лева и да имат по-добри условия на труд.Протестиращите носят плакати, на които пише: \"Искаме бъдеще за медиците днес\", \"Стига унижение\", \"Качествени здравни грижи чрез утвърдени медицински стандарти\".Заради протеста две от лентите за движение по бул. \"Цар Освободител\" са затворениу, а полицейското присъствие в района е засилено.", "date": "2019.10.07", "title": "Медицински специалисти от цялата страна протестират пред Министерски съвет"}
{"url": "https://www.novinite.bg/articles/181060/Daniel-Chipev-ot-NOVA-shte-e-glaven-producent-na-novinite-na-BNT", "text": "Даниел Чипев ще се завърне в БНТ на поста главен продуцент \"Новини\" от 7 октомври, след като преди две години се премести в \"Нова телевизия\" като главен изпълнителен продуцент на \"Новини и актуални предавания\", потвърдиха за \"Дневник\" от БНТ.Освен него в БНТ от месец се е върнала на работа и Мария Чернева като редактор \"Специални проекти\", който отговаря за предаването \"В кадър\". Тя напусна телевизията през 2018 г., след като временно бе отстранена от тогавашния шеф на новините Уляна Пръмова от здравния ресор заради възражения по работата й в закрития вече Фонд за лечение на децаПреди две години Даниел Чипев се върна в \"Нова телевизия\" под ръководството на Вяра Анкова. Там той работи и преди това като репортер в периода 2003-2004 г.Кариерата му започва през 1997 г. като външнополитически репортер в \"Ефир 2\" на БНТ. От 2000 до 2003 г. работи в телевизия \"Ден\" като политически репортер. След завръщането си в БНТ става един от водещите на ранната емисия \"По света и у нас\" от 18 ч. от момента на нейното създаване. Впоследствие е водещ и на централната емисия в 20 ч. През 2010 г. е назначен за изпълнителен продуцент на новините в БНТ, а през 2013 г. продуцира следобедния публицистичен блок \"Още от деня\".От 2013 г. оглавява дирекция \"Информация\" на националната телевизия. Дипломира се в СУ \"Св. Климент Охридски\" с магистърска степен по телевизионна журналистикаСайтът \"Офнюз\" съобщи, че заедно с Чипев \"Нова телевизия\" е напуснала и Милена Цветанска. Пред \"Дневник\" от БНТ обявиха, че в момента тя не е част от екипа на дирекция \"Информация\" на БНТМилена Цветанска също отиде като продуцент в \"Нова телевизия\" по покана на Вяра Анкова, а преди това бе шеф на нюзрума на БНТ и водещ на предаването \"Плюс това\", което бе свалено, припомня сайтът.", "date": "2019.10.07", "title": "Даниел Чипев, от НОВА, ще е главен продуцент на новините на БНТ"}
{"url": "https://www.novinite.bg/articles/181043/Volen-sabra-agitka-za-nov-protest-pred-BNT", "text": "Лидерът на партия \"Атака\" събра около 100 привърженика на нов протест пред сградата на Българската национална телевизия. Повод за това стана забраната да участва в предавания на телевизията, заради нарушаване на регламента на предаването \"Референдум\".\"Това е протестен митинг, против неправомерното решение на Емил Кошлуков. Партия \"Атака\" има подписано споразумение, което е със силата на договор. не може с решение на едната страната да се прекрати участието на един от кандидатите за кмет на София. По този начин се нарушава Изборния кодекс и принципа за равнопоставеност. Завели сме съдебни искове срещу БНТ.Припомняме, че в петък имаше друг протест пред сградата на БНТ, който продължи около 5 часа. Тогава Волен Сидеров се опита да стигне до студиото на предаването \"Панорама\" за да участва в него на предизборен дебат, но бе спрян на входа.Днес лидерът на \"Атака\" се закани да съди хората, които са го спрели от участие в предаването. Той е категоричен, че поведението му не е било неправомерно и че ще се бори за правата си.", "date": "2019.10.07", "title": "Волен събра агитка за нов протест пред БНТ"}
