{"url": "https://www.novinite.bg/articles/178097/Ot-kakvo-nedovolstvat-naj-chesto-turistite-po-Chernomorieto", "text": "Пътуващите българи в чужбина са се увеличили с 5% през последната година - това си личи и по опашките на граничните пунктове всеки уикенд. Голяма част от хората предпочитат да организират почивката си с помощта на туристическа агенция. Знаем ли обаче правата си? Явно не, щом и Европейската комисия започна мащабна международна кампания под наслов \"Имаш право\".\"Когато имаме пакетна почивка и пътуваме, ние можем да предявим претенции както на място в хотела, така и при туроператора. Златното правило за туристите е, че трябва незабавно да информират представителя на туроператора и рецепцията на хотела. Това означа, че трябва да се изпълнят условията на договора\", обясни Игнат Арсенов от Комисията за защита на потребителите в предаването \"Тази неделя\" по БТВ.По думите му туристите много често се оплакват от нарушени права при пътуване – отменени или забавени полети, или проблеми при пътуване с влак или автобус.Димитър Попов от Асоциацията на българските туроператори обясни, че туристите по нашето Черноморие на първо място се оплакват от храната. Тя е най-голям проблем при ол-инклузив пакетите, които се търсят все повече и повече.\"Проблемът е, че ако туристите са били на ол-инклузив в Турция например, очакват същото качество на храната и тук. А при такъв слаб сезон, когато и хотелът не е пълен, да се поддържа качество и съответно ниска цена, е невъзможно\", отбеляза Димитър Попов.Според него второто нещо, от което се оплакват туристите, това е шумът. \"Не е задължително да е от дискотека, при едно плътно застрояване, каквото има по нашето Черноморие, рискът е много голям. Навремето сме предлагали много добри условия за туристите, сега вече не можем да ги предложим, най-вече заради презастрояването\", посочи Попов.Третата група оплаквания по думите му идва от отношението, като примера с израелските туристки. \"Независимо кой е прав, достатъчно е, че клипът се върти израелската телевизия – това ще срине реномето на всичко\", смята още Димитър Попов.Той беше категоричен, че при слаб сезон печеливши са туристите, които ще пътуват в последния момент.За случая с агресия към израелските туристи, Игнат Арсенов от Комисията за защита на потребителите отбеляза, че това е криминално деяние и вече са сигнализирани всички институции, които са направили проверка. \"Туристите трябва да знаят, че те имат права, така че винаги могат да получат защита\", каза той.Много е странно, че имаме спад на туристи и празни хотели, а в случая имаме дублиране на стаи, коментира и Димитър Попов.", "date": "2019.07.14", "title": "От какво недоволстват най-често туристите по Черноморието?"}
{"url": "https://www.novinite.bg/articles/178086/Dnes-nad-po-golyamata-chast-ot-stranata-shte-e-oblachno-i-dajdovno", "text": "Днес над по-голямата част от страната ще е облачно и дъждовно. На места в централните и източните райони от Южна България количествата ще са между 40 и 60 л/кв.м, ще има гръмотевици, временно усилване на вятъра и градушки. През деня вятърът в цялата страна ще се ориентира от северозапад, ще е до умерен и с него ще нахлува хладен въздух. Температурите ще се понижат и максималните ще са предимно между 20° и 25°.В планините ще бъде облачно, ветровито и дъждовно. На много места ще има гръмотевични бури, а в масивите от Централна и Източна България количествата ще са значителни. Ще духа умерен и силен северозападен вятър и с него ще нахлува студен въздух. Максималната температура на височина 1200 метра ще е около 15°, на 2000 метра - около 8°.По Черноморието ще е предимно облачно с валежи от дъжд. На места по южното крайбрежие валежите ще са временно интензивни и придружени с гръмотевици. Ще духа до умерен вятър от юг-югоизток, който до вечерта ще се ориентира от запад-северозапад. Максималните температури ще са 22°-24°, малко по-ниски от температурата на морската вода. Вълнението на морето ще е около 2 бала.", "date": "2019.07.14", "title": "Днес над по-голямата част от страната ще е облачно и дъждовно"}
{"url": "https://www.novinite.bg/articles/178089/Zdravnoto-ministerstvo-iska-NELK-da-se-proiznasya-po-barzo", "text": "\r\nНационалната експертна лекарска комисия да се произнася по-бързо по обжалваните решения на ТЕЛК. Идеята е на здравното министерство. Целта е да не се допуска хора с увреждания да губят социални права, докато чакат решение от НЕЛК.\r\n \r\n \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.07.14", "title": "Здравното министерство иска НЕЛК да се произнася по-бързо"}
{"url": "https://www.novinite.bg/articles/178112/Zemetresenie-sas-sila-46-po-Rihter-beshe-registrirano-v-Garciya", "text": "\r\nЗеметресение с магнитуд 4,6 степен е регистрирано в северната част на Гърция, информира гръцкият сеизмологичен институт.\r\n\r\n\r\n\r\n\r\n\r\n", "date": "2019.07.14", "title": "Земетресение със сила 4,6 по Рихтер беше регистрирано в Гърция"}
{"url": "https://www.novinite.bg/articles/178113/Tramp-izteglil-SASht-ot-yadrenata-sdelka-s-Iran-zashtoto-bila-na-Obama", "text": "Президентът Доналд Тръмп е изтеглил САЩ от иранското споразумение, само защото то е подписано от неговия предшественик  Барак Обама, се посочва в изтекла към медии нова част от паметната записка на британския посланик в САЩ, предаде Би Би Си. Посланик Ким Дарък нарича това \"дипломатически вандализъм\", пише \"Мейл он сънди\". Изданието посочва, че записката е писана, след като тогавашния външен министър Борис Джонсън призовава САЩ през 2018 г. да остане в споразумението с Иран, която ограничава ядрената му програма. \"Мейл он сънди\" пише, че след като Джонсън се върнал в САЩ, посланик Дарък написал, че Тръмп изглежда напуска ядрената сделка по \"лични причини\", защото е била договорена при предшественика му Обама. Той отбелязва и разминаване в позиите на президентските съветници, които нямали стратегия какво да се прави след излизане от споразумението.  \"Резултатът илюстрира парадоксалността на тази президентска администрация – до нея има изключителен достъп, може да се видиш с всеки, освен с президента, но по темата администрацията действа с дипломатически вандализъм, изглежда заради идеологически и лични причини – защото това е сделка на Обама\", написал Ким Дарък до Джонсън, отбелязва БНР.", "date": "2019.07.14", "title": "Тръмп изтеглил САЩ от ядрената сделка с Иран, защото била на Обама"}
{"url": "https://www.novinite.bg/articles/178088/Nyu-Jork-ugasna-za-chas", "text": "Електроснабдяването за потребителите в Манхатън започна да се възобновява, съобщи в Twitter енергийната компания Con Edison, предаде БГНЕС.Според американските медии близо 44,5 хиляди души останаха без ток заради авария в електропреносната мрежа на една от електрическите компании.  Заради спирането на електричеството десетки хора са били заседнали в асансьори. На част от метростанциите светлините също изгаснали.Аварията стана точно в деня, в който преди 42 години Ню Йорк преживя най-мащабното спиране на тока в историята си, наречено \"Голямото затъмнение\". Тогава милиони американци останаха на тъмно в продължение на 48 часа.", "date": "2019.07.14", "title": "Ню Йорк \"угасна\" за час"}
{"url": "https://www.novinite.bg/articles/178090/Savetat-na-ES-razglejda-v-ponedelnik-predlojeniyata-za-merki-sreshtu-turskite-sondaji-kraj-Kipar", "text": "Съветът на ЕС по външни работи ще разгледа в понеделник предложенията на Европейската комисия за мерки в отговор на извършваните от Турция проучвания за газ край Кипър. Това съобщи говорител на ЕК.Не се предвиждат нови мерки, свързани с отпускането на средства от ЕС за присъединяване и за миграция. В следващите дни предстоят няколко предварителни срещи, на които представителите на държавите от ЕС да обсъдят предложенията и да постигнат съгласие, предава БТА.ЕС обяви турските действия за незаконни и добави, че те са причина за неприемливо нагнетяване на обстановката. ЕС ще отговори в пълна съпричастност с Кипър, заявиха преди дни председателят на Европейския съвет Доналд Туск и върховният представител по външната политика и сигурността Федерика Могерини. ", "date": "2019.07.14", "title": "Съветът на ЕС разглежда в понеделник предложенията за мерки срещу турските сондажи край Кипър"}
{"url": "https://www.novinite.bg/articles/178096/Sofka-se-razvede", "text": "Ромската перла Софи Маринова официално е разведена с Гринго.В края на юни съдът в Етрополе е заседавал по делото за раздялата, внесено от Софка по член 50 от Семейния кодекс по взаимно съгласие и само с едно явяване пред магистратите, семейството е разтрогнато. Решението на съда трябва да излезе в началото на следващата седмица, разкриха източници на Lupа.bg.След само 5 месеца брак Маринова и Гринго свалиха халките от ръцете си. Твърди се, че айтозлията Тодор Давидов системно ѝ посягал, както и че счупената ръка на талантливата изпълнителка на \"Стари рани\" е негово дело. Само преди дни тя най-накрая свали черния гипс от ръката си.В последно време Маринова се появява и снима единствено в компанията на сина си Лоренцо, което подхрани съмненията, че тя и Гринго са разделени. Оказа се, че те не просто не си говорят, а междувременно са подали и документи за развод. ", "date": "2019.07.14", "title": "Софка се разведе"}
{"url": "https://www.novinite.bg/articles/178099/I-v-Garciya-prolivni-dajdove-spasiha-hora-v-koli-na-magistrala", "text": "Силни валежи обхванаха западната част на Гърция. На участъци от Йонийската магистрала (Йония Одос) тази нощ беше прекъснато движението на автомобили. Наложи се да бъдат спасявани пътуващите в четири коли, попаднали в наводнен участък, съобщава БНР.В град Ахаия хиляда души, гости на нощно заведение, успяха да го напуснат с помощта на пожарникари след силната буря. В град Навпактос няколко часа останаха без ток. Има наводнени първи етажи на къщи и магазини.Прогнозите за лошо време остават и днес. В Северна Гърция се очаква в обедните часове и градушка. По-късно през деня лошото време ще засегне и островите в Егейско море.Гражданска защита предупреждава всички на територията на Гърция да следят прогнозата за времето и да се избягват пътувания в часовете на обилни валежи.", "date": "2019.07.14", "title": "И в Гърция проливни дъждове, спасиха хора в коли на магистрала"}
{"url": "https://www.novinite.bg/articles/178092/Posred-lyato-Bum-na-varicela-v-Sofiya-Plovdiv-i-Varna", "text": "Бум на заболели от варицела има в столицата София и във Варна от началото на юли, съобщава „Монитор“.Само за първата седмица от летния месец в София има 110 случая на болни от шарката, а във Варна те са 43. В Пловдив са 40, а във Враца има 30 регистрирани заболели.Въвеждат ваксина за варицела от 2021 гЕксперти напомнят, че варицелата е едно от най-честите инфекциозни вирусни заболявания в детска възраст. В редица случаи ненавременното лечение води до сериозни усложнения за здравето.Хората от всички възрасти и от двата пола са засегнати с еднаква честота. Вирусът циркулира редовно в обществото, но като цяло е по-характерен за студените месеци през годината.", "date": "2019.07.14", "title": "Посред лято: Бум на варицела в София, Пловдив и Варна"}
{"url": "https://www.novinite.bg/articles/178098/Snyag-na-Musala-prez-yuli", "text": "На връх Мусала падна юлски сняг. Количеството е достатъчно голямо, за да бъде направен снежен човек. Необичайното време изненада десетки хора, а в социалните мрежи се появиха доста забавни коментари.Лошото време обхвана цяла България. Оранжев и жълт код за обилни валежи са обявени в цялата страна, с изключение на Добрич и Силистра.  Очаква се количеството дъжд да надхвърли 50 литра на квадратен метър в Западна, Централна и Южна България. Най-много валежи ще има в планините.", "date": "2019.07.14", "title": "Сняг на Мусала през юли"}
{"url": "https://www.novinite.bg/articles/178091/Dneven-horoskop-za-nedelya-14-yuli-2019-g", "text": "Чувствате се заредени с много енергия днес. Ще изпълнявате всичките си задължения, без да влагате особено много усилия. Освен това ще ви бъде приятно да го правите.Опитайте да се адаптирате днес- хората гледат и се интересуват. От ваша полза ще е да се научите да се адаптирате към промените. Така ще получавате добри възможности.Трябва малко да забавите нещата, защото в противен случай ще създадете много драма. Откъснете се от напрегнатата обстановка поне за няколко часа, ако е възможно.Вижте повече на:", "date": "2019.07.14", "title": "Дневен хороскоп за неделя, 14 юли 2019 г."}
{"url": "https://www.novinite.bg/articles/178105/Chovek-zagina-pri-pojar-v-blok-v-Stara-Zagora", "text": "Един човек е загинал при пожар, който е бушувал тази нощ в жилищен блок в Стара Загора, съобщава bTV. Огънят е избухнал около 4:20 ч. сутринта на десетия етаж в жилищен блок в квартал \"Казански\". От огъня е пострадал и горният апартамент, намиращ се на 11-я етаж.При потушаването на пламъците в жилището, където е избухнал пожара, е открито тяло. Самоличността му се уточнява.В жилището на десетия е открито и овъглено тяло. В момента се установява кой е починалият.", "date": "2019.07.14", "title": "Човек загина при пожар в блок в Стара Загора"}
{"url": "https://www.novinite.bg/articles/178106/Razchistvat-svlachishte-na-patya-Varvara-Velingrad", "text": "Шофьорите да карат с повишено внимание по път II-84 Варвара – Велинград при км 20, след надлеза на теснолинейката, поради разчистване на свлачище. ", "date": "2019.07.14", "title": "Разчистват свлачище на пътя Варвара – Велинград"}
{"url": "https://www.novinite.bg/articles/178094/V-Levski-protestirat-zaradi-uvolnen-sveshtenik", "text": "За съжаление африканската чума по свинете ще продължи да се разраства и ще проявява агресивен характер, очакват се проблеми в индустрията и туризма. Това каза пред \"Фокус\" д-р Георги Чобанов – директор на Дирекция \"Здравеопазване и хуманно отношение към животните и контрол на фуражите\" в Българската агенция по безопасност на храните. \"За заболяването се алармира интензивно още от 2016 г.\", припомни той. \"Миналата година на 30 август беше първият случай в село Тутраканци. Тогава в рамките на 24 часа успяхме да умъртвим всички контактни свине в селото и да дезинфекцираме селището\", каза още Чобанов.  \"С времето се оказа, че тези мерки са били изключително правилни, защото нямаше следващо огнище, където да се появи заразата. За съжаление още първия месец след като ликвидирахме това огнище започна да се тиражира въпросът, че ние всъщност приключихме с африканската чума. И сега, до преди две-три седмица, до преди първата поява на огнищата в плевенска област, коментарите пак бяха, че няма африканска чума пи нас\", допълни директорът на БАБХ. Напротив, африканската чума вече е тук, имаме я в дивата популация, където много трудно се изкоренява, така че ще разчитаме до няколко години да бъде установена и изработена ваксина за животните и едва тогава можем да се надяваме за справяне с проблема\", обясни той. Д-р Георги Чобанов каза още, че съществува риск от възобновяване на заболяването в село Тутраканци, ако отново започне отглеждане на прасета. ", "date": "2019.07.14", "title": "В Левски протестират заради уволнен свещеник"}
{"url": "https://www.novinite.bg/articles/178107/Djebchijki-ot-Balgariya-i-Rumaniya-pravyat-po-16320-000-na-mesec-na-Ostrova", "text": "Джебчийки от България и Румъния правят по 20 000 британски лири на месец във Великобритания, пише британският таблоид \"Сън\", позовавайки се на частни детективи. Екипите от крадци използват различни техники по оживените търговски улици и магазини при кражбата на пари и ценности. Всеки един се състои от най-много петима души, които работят на ротационен принцип четири седмици. Те често атакуват богати японски и арабски туристи. Една банда е заснета случайно по време на селфи от турист как прибира 400 британски лири от тайландски турист на улица \"Оксфорд\" в Лондон. Частен детектив, който следи действията на този тип престъпления, споделя, че джебчийките дори се конкурират помежду си и имат таблица с представянето си, \"нещо подобно като Висшата лига\". Те действат на територията на цялата страна. Жените носят предимно българските и румънските си лични карти, но много имат и британски шофьорски книжки, тъй като смятат, че им помагат да влизат обратно на Острова. Работят през деня, в най-заетите часове. Обядват около 13,00 часа в заведенията за бързо хранене McDonald's.  Обикновено по двама са от Румъния, а по-големите групи са българи. Жените са от районите на Пловдив, София, Варна и Букурещ. Първите са започнали да пристигат в Лондон около 2007 г., когато бяха облекчени правилата за движение на хора в ЕС за двете държави.", "date": "2019.07.14", "title": "Джебчийки от България и Румъния правят по &#163;20 000 на месец на Острова"}
{"url": "https://www.novinite.bg/articles/178111/150-raneni-ot-piyani-shofori-godishno-u-nas", "text": "\r\nВсяка година у нас има над 150 ранени в следствие на употреба на алкохол и наркотици”. Това заяви пред бТВ Любка Маринова от Асоциацията за пострадали от катастрофи. По думите й, 25% от пътните произшествия в Европа са предизвикани от водачи, които са обърнали една, две или повече чаши.\r\n\r\nСпоред Маринова, в други европеяйски страни санкциите като глоба и отнемане на шофьорската книжка са много по-големи и така имат по-силен възпиращ ефект.\r\n300 са ранените от ПТП-та заради употреба на алкохол. Според бившия здравем министър Мими Виткова пък лечението на тези хора е затруднено, тъй като процедурата е много тромава. Няма и законови текствое, които да гарантират на пострадалите, че ще си възстановят сумите, които са платили за лечението си, тъй като често се налага неколкократно влизане в болница\r\n", "date": "2019.07.14", "title": "150 ранени от пияни шофьори годишно у нас"}
{"url": "https://www.novinite.bg/articles/178104/Zaradi-loshoto-vreme-Otmeniha-poleti-na-Letishte-Burgas", "text": "Отменени полети и изнервени туристи на Летище Бургас. Лошото време в региона попречи на нормалната дейност на аеропорта, съобщи Нова.Руски туристите са прекарали цялата нощ на летището и едва в 06:00 ч. сутринта са били настанени в различни хотели. Самолетът на „България Ер\" е трябвало да излети в 19:46 за Санкт Петербург. От пресслужбата на Летище Бургас оправдаха отменения полет с това, че машината има техническа неизправност. Заради лошото време от 08:40 до 10:00 ч. бяха пренасочени седем самолета към Летище Варна.", "date": "2019.07.14", "title": "Заради лошото време: Отмениха полети на Летище Бургас"}
{"url": "https://www.novinite.bg/articles/178114/Peti-blok-na-AEC-Kozloduj-moje-da-raboti-na-povishena-moshtnost", "text": "\r\nПотвърдена е готовността за работа на повишена мощност на Пети блок на АЕЦ „Козлодуй“, съобщиха от пресцентъра на ядрената ни централа.\r\n\r\n\r\n\r\n\r\n\r\n\r\n", "date": "2019.07.14", "title": "Пети блок на АЕЦ \"Козлодуй\" може да работи на повишена мощност"}
{"url": "https://www.novinite.bg/articles/178100/Manolova-za-mashinnoto-glasuvane-Dokaza-che-se-kradat-glasove", "text": "Машинното гласуване по време на изборите за Европейски парламент у нас доказа, че се крадат гласове. Това мнение изрази омбудсманът Мая Манолова в предаването \"Тази неделя\" по bTV.Според нея високият процент на грешки при отчитането на машинния вот не е грешка на технологията, а на изборната администрация.\"Машините показаха, че не се отчитат гласове, подадени от гражданите, че се крадат гласове\", каза общественият защитник и показа копия на протоколи от Благоевград, където се виждат много корекции.Омбудсманът показа и друг документ, според който малка партия няма гласове, като сбор от хартиено и машинно гласуване, но според софтуера на машината четирима граждани са дали своя вот за нея.\"Такива случаи са 40% от 3000 машини. Говорим за несъответствия, при които машинните гласове са повече от сбора между машинните и секционните. Това е причината да се махнат машините, защото те са свидетел как изчезват гласове на една партия. Ако ги няма машините, това не можем да го установим\", заяви още омбудсманът.По думите на Манолова решението да има 6000 машини за местния вот през есента е било взето преди 4 месеца, а аргументите, че е скъпо и се допускат грешки в протоколите, са били известни още тогава. Според омбудсмана един глас, пуснат през машина е струвал 59 лв., а с хартиена бюлетина  - 0,77 лв.Манолова посочи, че от ЦИК са издали методическите указания за попълване на протоколите едва 4 дни преди изборите, а по това време обученията на членовете на Районните избирателни комисии са били приключили.\"Ще се кандидатирам за кмет на София, ако подигравката с гражданите продължи\", посочи още омбудсманът. По думите й \"каузите, зад които стоя и които са важни, са хората“. \"Пренебрежението към това, което аз и гражданите говорим, наистина е не просто демотивиращо, то е вбесяващо\", добави още Мая Манолова.Омбудсманът обяви още, че във вторник ще подаде Конституционна жалба срещу Закона за устройство на Черноморското крайбрежие.", "date": "2019.07.14", "title": "Манолова за машинното гласуване: Доказа, че се крадат гласове!"}
{"url": "https://www.novinite.bg/articles/178095/Radan-Kanev-Tryabva-da-investirame-v-kadri-i-obrazovanie-ako-iskame-golemi-investicii", "text": "Очевидна е липсата на технически кадри, това е работа на държавата преди всичко. Това коментира по БНТ евродепутатът Радан Кънев по темата за възможността \"Фолксваген\" да открие завод в България.Според него възможността Турция да бъде предпочетена пред България се дължи и на това, че те могат да осигурят държавни гаранции, както и че Катар като стратегически партньор настоява заводът да е в Турция.Той смята, че първо трябва да се инвестира в образование на всяко ниво, за да дойдат такива стратегически инвестиции.Радан Кънев е против начина, по който Урсула фон дер Лайен е била издигната за кандидат за председател на Европейската комисия. Той също така смята, че ЕНП трябва да се реформира, за да не прилича на партията на Виктор Орбан ФИДЕС с неговата крайна риторика.", "date": "2019.07.14", "title": "Радан Кънев: Трябва да инвестираме в кадри и образование, ако искаме големи инвестиции"}
{"url": "https://www.novinite.bg/articles/178102/Katastrofa-na-patya-Razgrad-Car-Kaloyan", "text": "Временно движението по пътя Разград – Цар Калоян при 47 км се осъществява в една от двете ленти на платното, в посока Цар Калоян поради катастрофирал ТИР.", "date": "2019.07.14", "title": "Катастрофа на пътя Разград – Цар Калоян"}
{"url": "https://www.novinite.bg/articles/178108/Valeri-Simeonov-Nie-sme-v-dalg-kam-balgarite-ot-Zapadnite-pokrajnini", "text": "В основата на разговорите бяха проблемите, поставени от нашите сънародници там. Посещението бе по покана на българското генерално консулство в Ниш и със съдействието на Културно-информационния център в Цариброд и се осъществи в петък и събота. Народните представители Валери Симеонов, Валентин Касабов, Христиан Митев, Георги Колев, Петър Петров, Росен Живков и областният координатор на НФСБ Венера Тодорова разговаряха с българските общности в различни селища от община Сурдулица. В Зайчар българската делегация се включи в отбелязването на първата годишнина от създаването на Сръбско-българския културен център – Сдружение „Светлина“, и се срещна с наши сънародници от този район.„За първи път парламентарна делегация в такъв мащаб е на такава сериозна обиколка в Западните покрайнини“, каза Валери Симеонов. От своя страна Далибор Миланов добави, че депутатите на НФСБ са хората, които винаги откликват на поканите и проблемите на българите в Западните покрайнини., каза Далибор Миланов. Следим процесите на демократизация в Сърбия, тъй като с тях стават възможни тези сдружения, на базата на които българите могат да заявят, че са малцинство и имат правото на защита на своите интереси. Вече имаме два Културно-информационни центъра в Цариброд и Босилеград, които са официално признати и поддържани от България. Имаме сдружение в Зайчар и във Враня. Радостното е, че този процес продължава и има инициативи за създаване на такива центрове. В наше лице имате приятели и пълна подкрепа от законодателната и изпълнителна власт в България, доколкото можем да окажем съдействие по проблемите, които поставяте“. Това подчерта Валери Симеонов пред българите в Зайчар по време на отбелязването на първата годишнина от създаването на Културния център там.Той обаче не скри, че проблемите в Западните покрайнини все още са тежки, защото не са решавани с десетилетия и защото сръбската държава не е особено благосклонна към българското малцинство, и все още е твърде далеч от общоприетите схващания за демократична държава като се меси в процесите при българските малцинствени общности, опитва се да влияе, разделя хората.  коментира Валери Симеонов. Той добави и необходимостта от откриването на неделни училища в местата с българско население.Като втора група проблеми той очерта свързаните с икономическото положение. Западните покрайнини са район, умишлено занемарен от сръбската държава и страдащ от тежки демографски проблеми.  каза Валери Симеонов и като основна причина посочи голямата безработица. По думите му българската държава все още е пасивна по отношение на насърчаване на местния бизнес и работата по съвместни трансгранични проекти. Депутатите от НФСБ са поели ангажимент да се намесят в този процес.„Има натрупани проблеми и с получаването на българско гражданство поради бездействието на Агенцията за българите в чужбина след този удар, който беше нанесен с все още недоказани обвинения от Прокуратурата. Повече от година хора, чиито майки, бащи и дядовци са българи, не могат да получат удостоверение за произход“, каза Валери Симеонов. ", "date": "2019.07.14", "title": "Валери Симеонов: Ние сме в дълг към българите от Западните покрайнини"}
{"url": "https://www.novinite.bg/articles/178093/Manolova-Shte-se-kandidatiram-za-kmet-na-Sofiya-ako-podigravkata-s-grajdanite-prodalji", "text": "Ще се кандидатирам за кмет на София, ако подигравката с гражданите продължи. Това каза омбудсманът Мая Манолова по бТВ.Попитана дали е решила какво ще прави на предстоящите избори, Манолова отговори, че няма решения. По думите й „каузите, зад които стоя и които са важни, са хората, се осъществяват много трудно“. „Пренебрежението към това, което аз и гражданите говорим, наистина е не просто демотивиращо, то е вбесяващо. В един момент това ще са аргументите, които ще се борят“, поясни Мая Манолова.„Първата жалба, с която се ангажирах през 2015 г. беше от кандидати за общински съветници от Реформаторския блок, които имаха откраднати гласове и преференции. Поисках да се произнесе Върховният административен съд, направих много предложения. 4 години по-късно тази жалба няма никакво движение“, отбеляза омбудсманът.Тя добави, че ще се кандидатира за кмет „ако ядосат гражданите, ако продължат да се подиграват с избирателите“.", "date": "2019.07.14", "title": "Манолова: Ще се кандидатирам за кмет на София, ако подигравката с гражданите продължи"}
{"url": "https://www.novinite.bg/articles/178110/PP-ABV-shte-se-registrira-samostoyatelno-za-uchastie-v-mestniya-vot", "text": "ПП АБВ ще се регистрира самостоятелно за участие в местния вот. Решението бе взето след заседание на Националния съвет на партията, съобщи заместник-председателят на АБВ Владимир Маринов пред медиите. \"Разбира се, в допълнение на взетото решение, след задълбочен анализ и на това какво имаме в момента в местната власт, как сме представени, ние поставихме и своите цели, които задължително трябва да бъдат свързани със запазване и увеличаване на нашето представителство по места.Това са общински съветници, кметове на населени места и кметове на общини. Не на последно място беше взето решение за формат на явяване по места, където знаете, че ние сме организация с достатъчно добра коалиционна култура. Уважаваме изключително много партньорите, с които сме работили и продължаваме да работим, като коалициите, които ще формираме по места, следва да бъдат приоритетно с организациите и политическите партии част от „Коалиция за България“ и политически субекти и политически организации, представители на ляво-центристкия спектър в страната“. Маринов посочи, че ПП АБВ има достатъчно основания и потенциал да увеличи участието си в местната власт, които отстоява последователно през годините. Председателят на ПП АБВ Румен Петков посочи, че партията ще търси не просто подобряване на резултата си, но като основната ни задача си поставя засилването на участието на левицата в местните органи за самоуправление.„Анализът, който правим е, че представителството на левицата в местните органи за самоуправление в изтичащия мандат е катастрофа. Левицата няма нито един кмет на областен център, няма нито един кмет или по-скоро много малко кметове на околийски центрове. Това са големите общини с историята в миналото. Това означава, че имаме волята и приемаме проявения от БСП към партията интерес на различни нива – общинско, областно, национално с готовността да се търсят решения, които да доведат до слагане на началото на разделяне между ПП ГЕРБ и държавата“, каза Петков и добави, че главната, основната политическа задача, която партията си поставя, е рязко разделяне на ПП ГЕРБ и държавата. Румен Петков коментира и въпроса за премахване на машинното гласуване като възможност за местния вот. „…Т.е. във всички избори, които касаят структурирането на властта в България машинното гласуване да бъде елиминирано. Ако се вгледаме в статистиката от последните няколко избора, ние ще видим, че сме достигнали до един изключителен резултат. 300 хил. или 8% недействителни бюлетини 2017 г. в парламентарните избори. Не знам дали разбираме какво означава това? 300 хил. гласа са горе-долу гласовете, които ДПС получи на последните избори, т.е. третата политическа сила в страната. Това очевидно е инструмент за манипулиране на изборния резултат. Назад в парламентарните избори 2014 г. са 218 хил. невалидните, 2013 – са 90 хил. “, каза още Петков. Той смята, че политическите партии в парламента, без съмнение, са заинтересовани от този инструмент. „Ние настояваме не за преразглеждане на изборния резултат, а от тези избори да бъдат изведени недействителните бюлетини и с участие на експертиза на политолози, на представители на академичната общност, на Централните избирателни комисии в този период от време да се разгледат недействителните бюлетини“. Един от инструментите за минимизиране на множество невалидни бюлетини , като изборен резултат, е машинното гласуване, категоричен е Румен Петков. Партията ще настоява машинното гласуване да бъде въведено като единна норма по най-бързия начин.", "date": "2019.07.14", "title": "ПП АБВ ще се регистрира самостоятелно за участие в местния вот"}
{"url": "https://www.novinite.bg/articles/178087/Kola-se-vryaza-v-grupa-v-hora-v-London", "text": "Автомобил се вряза в група хора в югозападната част на Лондон. Поне седем души са ранени, съобщава БГНЕС.Инцидентът се е случил в събота около 23:15 местно време (01:15 неделя българско време). Отбелязва се, че полицията е пристигнала на местопрестъплението след като получила обаждане за масов бой. По подозрение в опит за убийство са задържани трима души, други четирима са арестувани за бой на обществено място. Според вестника, инцидентът не е свързан с тероризъм.", "date": "2019.07.14", "title": "Кола се вряза в група в хора в Лондон"}
{"url": "https://www.novinite.bg/articles/178109/Mustafa-Karadaja-Dlajni-sme-da-privedem-v-dejstvie-balgarskiya-etnicheski-model", "text": "Длъжни сме да приведем в действие българския етнически модел, за да дадем добър пример на Балканите и на Европа, каза в Търговище Мустафа Карадайъ. Председателят на ДПС бе гост на традиционния събор в местността \"Баба Конду\", край търговищкото село Божурка.Въпреки дъждовното време, и тази година тук се стекоха десетки хора от региона и страната, за да благодарят за даровете на природата и да се помолят за здраве за семействата си.Тук всяка година, без значение от етнос и религия хората идват да търсят изцеление с огромна надежда. Това е празник на духа, тук празнува душата, каза в обръщението си Карадайъ. По думите му във времена на разделение и противопоставяне, това място отправя най-доброто послание към всички за единство и толерантност.Кметът на Търговище Дарин Димитров също припомни, че местността \"Баба Конду\" събира всяка година и мюсюлмани, и християни, защото надеждите ни са общи. \"Не вярвайте на тези, които строят стени, вярвайте на тези, които строят мостове\", каза той.Съборът продължава с музикална програма, конни надбягвания, и традиционните мазни борби.", "date": "2019.07.14", "title": "Мустафа Карадайъ: Длъжни сме да приведем в действие българския етнически модел"}
{"url": "https://www.novinite.bg/articles/178101/Zasilen-trafik-po-granicata-s-Rumaniya", "text": "Натоварено движение на граничните пунктове в посока Румъния. По данни на \"Гранична полиция\" интензивен трафик за товарни автомобили има на \"Дунав мост - Видин\". Леките автомобили минават по-бавно на \"Дунав мост - Русе\". На останалите пунктове трафикът е нормален. По-засилено движение отчитат на \"Калотина\".", "date": "2019.07.14", "title": "Засилен трафик по границата с Румъния"}
{"url": "https://www.novinite.bg/articles/178115/Ochakva-se-VSS-da-otkrie-utre-procedura-za-izbor-na-glaven-prokuror", "text": "\r\nПленумът на Висшия съдебен съвет ще проведе заседание в понеделник, 15 юли, на което се очаква да бъде открита процедурата за избор на главен прокурор.\r\n\r\n\r\n\r\n\r\n\r\n\r\n\r\n", "date": "2019.07.14", "title": "Очаква се ВСС да открие утре процедура за избор на главен прокурор"}
{"url": "https://www.novinite.bg/articles/178103/Rashidov-Borisov-moje-da-postapi-kato-Dogan", "text": "Чувам го напоследък хвърля едни хубави изречения - път на младостта, явно той е разумен човек, ще намери границата, за да може като Доган в един момент - да има влиянието, но да може по един елегантен начин да подготвя кадри. Доган навреме се отдръпна. Остави едни по-млади хора да въртят това колело, но без да изпуска колелото, все пак то е негово. Смятам, че той е разумен и ще влезе в тази схема, заяви Рашидов.Попитан дали допуска, че това ще стане след третия мандат, Вежди Рашидов каза: ", "date": "2019.07.14", "title": "Рашидов: Борисов може да постъпи като Доган"}
