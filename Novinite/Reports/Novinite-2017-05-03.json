{"url": "http://www.novinite.bg/articles/142987/Stabilno-tempo-na-rastej-za-ikonomikata-v-evrozonata-prez-parvoto-trimesechie-na-2017-g", "text": "Икономиката в еврозоната запази стабилно темпо на растеж през първото тримесечие на годината, тъй като бизнесът и домакинствата изглеждаха доста устойчиви, въпреки високите нива на политическа несигурност преди серията ключови избори в региона, предаде БНР.Брутният вътрешен продукт на еврозоната нарасна през първото тримесечие на 2017-та с 0,5 на сто спрямо аналогичен растеж през четвъртото тримесечие на миналата година (възходяща ревизия от предишна оценка за повишение с 0,4 на сто), показва експресната оценка на Евростат, потвърждаваща очакиванията на финансовите пазари.БВП на 19-те страни от единния валутен блок се увеличи с 1,7 на сто на годишна база спрямо същото тримесечие година по-рано, оправдавайки средните прогнози и след растеж с 1,8 на сто в края на миналата година (възходяща ревизия от преходна оценка за повишение с 1,7 на сто).Първоначалните данни от днешния ден отговарят на икономическия растеж в рамките на текущата година от 1,8 на сто, което е далеч по-силно от анемичната експанзия с една 0,7 на сто в САЩ и от слабия растеж от 1,2 на сто във Великобритания. Това е и четвъртата поредна година, в която еврозоната надвишава по темпо на растеж икономиката на САЩ през първото тримесечие, въпреки че доста рядко регионът успява да запази това свое предимство с течение на годината.Евростат представи и експресна оценка за икономическата експанзия в целия ЕС. По данни на европейската статистика през периода януари-март на текущата година БВП на ЕС нарасна с 0,4 на сто спрямо последното тримесечие на 2016 г., когато беше отчетен растеж от 0,6 на сто. На годишна база европейската икономика се разшири през първото тримесечие с 1,9 на сто, запазвайки темпото на растеж, регистрирано през всяко едно от последните две тримесечия на миналата година.Трябва да се има предвид, че това представлчва първа оценка на Евростат за европейския икономически растеж в началото на годината и поради това няма детайли относно отделните важни компоненти или по отношение на растежа, отчетен от отделните страни-членки на съюза.Серията проучвания на бизнес активността и на потребителските нагласи от началото на годината подсказваха, че икономическият растеж в еврозоната ще се ускори леко през първото тримесечие, като в същото време и ЕЦБ започна да възприема по-оптимистичен тон относно икономическите перспективи за цялата 2017 г. След последното заседание на ЕЦБ през миналата година, шефът на банката Марио Драги коментира, че икономическото възстановяване в еврозоната е станало \"по-солидно\".Мнозина икономисти и анализатори първоначално прогнозираха известно отслабване на растежа през настоящата година на фона на притесненията, свързани с поредицата избори във водещите европейски държави, които могат да покажат засилване на влиянието на антиевропейските партии. Обезценката на британската лира в резултат на вота през миналия юни в подкрепа за Брекзит пък се очакваше да отслаби евроизноса към един от най-големите партньори на еврозоната в лицето на Обединеното кралство и това също да се отрази негативно на икономическия растеж през тази година.Последното проучване на Европейската комисия показа, че бизнес и потребителското доверие се повиши през април до най-високи нива от почти едно десетилетие насам. Междувременно изборите в Холандия през март бяха спечелени от досегашния премиер Марк Рюте спрямо антиевро популисткия кандидат Герт Вилдерс. Трябва също така да се има предвид, че тримесечието приключи преди да стане ясно, че центристкият кандидат Еманюел Макрон води убедително с 20 на сто през крайно десния антиевропейски лидер Марин Льо Пен само дни преди решителната битка за президентския пост във Франция идната неделя.Въпреки доброто представяне на икономиката на еврозоната в началото на годината, регионът трябва да извърви още път, преди да отстрани напълно щетите, причинени от световната финансова криза, както и собствените си проблеми, свързани с високите равнища на дълга и слабостта на банките. Строителството също остава под предкризисните нива, както бизнес инвестициите, докато нивото на безработица е повече от два пъти по-високо от това в Щатите. С оглед на цифрите, мнозинството икономисти оценяват потенциала за растеж на еврозоната - или темпа, който може да се поддържа в дългосрочен план, без да създава прекомерна инфлация - само на около 1%.Централните банкери от ЕЦБ продължават да подчертават, че икономическият растеж е по-вероятно да разочарова очакванията, отколкото да ги надхвърли, визирайки опасността от серия заплахи отвъд рамките на еврозоната, включително преговорите, които ще определят условията за излизането на Обединеното кралство от ЕС, както и несигурността относно икономическата политика на американския президент Доналд Тръмп и относно състоянието на китайската икономика.", "date": "2017.05.03", "title": "Стабилно темпо на растеж за икономиката в еврозоната през първото тримесечие на 2017 г."}
{"url": "http://www.novinite.bg/articles/142946/Vlizat-v-sila-promenite-v-dvijenieto-v-stolicata-za-6-maj", "text": "От днес в София влизат в сила част от промените в движението заради подготовката на парада за 6 май. От 8 до 19 ч. по южното локално пътно платно на Околовръстен път между пътен възел „Бояна“ и Национален исторически музей и на паркинга пред музея се забраняват преминаването, престоя и паркирането на автомобили. Забраната ще бъде в сила и утре, предаде БНТ, цитирана от Труд.От 18:30 на 4 май заради провеждане на генералната репетиция за парада, престоят и паркирането на коли се забранява в централната градска част. Временна организация на движение на транспорта ще бъде въведена утре и на 6 май.", "date": "2017.05.03", "title": "Влизат в сила промените в движението в столицата за 6 май"}
{"url": "http://www.novinite.bg/articles/142996/10-minuti-meditaciya-i-kraj-sas-stresa-po-vreme-na-rabota", "text": "\r\nАмерикански и канадски учени откриха, че 10 минути  всеки ден са достатъчни на човек, за да намали нивото на  и да повиши концентрацията си върху текущите задачи, съобщи сп. \"Коншъснес енд когнишън\", цитирано от Лента, пише .\r\nЕкспертите стигнали до тези изводи, след като оценили влиянието на медитационната практика върху самочувствието на 82 доброволци. Участниците били разделени в две групи, които трябвало да изпълнят задачи на компютър. По-добре се справила групата, която по време на изпълнението на заданията се разсейвала, за да медитира.\r\nПо време на  човек трябва да заеме определена поза и да прави дихателни упражнения. В резултат той постига състояние, в което се съсредоточава върху определено явление или предмет. Практиката е заимствана от древни индийски и китайски религиозни течения.\r\n", "date": "2017.05.03", "title": "10 минути медитация и край със стреса по време на работа"}
{"url": "http://www.novinite.bg/articles/142983/Kitaec-nae-nad-200-dushi-za-pred-semejstvoto-na-godenicata-brakna-se-s-po-11-evro-na-kalpak", "text": "В Китай задържаха младоженец, който нае 200 човека да се престорят, че са неговите роднини и приятели по време на сватбата му, предаде Лента. Роднините на булката заподозрели измамата, защото много от гостите не можели да обяснят откъде познават мъжа. Съмненията им се задълбочили, когато на церемонията не се появили родителите му, предаде Дарик.Скоро станало ясно, че гостите на младоженеца са наети срещу заплащане. Той им е обещал по около 11 евро. Няколко от тях признаха, че работят като таксиметрови шофьори, а други се оказали студенти. Не се знае защо е била нужна измамата. Булката каза, че за 3-годишна връзка не е забелязала нищо странно у избраника си. Двамата обаче имат различен кръг от познати.Една от версиите гласи, че младоженецът е решил да наеме гостите, защото родителите на годеницата му осъждали бедния му произход. Той искал да избави истинските си роднини и приятели от срама. През март в Китай разгневена невеста влачеше по улиците младоженец, който не се яви на сватбата им.", "date": "2017.05.03", "title": "Китаец нае над 200 души за пред семейството на годеницата, бръкна се с по 11 евро на калпак"}
{"url": "http://www.novinite.bg/articles/143007/Telecat-izdrajliv-i-tarpeliv-dejstva-fundamentalno", "text": " Телец е вторият от дванадесетте зодиакални знака в астрологията. Той е земен, неподвижен и женски знак. Като женски е по-сдържан, изчаквателен и прибран, като неподвижен е устойчив, последователен и задълбочен, но е възможно да му липсва маневреност и гъвкавост, а като земен е практичен, реалист и умее да вижда нещата такива, каквито са, предаде Дарик.Земният елемент е елементът на въплащаването. Това е способността да създадеш добрата и вярна форма, за да може съдържанието в нея да се съхрани и да развие потенциала си. Телецът има отношение към физическия свят и към материята.От това как се отнасяме към тялото си, зависи как ще живеем и как ще се отнасяме към всичко, което ни заобикаля. Важно е да се развие присъственост тук, където се намирате, а най-вече в своето тяло. Затова и медитациите са толкова полезно нещо. Изживявай на сто процента всяко нещо, без никакви страхове.Телецът има умението и нагласата да стабилизира и окрупнява нещата. Той може да оцени реално колко струва нещо и какви усилия са необходими за постигането му. Хората от този знак са много добри скулптори, строители, архитекти, с идеално усещане за пространството. Интуитивно знаят къде какво е необходимо да се направи и нищо не е самоцелно.Телецът е най-устойчивият знак в зодиака - има потенциала да се захваща с големи, мащабни и дългосрочни проекти. Много издръжлив и търпелив, действа фундаментално. Твърде голямото спокойствие и удобство обаче са изкушения, които могат да спрат развитието на представителите на знака. Телецът има отношение към храната - той много добър кулинар, естет и гастроном. Той умее да се грижи за физическото си тяло и има отношение към живеенето, като цяло, тук на земята.Всяко духовна школа ни учи да възприемаме света такъв, какъвто е, тъй като измисленият свят ще рухне. Телецът е знак на формата. Той ни учи, че когато се създаде и обгрижва физическия план, без обаче да се фиксираме тотално само в него, това дава възможност и за развитието на духовни ценности. Да живееш във всеки един момент, присъствайки сто процента там, където си и да се наслаждаваш на живота - това ни учи архетипът на зодия Телец.", "date": "2017.05.03", "title": "Телецът - издръжлив и търпелив, действа фундаментално"}
{"url": "http://www.novinite.bg/articles/143005/Naj-elegantnite-dvojki-na-Met-Gala-2017", "text": "Модното събитие на годината - Мет гала в музея \"Метрополитън\" в Ню Йорк събра много звездни двойки, които демонстрираха любовта си.Снимка: YouTube Снимка: YouTube Селена Гомез и певецът Дъ Уикенд наСнимка: YouTube Снимка: YouTube Снимка: YouTube Снимка: YouTube   Снимка: YouTube   Снимка: YouTube   Снимка: YouTube", "date": "2017.05.03", "title": "Най-елегантните двойки на Met Gala 2017"}
{"url": "http://www.novinite.bg/articles/142971/Naprejenie-v-Sliven-policaj-e-v-bolnica-s-komocio-a-14-godishen-s-ognestrelna-rana", "text": "Жители на ромския кв. Надежда в Сливен твърдят, че над 50 полицаи са нахлули в къщите им, стреляли са безразборно и са упражнили насилие върху тях, пише Труд. При стрелбата е ранено 14-годишно момче в крака.Полицаите са влезли в квартала, заради сигнал за силна музика. От полицията в Сливен уточниха, че акцията е била в отговор на нападение над техен колега при проверка няколко часа по-рано, при което той е бил ранен.По данни на бТВ раненият полицай е с комоцио и е настанен в болница. Хората разказват, че улица в квартала е била затворена от полицейските коли. Униформените дошли около 6 сутринта в отговор на нападение над полицай няколко часа по-рано. По една от къщите, в които полицаите са влезли, следите от присъствието им са видими – счупен прозорец и изкъртената дограма.Късно снощи патрулни коли влизат в квартал \"Надежда\" по сигнал за силна музика. „На място е имало голяма компания, много празнуващи хора, които нападат полицейския екип. Започнали са да замерват с бутилки, трошат служебните автомобили, извикани са подкрепление още три автомобила, а всички полицейски служители са били нападнати”, описва ситуацията Първолета Мандинска, говорител на местната полиция.Раненият полицай и колегите му се изтеглят. Връщат се в 6 сутринта, за да задържат нападателите. В квартала обвиняват униформените, че са нахлули по домовете с насилие и побой. „Много полицаи, маскирани, с пушки започнаха да бият, когото видят. Не гледаха дали е малък или голям, болен или здрав”, споделят потърпевшите.„Всички законови средства са използвани, за да бъде овладян конфликта и съпротивата, която са оказали лицата в квартала\", обясни Мандинска. При полицейската акция, която е под надзора на прокуратурата, са задържани двама мъже. Нанесени са щети на полицейски автомобилиРаненият полицай остава в болница в тежко състояние, но без опасност за живота. В квартал 'Надежда \"събират подписи за премахване на местното полицейско управление.", "date": "2017.05.03", "title": "Напрежение в Сливен, полицай е в болница с комоцио, а 14-годишен - с огнестрелна рана"}
{"url": "http://www.novinite.bg/articles/143004/Kosmicheskiyat-bokluk-se-e-uvelichil-s-blizo-500-obekta-ot-nachaloto-na-2017-g", "text": "Космическият боклук се е увеличил през 2017 година с около 500 обекта, като на САЩ принадлежат 298 от тях, съобщи НАСА в свой отчет, предаде Дарик.От 4 януари до 4 април 2017 година в космическа орбита са се появили 471 нови обекта. Сега техният общ брой е достигнал 18 347. От тях 4 434 единици са действащи или излезли от строя спътници, 13 913 обекта са от степени на ракети, ускорителни блокове и отломки от космическа техника.По данни на НАСА най-голямото количество космическо замърсяване принадлежи на Русия с 6 501 обекта, като 155 от тях са нови. На втора позиция са САЩ с 6 017 обекта /298 нови/. Третото място се заема от Китай, който е съкратил космическия си боклук от 3 886 на 3 801 обекта, предаде ТАСС.Останалите страни практически не са повлияли на голямото замърсяване на околоземната орбита. На Франция принадлежат 532 обекта, на Япония - 256, на Индия,192, на Европейската космическа агенция -134 и на други страни - 914.Анализаторите са на мнение, че ако не бъде решен проблемът със замърсяването на околоземното пространство, космическата промишленост може да бъде принудена да спре да функционира.", "date": "2017.05.03", "title": "Космическият боклук се е увеличил с близо 500 обекта от началото на 2017 г."}
{"url": "http://www.novinite.bg/articles/143000/Sadyat-tarnovec-za-huliganstvo-psuval-katadjiite-v-Polikraishte", "text": "Образуваха бързо производство за хулиганство в РУ Горна Оряховица срещу мъж, който се опълчил срещу полицаи. На 2-ри май в 17 часа в горнооряховското село Поликраище автопатрул подал светлинен и звуков сигнал на лек автомобил „Нисан“ с великотърновска регистрация, за да спре. Водачът обаче натиснал газта, профучал покрай униформените и се отправил в посока Велико Търново, пише Труд.Час по-късно нарушителят бил установен. По време на проверката Н.Н. на 24 г. от Велико Търново обиждал и псувал служителите на реда. Мъжът блъскал униформените с ръце, с което оказал съпротива при задържането му. За непристойните действия, грубо нарушаващи обществения ред и изразяващи явно неуважение към обществото, като деянието е съпроводено със съпротива срещу орган на властта, срещу Н.Н. е образувано бързо производство за престъпление по чл.325, ал.2 от НК.", "date": "2017.05.03", "title": "Съдят търновец за хулиганство, псувал катаджиите в Поликраище"}
{"url": "http://www.novinite.bg/articles/143018/14-godishen-izdahna-sled-sbivane-v-chas-po-biologiya-v-Slavyanovo", "text": "Окръжната прокуратура в Плевен е образувала досъдебно производство по изясняване на причините, довели до смъртта на 14-годишно момче, пише Труд.Осмокласникът е бил възпитаник на Основно училище „Хр. Ботев“ в град Славяново. „Образуваното досъдебно производство е за смърт по непредпазливост – престъпление по чл. 124 от НК”, информираха от Апелативната прокуратура във Велико Търново. Трагедията се разиграла на 3 май след обяд. В час по биология е станало сбиване между двама осмокласници, при което едното момче е паднало на чина, а след това на земята и издъхнало. „Към момента, под ръководството на прокурор в Окръжна прокуратура-Плевен, се извършват действия по разследването. Иззети са записи от камерите в класната стая. Освидетелстван е ученикът, участвал в сбиването”, допълниха от Апелативната прокуратура в старата столица.", "date": "2017.05.03", "title": "14-годишен издъхна след сбиване в час по биология в Славяново"}
{"url": "http://www.novinite.bg/articles/143023/Hvanaha-kriminalno-proyaveni-da-tarashat-kola-v-Shumen", "text": "Двама рецидивисти, всеки с бягство от ареста в досието си, се съюзиха да отмъкнат катализатор от кола в Шумен. За лош късмет на 41-годишните Станчо С. и Йордан Й. в малките часове на нощта шуменец будувал на терасата си и ги видял, пише Труд.Мъжът подал сигнал до полицията и на бул. „Ришки проход“ 18 за минути пристигнала патрулка. Униформените заварили двамата апаши под „Дайхатсу Териос“ с шуменска регистрация. Двамата още се мъчели да свалят катализатора, целта им била среброто вътре.Станчо С. е оставен в ареста за 72 часа и прокуратурата ще иска постоянен арест. Той има зад гърба си 30 криминални прояви и 16 присъди. През 2006 г. организира успешно бягство от ареста в Шумен, когато с негов авер прокопаха дупка в тухлената стена, ползвайки желязо от кревата. Съучастникът му също има бягство, но от великотърновския арест.Йордан е с 9 присъди и вече е пуснат на свобода с мярка „подписка“, съобщават от шуменската полиция.", "date": "2017.05.03", "title": "Хванаха криминално проявени да тарашат кола в Шумен"}
{"url": "http://www.novinite.bg/articles/142958/Borimirov-kreshtya-na-levskarite-koito-posramiha-kluba", "text": "Всички директори се изредиха в съблекалнята на Левски вчера. Преди тренировката спортно-техническият щаб направи солиден разбор на случилото се, придружен и от видео, предаде .След това тежки думи е казал спортният директор Даниел Боримиров, като в превода за чужденците му е помагал помощник-треньорът Асен Букарев. След това Борето изгледа заниманието.Футболистите бяха посетени и от изпълнителния директор Красимир Иванов, който е имал други задачи и разговори с Даниел Боримиров, свързани с развитието клуба. Скоро ще стане ясно ще има ли глоби за играчите след слабото им представяне.", "date": "2017.05.03", "title": "Боримиров крещя на левскарите, които посрамиха клуба"}
{"url": "http://www.novinite.bg/articles/142963/Kobrata-e-oficialen-pretendent-za-poyasa-na-IBF", "text": "Медийният гигант ESPN обърна внимание на предстоящите съперници за Антъни Джошуа. Сред вероятните претенденти за титлите му беше поставен Кубрат Пулев, като двубой между тях е много вероятен, смятат от ESPN. Както е известно, Кобрата е официален претендент за пояса на IBF, който е притежание на британеца. Ако той иска да запази шанса си да има титлите на всички федерации, то непременно до края на годината трябва да се бие с Пулев, за да не му бъде отнета титлата.\"Това е най-неизвестният потенциален опонент за Джошуа, но Пулев - задължителен претендент на IBF, може да се озове в противоположния ъгъл на мач именно срещу Джошуа, ако не видим реванш срещу Кличко до края на годината.Пулев, който е на 35, беше пратен 4 пъти в нокдаун и в 5-ия рунд беше нокаутиран от Владимир Кличко през ноември 2014 година. От тогава насам той има 5 поредни победи, като последната беше срещу американеца Кевин Джонсън - съперник, който Джошуа нокаутира във втория рунд. Проблемът с този мач е, че Пулев не е съперник, който ще привлече много фенове на бокса\", пишат ESPN в анализа си за очаквания с интерес в България двубой.Източник: ", "date": "2017.05.03", "title": "Кобрата е официален претендент за пояса на IBF"}
{"url": "http://www.novinite.bg/articles/142984/Paparaci-hvanaha-hercozite-na-Kejmbridj-polugoli-v-Provans", "text": "Адвокатите на принц Уилям и Кейт искат 1,5 милиона евро обезщетение от френското списание, публикувало голи снимки на съпругата на британския престолонаследник, предаде ДПА. Списание Closer показа снимки на херцозите на Кембридж, докато бяха на лятна почивка в частна резиденция в Прованс, Югоизточна Франция през 2012 г. Фотографиите бяха направени с телеобектив, без знанието на кралската двойка, предаде Дарик.Обвиняеми по заведеното в Париж дело са представител на списанието и двама фоторепортери. Те са подведени под отговорност за нарушаване на неприкосновеността на личния живот. Адвокатите на кралската двойка поискаха обезщетение в размер на 1,5 милиона евро.Двамата фотографи казаха пред съда, че не са направили въпросните снимки. В свое обръщение към съда, прочетено на френски език, принц Уилям нарече решението да се публикуват топлес фотосите \"особено шокиращо\", имайки предвид битките, които майка му принцеса Даяна водеше с папараците.Решението на съда се очаква да бъде взето на 4 юли.", "date": "2017.05.03", "title": "Папараци хванаха херцозите на Кеймбридж полуголи в Прованс"}
{"url": "http://www.novinite.bg/articles/142975/Godenikat-na-Serina-Uilyams-Tya-ima-naj-golyamoto-sarce", "text": " и нейният годеник, съоснователят на Reddit , се появиха заедно на Met Gala в понеделник вечерта - първата публична изява на тенис звездата след обявяването на бременността й. Същата вечер двойката позира за известен фотоблог , към кадър от вечерта годеникът й отдава сладка почит, като публикува снимката с надпис. - Тя има най-голямото сърце - казва Алексис. \"Всеки вижда успеха й като спортист, но всичко това е наслоено с размера на сърцето й. Тя дава 100% от себе си във всичко, което прави: като приятел, като любима и скоро като майка\", пише списание \"Hello\".", "date": "2017.05.03", "title": "Годеникът на Серина Уилямс: Тя има най-голямото сърце"}
{"url": "http://www.novinite.bg/articles/142961/Roj-Kijn-Yunajted-Livarpul-i-Arsenal-sa-jalki", "text": "Легендата на на Манчестър Юнайтед Рой Кийн се обърна с тежки обвинения към „червените дяволи“, областният им враг Ливърпул и Арсенал. Ирландецът коментира представянето на тези грандове на английския футбол, който в момента водят люта битка за място в Топ 4. Според Рой Кийн в Ливърпул, Арсенал и Юнайтед трябва да се срамуват за моментното си състояние, пише .„Когато видя клубове като Ливърпул и Манчестър Юнайтед да се радват, че са попаднали в Toп 4, това наистина ме смущава“, коментира Кийн.„Мислите ли, че Реал и Барселона биха се радвали да се заемат четвъртото място? Хайде, осъзнайте се! Всичко опира до това да грабнете трофей.“„Хората говорят за Топ 4 заради финансовите ползи, но това е чудесно за клубове като Лестър, но отбори като Манчестър Юнайтед, Челси и Арсенал да се радват за четвъртото място? Бих им казал да се засрамят, защото са жалки“, откровен бе Рой Кийн.", "date": "2017.05.03", "title": "Рой Кийн: Юнайтед, Ливърпул и Арсенал са жалки"}
{"url": "http://www.novinite.bg/articles/142981/Finlandiya-promeni-zakona-za-imenata-i-familiite", "text": "Финландия промени законодателството си по отношение на имената и фамилиите на гражданите и вече се разрешава децата да имат по 4 собствени имена и по 2 фамилни, сглобени от тези на родителите им, съобщиха телевизионният канал Yle и РИА Новости, предаде Нова телевизия.Досега финландчетата можеха да получат най-много 3 собствени имена, но работна група е преценила, че правото на избор трябва да се разшири.Промените в закона позволяват и на двойки, които дълго време съжителстват без брак, да изберат обща фамилия, уточнява БГНЕС. ", "date": "2017.05.03", "title": "Финландия промени закона за имената и фамилиите"}
{"url": "http://www.novinite.bg/articles/142966/Zashtitnik-na-Slaviya-otiva-na-probi-v-Livarpul", "text": "Един от най-големите таланти на Славия отива на проби в Ливърпул, пише vitoshanews.com. Новината съобщиха близки до играча. Става въпрос за защитника Петко Христов. След края на сезона в нашата Първа лига юношеският национал ще отлети за Албиона.Защитникът на Славия беше избран за най-проспериращ млад футболист на България за изминалата 2016 година. Петко изпревари в анкетата мъжките национали Божидар Чорбаджийски (ЦСКА) и Божидар Краев (Левски). Към Христов имаше интерес през есента от клуб от Серия \"А\", но ръководството на най-стария столичен клуб отказа да праща младока на проби.Босовете на \"белите\" обаче преценили, че офертата не си заслужава вниманието, тъй като е ставало дума единствено за отдаване под наем, до края на текущия сезон.Петко изкара две седмици и в друг английски тим - Уулвърлхемптън.Офертата от Ливърпул обаче им се е сторила доста по-приемлива. Припомняме, че още един роден талант беше харесан от английския гранд преди време - Николай Михайлов. Вратарят обаче така и не записа официален мач за \"червените\", а беше пратен под наем в холандския Твенте.Източник: ", "date": "2017.05.03", "title": "Защитник на Славия отива на проби в Ливърпул"}
{"url": "http://www.novinite.bg/articles/142970/Marica-se-klasira-za-polufinalite-za-Kupa-Balgariya-po-volejbol-za-jeni", "text": "Марица (Пловдив) се класира за полуфиналите в турнира за Купа България по волейбол за жени, където в четвъртък в столичната зала Христо Ботев ще се изправи срещу Левски (София) или ЦСКА (София). Двата местни отбора ще се срещнат помежду си в същата зала, като всеки от тях ще се опита да избегне шампионките като полуфинален съперник, пише Като подарък за имения ден на своя мениджър Борис Халачев тази вечер момичетата на треньора Иван Петков спечелиха убедително и втория си мач от Група А - 3:0 гейма срещу друг местен тим – Славия (София), след 67 минути игра и си осигуриха първото място в групата. Славия ще спори за второто в директен сблъсък с Казанлък Волей (Казанлък) утре.Въпреки че отборът на Славия излезе подсилен с двете волейболни националки Лора Китипова и Юлия Стоянова и с една от най-добрите плажни волейболистки на България – Русена Сланчева, както и с мъжкия национал Мартин Божилов като помощник-треньор, Жълто-сините награбиха Белите от самото начало и не ги оставиха да дишат до края на първия гейм. С три отлични блокади от Виктория Григорова и общо седем точки от Силвана Чаушева, Марица разгроми противника с 25:11. Със спечелването на този гейм пловдивският тим вече си осигури място сред полуфиналистите.След това софиянки се опитаха да играят по-равностойно със силния си съперник, но това им се отдаде само до първото техническо прекъсване на втория гейм. С убедителна игра на блокада Марица компенсира трите аса на Славия и дръпна далеч напред в резултата. Крайното 25:19 бе оформено с успешна атака на капитанката Радосвета Тенева.Отказвайки да се предадат, Белите дадоха всичко от себе си да потърсят обрат и в началото на третата част, но срещу силно играещия тим на Марица това не беше по силите им. Нася Димитрова беше във вихъра си и с шест безгрешни атаки плюс една точкова блокада допринесе за крайното 25:14, с което бяха подпечатани чистата победа и първото място в групата.Топреализатор на срещата стана Силвана Чаушева с 13 точки. Нася Димитрова добави 10. Най-резултатна за Славия в мача беше капитанката Русена Сланчева с 12 точки.", "date": "2017.05.03", "title": "Марица се класира за полуфиналите за Купа България по волейбол за жени"}
{"url": "http://www.novinite.bg/articles/143006/Afganistanski-jeni-pravyat-chanti-ot-najlonovi-torbichki", "text": "\r\nРешения винаги могат да се намерят. Математическа закономерност, която група африкански жени решили да приложат в живота. Съдбата им отредила живот в североизточната част на Нигерия. Земи, по които терористите от Боко Харам се опитваха да създадат \"Ислямска държава\", предаде БНТ.\r\n\r\nСлед като джихадистите били изтласкани, местните хора започнали да се завръщат. Но в опустошените райони ги очаквала нищета. Спасението за мнозина дошло от програма на местния Американски университет, който обучавал хората да рециклират. Така се появили те! Смели и трудолюбиви - нигерийските жени, които плетат  от полиетиленови пликове.\r\n\r\nАйсату Мохамед, участник в програма за : Тази работа наистина ми помага. Сега, мога да платя образованието на децата си, мога да купувам храна и дори да помагам с пари на близките си.\r\nТова, което за другите са отпадъци, за тях е ценен материал.\r\nАйша Мухамед: Когато видим ПВЦ-плик на улицата, веднага го прибираме. Тези  станаха ценни за нас. А и откакто започнахме да ги събираме, вече няма толкова много по улиците.\r\nЖените се срещат два пъти в седмицата, за да събират торбички. След това ги почистват, измиват и сушат. Чантите се продават на цени от 3 до 47 американски долара. Купувачи не липсват.\r\n\"Една жена спечели няколко хиляди долара. Тя наистина беше много сръчна. Успя да си купи земя, компютър, да изучи децата си. Така че икономическите ползи са големи\", споделя един от участниците в проекта. Житейските уравнения винаги намират решения. Понякога отговорите идват от най-неочаквана посока. Важното е да не липсва желание те да бъдат потърсени.\r\n", "date": "2017.05.03", "title": "Афганистански жени правят чанти от найлонови торбички"}
{"url": "http://www.novinite.bg/articles/142997/Masovo-mele-na-finala-za-Kupata-na-Rusiya-VIDEO", "text": "Масово меле между играчи на терена съпроводи края на финалния мач за Купата на Русия между Урал и Локомотив (Москва), предаде . Срещата се състоя на Олимпийския стадион в Сочи и ще се запомни с грозните изцепки.Московското Локо се наложи с 2:0 след точни изстрели на Игор Денисов (76) и Алексей Миранчук (90). Бившият треньор на Славия Александър Тарханов, който е начело на Урал, включи сред титулярите Николай Димитров, като Хичо бе сред най-активните на „оранжевите” и остана на терена до 88-ата минута, когато бе заменен от Никита Глушков.Малко преди последния съдийски сигнал играчът на „железничарите“ Мануел Фернандеш се сдърпа с Артьом Фидлер от Урал. Оттам възникна и масов бой с участието на почти всички играчи. След като страстите се поуспокоиха главният съдия Алексей Николаев показа четири червени картона. Изгонени бяха Едгар Манучарян и Артьом Фидлер от Урал, както и Ари и Джеферсон Фарфан от Локомотив.", "date": "2017.05.03", "title": "Масово меле на финала за Купата на Русия (ВИДЕО)"}
{"url": "http://www.novinite.bg/articles/143008/Bridjit-Bardo-Vsichki-koito-obichat-jivotnite-da-ne-glasuvat-za-Makron", "text": "Френската кинозвезда , известна със своята защита на живата природа, се обяви срещу  и призова да не се гласува за него на втория тур. „Ако Макрон победи, животните ще загинат“, написа тя в Twitter. Френската полиция задържа петима за подготвяне на терористичен акт. Актрисата подложи на остра критика програмата на кандидата за президент в областта на защитата на животните. „Макрон демонстрира пълно безразличие към този проблем, с него няма никакви надежди за подобряване на положението“, отбеляза Брижит.Тя подчерта, че лидерът на движението „Напред“ е застанал на страната на ловците и напълно игнорира исканията на асоциациите за защита на животните. „Призовавам всички, които обичат животните да не гласуват за Макрон“, подчерта тя. По-рано Брижит Бардо заяви, че избирането на лидера на Националния фронт Марин льо Пен за президент на Франция ще донесе положителни промени в много области.  и пътят към Елисейския дворец Бардо от дълги години работи във фондация за защита на животните, която основа след като се отказа от киното, припомня БГНЕС. Тя заяви, че управляващите социалисти не оказват никаква подкрепа на нейните проекти, докато опозицията се отнася към тях с разбиране.Източник: Actualno.com", "date": "2017.05.03", "title": "Бриджит Бардо: Всички, които обичат животните да не гласуват за Макрон"}
{"url": "http://www.novinite.bg/articles/142991/Pochti-dva-pati-poveche-signali-za-korupciya-v-administraciyata-prez-2016-g", "text": "Почти два пъти е увеличен броят на сигналите за корупционни прояви и неефективна работа през 2016 г. в сравнение с предходните две години, става ясно от годишен доклад до служебния министър-председател Огнян Герджиков на ръководителя на Главния инспекторат на Министерски съвет Мария Томова. Той обобщава дейността на общо 31 инспектората по Закона за администрацията, цитиран от БГНЕС, пише Нова телевизия.Извършени са общо 1312 проверки, като за наличието на данни за извършени престъпления в прокуратурата са пратени 23 сигнала.Инспекторатите към отделните министерства и държавни институции са извършили 48 проверки за оценка на корупционния риск.През 2016 г. е най-голям дела на структурите, в които корупционният риск е оценен като нисък. В сравнение с 2015 г., обаче, броят на структурите, в които корупционният риск е оценен като висок се е увеличил два пъти.Най-честите нарушения са - липсата на пълна и подробна регламентация, пропуски и несъответствия, неспазване на указания при възлагане на обществени поръчки, занижен вътрешен контрол на дейността на администрацията, участие на едни и същи служители при одобрение на проекти, които са финансирани със средства на Европейския съюз,  неспазване на правилата по Закона за предотвратяване и установяване на конфликт на интереси.В резултат на проверките на инспекторатите през 2016 г. са образувани 152 дисциплинарни дела срещу служители на държавната администрация и са наложени 110 дисциплинарни наказания. Подадени са 16 сигнала до Комисията за предотвратяване и установяване на конфликт на интереси.", "date": "2017.05.03", "title": "Почти два пъти повече сигнали за корупция в администрацията през 2016 г."}
{"url": "http://www.novinite.bg/articles/143017/Stroyat-ukritiya-za-nablyudenie-na-divi-jivotni-v-Targovishtko", "text": "\r\nНа територията на горското стопанство в  ще бъдат изградени 3  за наблюдението на  и бозайници, пише БНТ. \r\n\r\nИдеята е на местен лекар, който ще инвестира в изграждането им. От обектите жителите и гостите на града ще могат да наблюдават и да снимат те и животните в стопанството. Съоръженията ще се използват и за обучение на децата как да опазят природата. Към инициативата вече има интерес от клубовете по екология в Търговище.\r\nОчаква се та да бъдат построени до 3 месеца.\r\n", "date": "2017.05.03", "title": "Строят укрития за наблюдение на диви животни в Търговищко"}
{"url": "http://www.novinite.bg/articles/143003/Unikalno-svetlinno-shou-vav-Varshava", "text": "В спектакъла бяха пресъздадени събития от историята на Полша и беше направен съвременен прочит на известни полски приказки. Варшава е най-големият град и столица на Полша. Това е удивителен мегаполис, който съчетава в себе си старинна архитектура от различни епохи, модерни сгради и наситен със събития културен живот. Със зрелищното представление можем да добием още по-голяма представа колко прекрасен град е Варшава. ", "date": "2017.05.03", "title": "Уникално светлинно шоу във Варшава"}
{"url": "http://www.novinite.bg/articles/142951/Otkriha-bomba-v-makedonskiya-parlament", "text": "Антитерористичното подразделение на полицията в Македония започна разследване, след като самоделно взривно устройство бе намерено в сградата на македонския парламент вчера, пише БНТ. Подозрителен пакет бил открит от охраната на парламента. Министерството на вътрешните работи на страната заяви, че става дума за бомба, направена от газова бутилка. Междувременно, хиляди привърженици на ВМРО-ДПМНЕ отново изпълниха улиците на Скопие, пет дни след безредиците в парламента. Демонстрантите размахваха националните флагове и настояваха за нови парламентарни избори.", "date": "2017.05.03", "title": "Откриха бомба в македонския парламент"}
{"url": "http://www.novinite.bg/articles/142956/Erdogan-i-Putin-se-sreshtat-v-Sochi", "text": "В сряда турският президент Реджеп Тайип Ердоган ще се срещне с руския си колега Владимир Путин в Сочи. Основна тема на разговорите се очаква да бъде ситуацията в Сирия и двустранните отношения. Преди това руският президент се срещна отново в Сочи с германския канцлер Ангела Меркел.Отново по темата Сирия и борбата с терористичната групировка \"Ислямска държава\", във вторник Путин разговаря по телефона с Доналд Тръмп. С американския президент са обсъдили и кризата със Севера Корея.  ", "date": "2017.05.03", "title": "Ердоган и Путин се срещат в Сочи"}
{"url": "http://www.novinite.bg/articles/142954/Putin-i-Tramp-obsadiha-borbata-s-terorizma-po-telefona", "text": "Владимир Путин и Доналд Тръмп разговаряха снощи по телефона, като акцент в разговора им беше координацията на действията между Русия и САЩ в борбата с тероризма в контекста на сирийската криза, съобщи Кремъл, цитиран от ТАСС, пише Труд.Двамата се споразумяха за активизиране на диалога между външните министри на двете страни за укрепване на примирието в Сирия. Лидерите се съгласиха, че страданието на хората в Сирия продължава твърде дълго време и страните трябва да направят всичко възможно за прекратяване на насилието.Тръмп и Путин обсъдиха и съвместни усилия за изкореняването на тероризма в Близкия изток, както и начини за решаване на опасната ситуация в Северна Корея по най-добрия начин. В разговора американският президент уведоми Путин, че Съединените щати ще пратят свой представител на започващите днес преговори за Сирия в Казахстан.Президентите на Русия и САЩ се изказаха за организиране на лична среща в кулоарите на заседанието на високо равнище на Г-20 в Хамбург на 7-8 юли, се добавя в съобщението на Кремъл.От пресслужбата на Кремъл подчертават, че телефонният разговор е бил делови и конструктивем, предаде ТАСС. От Белия дом заявиха, че разговорът е протекъл \"много добре\". \"Телефонният разговор продължи около 30 мин. и беше иницииран от президента Путин\", пишат от \"Уол Стрийт Джърнъл\", като се позовават на длъжностно лице, предаде РИА новости.", "date": "2017.05.03", "title": "Путин и Тръмп обсъдиха борбата с тероризма по телефона"}
{"url": "http://www.novinite.bg/articles/142973/Ogromna-pratka-heroin-zadarjana-na-granicata-s-Balgariya", "text": "Рекордно количество хероин - над 775 кг, бяха хванати от турски митничари при опит дрогата да бъде вкарана у нас, предаде БГНЕС. Наркотикът е бил с в ирански камион, пътуващ към България, опитал да премине през граничните пунктове \"Хамзабейли” и \"Лесово\". Още на турска територия обаче хероинът бил открит. В ТИР-а са пътували двама служители на транспортна фирма от Иран. Те вече са задържани в арества в Одрин, пише .Камионът се води собственост на бащата на единия от тях. Никой обаче не признава, че е знаел за пратката. Напротив - твърдят, че не им е било известно за наркотиците в камиона. След България ТИР-ът трябвало да пристигне в Румъния.", "date": "2017.05.03", "title": "Огромна пратка хероин, задържана на границата с България"}
{"url": "http://www.novinite.bg/articles/142955/Boj-po-vreme-na-polet-zaradi-piyan-pasajer-VIDEO", "text": "Инцидент по време на 11-часов полет от Токио до Лос Анжелис. Двама пътници се сбиха на борда на самолета и си размениха поредица от силни удари, предаде Нова телевизия. Останалите пасажери разказали, че не са забелязали побойникът да е бил провокиран по някакъв начин. Той обаче започнал да обижда и да дразни човека на предната седалка.Наложила се намесата на стюардите, които успели да овладеят ситуацията. Агресивният пасажер е бил задържан. Оказало се, че той е употребил значително количество алкохол.", "date": "2017.05.03", "title": "Бой по време на полет заради пиян пасажер (ВИДЕО)"}
{"url": "http://www.novinite.bg/articles/142976/Po-strogi-sankcii-za-Velikobritaniya-za-procedurata-po-Brekzit", "text": "Днес ще бъде публикуван проектът на Европейския съюз с подробни указания за воденето на преговори с Великобритания за напускането на общността, предаде БНР. Законодателният текст е следващата стъпка, след като преди 4 дни 27-те лидери определиха общите политически принципи на преговорната рамка, пише Труд. Правният инструмент превръща политическите насоки от миналата събота в практически набор от позиции за преговори.Междувременно стана ясно, че Евросъюза иска близо 100 млрд. длр. от Обединеното кралство в рамките на преговорите по Брекзит. Мярката е в съответствие с новите изисквания във Францияи Германи, предаде ТАСС. \"Преосмислихме първоначалните си изчисления, с цел максимизиране на финансовите задължения, които трябва да покрие Обединеното кралство, включително такси за администрацията на ЕС през 2019-та и 2020 г.\", се отбелязва в британските медии.\"Въпреки, че през следващите няколко десетилетия плащанията на Англия ще бъдат по-ниски от 100 млрд. евро, по-строгият подход при напускането на ЕС значително ще увеличи размера на плащанията в размер на 60 млрд. евро\", заяви по-рано председателят на ЕК Жан-Клод Юнкер.В същото време британският министър по въпросите за Брекзит Дейвид Дейвис заяви, че страната му отказва да заплати исканата от ЕС сума в процеса по излизане от Съюза, предаде РИА. От своя страна председателят на Европейският парламент Антонио Таяни подчерта, че Великобритания трябва да плати десетки милиарди вноска в ЕС, която вече е предоставена от евробюджета, включително и след Брекзит заради старите задължения. \"Ние няма да платим 100 млрд. длр. Трябва да обсъдим подробно правата и задълженията\", коментира Дейвис. Решението за оттегляне от Евросъюза беше прието с референдум на 23-ти юни миналата година. На 29-ти март Лондон официално стартира процеса по Брекзит, а според правилата, предвидени в чл. 50 от Договора от Лисабон, Обединеното кралство ще трябва да напусне Съюза на 29-ти март 2019-та - точно две години след старта на Брекзит.", "date": "2017.05.03", "title": "По-строги санкции за Великобритания за процедурата по Брекзит"}
{"url": "http://www.novinite.bg/articles/142977/ID-poe-otgovornost-za-atentata-sreshtu-konvoya-na-NATO-VIDEO", "text": "\r\nТерористичната групировка „Ислямска държава” пое отговорност за нападението срещу конвой на  в афганистанската столица Кабул, отнело живота на 8 души, предаде БНТ.\r\n\r\n\r\n\r\n\r\n\r\n\r\n", "date": "2017.05.03", "title": "ИД пое отговорност за атентата срещу конвоя на НАТО (ВИДЕО)"}
{"url": "http://www.novinite.bg/articles/142968/Chetvartiyat-krag-ot-pregovorite-mejdu-sirijskiya-rejim-i-buntovnicite-zapochva-v-Astana", "text": "Днес в казахстанската столица Астана започва четвъртият кръг от преговорите между сирийския режим и бунтовниците при посредничеството на Русия, Иран и Турция, пише Труд.Делегацията на сирийските бунтовници, начело с лидера на групировката „Джаиш ал Ислям“, вече пристигна в Астана за участие в преговорите, които целят прекратяване на гражданската война в Сирия. Специалният пратеник на ООН за Сирия Стафан де Мистура също ще участва в срещата в Астана, която би могла да спомогне за организирането на нов кръг преговори по сирийската криза в Женева, под егидата на Обединените нации.Междувременно от пресслужбата на Министерството на външните работи на Казахстан съобщиха, че специалният пратеник на президента Путин Александър Лаврентев е пристигнал в казахстанската столица заедно с руската делегация. \"Ръководителят на руската делегация пристигна в Астана, както и представители на САЩ и Йордания\", коментират от министерството, предаде ТАСС.По-рано бе съобщено, че на преговорите се очаква да присъстват зам.-секретарят на Държавния департамент за близкоизточни въпроси Стюарт Джоунс, както и съветникът на йорданския външен министър Науаф Уасфи Тел.От РИА новости припомнят, че на предишното заседание в Астана на 14-15 март, международното положение около Сирия ескалира значително, малко след което последва американската атака на летище Шайрат, от където се предполага, че са излетели самолетите с бойния газ зарин. В същото време руско-иранския проект за разследване за химическото оръжие беше блокиран от Вашингтон и неговите съюзници в Организацията за забрана на химическите оръжия (ОЗХО).От Москва се надяват в рамките на преговорите в Астана да бъдат определени положителните тенденции за разрешаване на ситуацията в Сирия, както и да се предотврати влошаването на военно-политическата ситуация. ", "date": "2017.05.03", "title": "Четвъртият кръг от преговорите между сирийския режим и бунтовниците започва в Астана"}
{"url": "http://www.novinite.bg/articles/142959/Narkogrupirovka-podpali-7-avtobusa-v-Braziliya", "text": "Предполагаеми членове на наркогрупировка подпалиха седем пътнически автобуса и трактор на няколко от основните магистрали в Рио де Жанейро, предаде Нова телевизия. По всяка вероятност действията им са в отговор на полицейски акции в бедняшки квартали, контролирани от нарко босове. Изгарянето на автобуси е често срещана форма на протест и заплахи, извършени от банди в Бразилия. Преди да подпалят автобусите, нападателите са наредили на пътуващите да слязат. Така никой не е пострадал.Насилието Рио де Жанейро нарасна след олимпийските игри през 2016 г. Според експертите по сигурността държавният бюджет няма достатъчно средства за поддържане и създаване на постоянни работни места в бедняшките квартали, което възпрепятства борбата с гангстерските банди, пише Telesurtv.net. \r\n\r\n \r\n\r\n  \r\n\r\n\r\n \r\n\r\n\r\n  ", "date": "2017.05.03", "title": "Наркогрупировка подпали 7 автобуса в Бразилия"}
{"url": "http://www.novinite.bg/articles/142992/Ubit-i-raneni-pri-prestrelka-v-nachalno-uchilishte-v-Atina", "text": "Един човек е починал след като двама неизвестни откриха стрелба на входа на начално училище в североизточната част на Атина, предаде Нова телевизия. Има и пострадала при стрелбата жена, която се намира в болница. Нейното състояние все още не е известно. Инцидентът е станал сутринта, във времето, когато родители са водели децата си на училище. Според предварителната версия на следствието, причина може да е спор между престъпни групировки. По-късно учебното заведение беше затворено.   ", "date": "2017.05.03", "title": "Убит и ранени при престрелка в начално училище в Атина"}
{"url": "http://www.novinite.bg/articles/142980/Honkongska-firma-kupuva-londonski-nebostargach-za-blizo-15-mlrd-dolara", "text": "\r\nХонконгски предприемач потвърди, че сделката за покупката на лондонската кула „Чийзгрейтър” (\"Cheesegrater\") за 1,47 млрд. долара е почти финализирана.  става собственик на 224-метровия , който получи прякора си Cheesegrater (ренде за сирене, бел. ред.) заради клиновидната си форма.\r\n\r\n\r\n\r\n\r\n\r\n\r\n\r\n", "date": "2017.05.03", "title": "Хонконгска фирма купува лондонски небостъргач за близо 1,5 млрд. долара"}
{"url": "http://www.novinite.bg/articles/142993/Otnovo-diplomaticheski-sovalki-za-razreshavane-na-krizata-v-Siriya", "text": "\r\nНай-малко 46 души са загинали при атаката срещу бежански лагер в сирийската провинция Хасака. Нападението е било извършено от \"Ислямска държава\". Отново започват дипломатически совалки за разрешаване на кризата. Обстановката в  е била обсъдена в телефонен разговор между президентите на Русия и Съединените щати. По-късно днес за сирийската криза, Владимир Путин ще разговаря в Сочи с президента на Турция.\r\n\r\n\r\n\r\n\r\n\r\n\r\n\r\n", "date": "2017.05.03", "title": "Отново дипломатически совалки за разрешаване на кризата в Сирия"}
{"url": "http://www.novinite.bg/articles/143002/Merkel-razkritikuva-Turciya-za-sdelkata-za-bejancite", "text": "Канцлерът на Германия Ангела Меркел смята, че сделката между ЕС и Турция за бежанците не позволява на Анкара да шантажира Берлин. В интервю за в. „Кьолнер щад анцайгер” Меркел казва, че „като канцлер е напълно свободна да говори направо колко опасна е ситуацията в Турция”, предаде Нова тв. Меркел посочва, че това се отнася не само до публичните участия, „но и преди всичко до прекия диалог с турското правителство”. Тя подчерта, че сделката за бежанците е била сключена не само в интерес на ЕС, но и на самата Турция, защото позволява да се противодейства на престъпните банди на контрабандистите. Трафикантите на мигранти „като цяло не са в състояние да действат така, както по-рано”, каза Меркел.Не става ясно обаче дали изказванията на Меркел имат връзка с вчерашната й среща с Владимир Путин в Сочи, също и не бе съобщено дали тази тема е била обсъждана между двамата, но връзките между Брюксел и Анкара от доста време се клатят, докато тези между турците и руснаците се подобряват. А паралелно с това пък ЕС и Русия също са в обтегнати отношения, предаде .Германският канцлер се обявява за балансиран подход в отношенията с Анкара. \"Безспорно, нашата критика трябва да бъде ясна, но същевременно трябва да останем предпазливи, защото добрите отношения с Турция са в наш интерес”, подчерта Меркел. Тя обаче разкритикува Турция не само за отношенията й с ЕС и опитите да го шантажира с бежанската криза, но също и заради проведения наскоро референдум, който даде на президента Реджеп Ердоган огромна власт. А също и за намеренията му да провежда антидемократични и противоречащи на европейските практики правила.Меркел изтъкна и че въвеждането на смъртното наказание в Турция би лишило от основание преговорите за присъединяване на страната към ЕС, уточняват от БГНЕС.  ", "date": "2017.05.03", "title": "Меркел разкритикува Турция за сделката за бежанците"}
{"url": "http://www.novinite.bg/articles/142969/Krizata-vav-Venecuela-se-zadalbochava", "text": "Кризата във Венецуела се задълбочава. Привърженици на опозицията издигнаха барикади и блокираха улици в столицата Каракас. Повод за ескалацията стана решението на президента Николас Мадуро да реформира конституцията и системата на управление на държавата. Опозицията обяви действията му за вай-сериозния държавен преврат в историята на Венецуела и призовава народа да въстане. Протестите срещу президента Николас Мадуро продължават вече повече от месец, като близо 30 души са загинали в безредиците, стотици са ранени.", "date": "2017.05.03", "title": "Кризата във Венецуела се задълбочава"}
{"url": "http://www.novinite.bg/articles/143015/Yasna-e-datata-na-Brekzit", "text": "\r\nВеликобритания ще престане да бъде член на Евросъюза точно в полунощ на 29 март 2019 г., се казва в правните становища на Еврокомисията, приети днес за преговорите по Brexit, предаде Нова ТВ, цитирайки БГНЕС, пише .\r\n\"Великобритания ще престане да бъде член на Евросъюза в полунощ на 29 март 2019 г., само ако на среща на високо равнище на ЕС единодушно не бъде решено двугодишния период за преговори да продължи”, се посочва в текста. От този момент нататък страната ще бъде смятана за трета страна, подчертава Европейската комисия. \r\n", "date": "2017.05.03", "title": "Ясна е датата на Брекзит"}
{"url": "http://www.novinite.bg/articles/143012/V-Denya-na-svobodata-na-mediite-jurnalisti-na-protest-sreshtu-cenzurata-v-Turciya", "text": "Синдикатът на турските журналисти днес се събра на протест заради безпрецедентния политически натиск върху медиите и с искания за освобождаването на 159 техни колеги от затворите. Сред протестиращите в Истанбул бяха и Мехмет Кьоксал от Федерацията на европейските журналисти, Тим Доусън от Синдиката на журналистите във Великобритания и групи от колегията в Анкара, Измир, Адана, както и депутатът от опозиционната Народно-републиканска партия Сезгин Танръкулу. Те издигнаха плакати с надписи „Журналистиката не е престъпление“, „Няма да мълчим“, „Стига толкова“. „Преди 24 години ООН обяви 3 май за световен ден на свободата на медиите. През това време в страната ни тази свобода е все повече ограничавана, пише БГНЕС.\"През последните 10 години десетки журналисти са арестувани, срещу стотици са заведени наказателни дела, а хиляди други останаха без работа. Днес 159 наши колеги са в затвора заради това, че писаха новини, коментари, репортажи и анализи, и правиха изявления по телевизиите. В световния ден на свободата на медиите 159 журналисти не са на свобода и това не е единственото доказателство за липсата й. Наличието на цензура и автоцензура са факт за липсата на медийна свобода\", заяви на последвалата пресконференция председателят на Синдиката на турските журналисти Гьокхан Дурмуш. Той подчерта, че държавата, управлявана с декрети в условията на извънредното положение, ликвидира журналистиката, десетки опозиционни медии са закрити, а стремежът е да се установи Турция на един глас, което е в противоречие с демокрацията. „Журналистите, които са в служба на обществото, са в коридорите на съдилищата и са изправяни пред съдиите, пращани са зад решетките.Магистратите, които дръзват да обявят, че журналистиката не е престъпление, са отстранявани от работа. Заведени са много спорни дела в редица провинции в страната. Все още няма готови обвинителни актове срещу мнозина от онези 159 колеги в затворите, но те са принудени да чакат процесите си зад решетките месеци наред. Правосъдието и справедливостта са смачкани. Настояваме за незабавното им освобождаване, както на нашите колеги в Турция, така и на всички лишени от свобода журналисти по света. Журналистиката не е престъпление, без нея няма демокрация, няма и справедливост. Призоваваме всички съграждани да ни подкрепят и да защитят правото си на достъп до информация“, заяви синдикалният лидер.Опозиционният депутат Танръкулу посочи, че в 30-годишната си практика на адвокат по човешките права не се е сблъсквал с подобни случаи. Според него свободата на изразяването и на достъпа до информация са основни права на човека, но днес те са брутално потъпкани. Той изрази увереност, че с цената на всичко Турция ще се превърне в страна на свободната журналистика.", "date": "2017.05.03", "title": "В Деня на свободата на медиите, журналисти на протест срещу цензурата в Турция"}
{"url": "http://www.novinite.bg/articles/143013/Raniha-lidera-na-Boko-Haram-bombardirovka-v-Nigeriya", "text": "\r\nЛидерът на   е бил ранен, а един от заместниците му е бил убит при въздушен удар в Североизточна Нигерия, обявиха източници пред Франс прес. Два бойни самолета на нигерийските ВВС са атакували екстремисти, събрали се на молитва в селцето Бала, което се намира на около 40 км от Дамбоа до лагера на групировката в гората Самбиса. Атаката е извършена в петък, пише.\r\n\"Шекау е ранен при бомбардировките и се счита, че той е получил лечение до нигерийската граница с Камерун около Колофата\", каза един от източниците, който поддържа контакти с групировката.\r\nЗаместникът му Аба Мустафа с псевдонима Малам Аба, е убит при нападението заедно с друг ключов ръководител - Абубакар Гашуа или Абу Аиша, добави представителят.\r\nНяма коментар от страна на армията на Нигерия. Най-малко при три случая нигерийските власти обявиха, че са убили лидера на терористичната организация.\r\n ", "date": "2017.05.03", "title": "Раниха лидера на „Боко Харам” бомбардировка в Нигерия"}
{"url": "http://www.novinite.bg/articles/142947/Slancheva-i-topla-sryada-no-sledobed-shte-prevali-dajd", "text": "Днес ще бъде предимно слънчево. След обяд над Западна България ще се развива купеста облачност, но само на изолирани места ще превали краткотрайно. Ще духа слаб вятър от изток-югоизток. Ще се задържи сравнително топло за началото на май с максимални температури между 23° и 28°. Това съобщи за Агенция „Фокус” дежурният синоптик Евгения Егова от Националния институт по метеорология и хидрология (НИМХ) при Българската академия на науките (БАН). Атмосферното налягане е малко по-високо от средното за май – слабо ще се понижи. Над Черноморието ще бъде предимно слънчево. Ще духа слаб вятър от североизток. Максимални температури на въздуха: 20° - 22°. Температурата на морската вода е 11° - 14°. Вълнението на морето ще бъде 2 бала. Над планините ще бъде предимно слънчево, около и след обяд ще се развива купеста облачност, но само на отделни места в масивите от Западна България ще превали краткотраен дъжд. Ще духа слаб до умерен вятър от южната четвърт. Максималната температура на височина 1200 метра ще бъде около 18°, на 2000 метра – около 10°.", "date": "2017.05.03", "title": "Слънчева и топла сряда, но следобед ще превали дъжд"}
{"url": "http://www.novinite.bg/articles/142965/Atentat-sreshtu-konvoj-na-NATO-v-Kabul-OBNOVENA", "text": "Атентатор самоубиец с кола-бомба се вряза в американски военен конвой в афганистанската столица Кабул. Осем цивилни афганистанци загинаха, а трима американски военнослужещи са ранени. Това заявиха афганистански представители, цитирани от АП, предаде БНТ. Говорител на афганистанското министерство на вътрешните работи каза, че са ранени и 25 цивилни афганистанци. Атаката бе извършена в час пик тази сутрин близо до американското посолство в една от най-натоварените зони на града. Унищожени са няколко цивилни автомобила. Капитан Бил Салвин от военноморските сили на САЩ потвърди, че при атаката са ранени трима войници. Миналата седмица, талибаните обявиха пролетна офанзива срещу чужди военни сили.", "date": "2017.05.03", "title": "Атентат срещу конвой на НАТО в Кабул (ОБНОВЕНА)"}
{"url": "http://www.novinite.bg/articles/142989/Vlastite-v-Phenyan-arestuvaha-amerikanski-profesor-za-vrajdebni-dejstviya-sreshtu-KNDR", "text": "Северна Корея е арестувала американски професор, поканен да преподава в страната, съобщи държавната информационна агенция KCNA на англоезичната си страница. Проф. Ким Сан-дук е задържан на летището в Пхенян в 8.00 часа на 22 април. Той е пребивавал в страната по покана да преподава счетоводство в Университета по наука и технологии в севернокорейската столица, пише Труд.Според съобщението той е задържан за извършването на „враждебни действия с цел подкопаване на КНДР, не само в миналото, но и по време на настоящото му пребиваване в страната“. В момента Ким е в ареста докато тече разследването на криминалните му действия, посочва KCNA.От посолството на Швеция в Пхенян потвърдиха информацията за задържането на Сен-дук. Севернокорейските медии към момента се въздържат да дават повече информация, предаде ТАСС.Както стана ясно Ким Сан-дук е преподавал в Политехническия университет в град Янбиан, гъсто населен с лица от корейски произход. Професорът се е занимавал с програми за хуманитарна помощ за Северна Корея. Стана ясно също, че Ким е бил участник в проект за подпомагане на севернокорейските деца в планинските райони на границата с Китай.Припомняме, че Ким стана третият американец, задържан от властите в КНДР. Освен него, още двама са в затвори в Северна Корея. Ото Уормбиър, студент на 21 години, беше осъден през 2016 г. на 15 години принудителен труд за разпространяване на пропагандни материали. Пастор Ким Тхон-чхол излежава 10-годишна присъда за шпионаж.Експертите са на мнение, че Северна Корея умишлено бави освобождаването на американските граждани, като се опитва да принуди Вашингтон да седне на масата за преговори. През 2014-та Пхенян пусна на свобода трима американци - Кенет Бае, Метю Тода Милър и Джефри Фула, предаде РИА новости.", "date": "2017.05.03", "title": "Властите в Пхенян арестуваха американски професор за \"враждебни действия\" срещу КНДР"}
{"url": "http://www.novinite.bg/articles/142948/Vlajno-i-dajdovno-shte-e-vremeto-po-praznicite-prognozira-Georgi-Rachev", "text": "Очаква ни влажно и дъждовно време за трите празнични дни. Това прогнозира климатологът Георги Рачев пред БНТНяколкото капки дъжд, обаче няма да попречат на традиционния парад за празника на Българска армия, пише Труд.Дъждът идва бавно и постепенно. Още днес в следобедните часове в западаната половина на България ще има локални бури. В петък (5 май) дъждовете ще обхванат по-голямата част от България. Само Източна България ще остане без валежи в петък. За петък има възможност и за градушки. В четвъртък може да се каже по-типично в кои райони ще има градушки.На Гергьовден ще вали, но сравнително по-малко. Парадът ще мине гладко по вода, след това ще се развие купесто-дъждовна облачност. От 5 до 10 май времето ще е дъждовно, влажно, но не студено време. По обед на 7 май ще е тихо и спокойно време. Топъл уикенд се очертава да има на 13-14 май. Типично майско време ще има след 24 май. Дамите абитуриентки да мислят за връхна дреха, посъветва Рачев. В дългосрочен план времето ще бъде динамично за втората половина на месец май, т.е. възможни са валежи.Средните месечни температури за месеца ще бъдат 16-19 градуса.", "date": "2017.05.03", "title": "Влажно и дъждовно ще е времето по празниците, прогнозира Георги Рачев"}
{"url": "http://www.novinite.bg/articles/143022/ZABRANA-Jenite-v-indijsko-selo-ne-mogat-da-izlizat-navan-s-GSM-a-si", "text": "Индийското село Мадора, където живеят предимно мюсюлмани, въведе забрана жените да ползват мобилни телефони, когато излизат навън в опит да ограничи контактите им с мъже, пише БГНЕС, предаде Нова телевизия.Съветът на старейшините разпоредил жените, хванати да говорят по мобилен телефон извън дома си, да бъдат глобявани 21 000 рупии (325 долара) – сума, равна на няколкомесечен доход на селски стопанин.От местната полиция съобщиха, че ще разследват съобщенията за забраната, защото тя е противоконституционна.Старейшините смятат, че чрез телефоните си много млади неомъжени жени биват склонявани да избягат с мъже и забраната ще ограничи контактите им с кандидат женихи.Старейшините забраняват също на жените да носят джинси, но разпореждат и извършване на престъпления като убийствата за спасяване на честта. Те са срещу двойки, които се женят извън кастата или региона си.", "date": "2017.05.03", "title": "ЗАБРАНА! Жените в индийско село не могат да излизат навън с GSM-а си"}
{"url": "http://www.novinite.bg/articles/142964/Kojniyat-i-shivashkiyat-bransh-iskat-danachni-oblekcheniya", "text": "\r\nБългарският пазар на облекла и кожени изделия е в застой, а производителите са принудени да съкращават работници, за да оцелеят. Това стана ясно при откриването на традиционния панаир на модата в Русе. От бранша настояват за , за да могат да се задържат на пазара, съобщава БНТ.\r\n\r\n110 хиляди души работят в шивашката промишленост у нас. Част от служителите обаче може да бъдат съкратени, особено във фирмите с до 50 служители, които най-трудно оцеляват на пазара. Това прогнозират представители на Българския бизнес форум. Причината е , че от години не се използват български платове и материали, а тази година цената на много от суровините за текстилната и шивашката промишленост като конци, кожи и катарами се е увеличила.\r\nС десет процента по-висока е и цената на памука. За да продадат стоката си производителите са принудени да намалят цената ѝ.\r\n\r\nЗаради китайския внос Владимир Маринов драстично е намалил производството на кожени чанти , които заедно с 15 служители изработва в малък цех в Пловдив.\r\nЗа да се съвземат, от сектора настояват, след като държавата подаде ръка на туристическия бранш, като намали на 9 % Данък добавена стойност, и те да плащат по-ниски ставки.\r\nОт сектора са категорични, че поне детските и бебешките стоки трябва да са с нулев данък добавена стойност.\r\n", "date": "2017.05.03", "title": "Кожният и шивашкият бранш искат данъчни облекчения"}
{"url": "http://www.novinite.bg/articles/142988/Britanec-recidivist-si-otglejda-marihuana-kraj-Yambol", "text": "Намериха нарколаборатория в частен имот край Ямбол след полицейска операция на 28 април. Униформените са задържали 54-годишен британец Конрад С. за отглеждане и притежание на наркотични вещества. В нива край село Горска поляна британецът отглеждал растение от рода на конопа, уточни прокуратурата. В дома му са открити близо 2 кг. марихуана, пише вестник \"24 часа\". Откритата мини оранжерия била оборудвана с всичко необходимо - алуминиево фолио, осветление, отопление и стабилизатор. Задържаният остава зад решетките за 72 часа.Оказва се, че това не е първото провинение на арестувания британец. В началото на 2013 с постъпила Европейска заповед, той е трябвало да бъде предаден на Великобритания. Срещу англичанинът има няколко повдигнати обвинения до момента: за шофиране без книжка след като бил хванат да кара пиян, за катастрофа, след което е избягал и оказал съпротива при залавянето му. По време на полицейската операция е задържан и друг мъж - 29-годишен жител на Ямбол. При проведените претърсвания в дома му и в колата му са намерени около 50 грама марихуана и около 5 грама метамфетамин. ", "date": "2017.05.03", "title": "Британец рецидивист си отглежда марихуана край Ямбол"}
{"url": "http://www.novinite.bg/articles/142949/Otkriha-ednometrova-aviobomba-kraj-jilishtni-sgradi-v-plovdivskiya-Trakiya", "text": "Сапьори очакват в пловдивския квартал \"Тракия\" още от снощи, когато при изкопни работи бе открит видимо стар боеприпас, предава БГНЕС. Районът около блоковете 244 и 248 е отцепен, но животът наоколо продължава в нормалния си ритъм.Само един полицай охранява зоната, която е в непосредствена близост до жилищните сгради и точно зад аптека. Сапьорите се очакват най-рано днес следобед, а може и утре. В този район преди години е имало военно летище, подобни находки не са изключение, коментират специалистите.Припомняме, че еднометровата бомба бе открита случайно по време на изкопни дейности. По данни на бТВ боеприпасът е само на метри от прозорците на три жилищни блока. Според очевидци цяло чудо е, че боеприпасът не се е взривил при допира с греблото на багера, който копаел за прокарване на кабели. Взривното устройство е открито на едва 20 сантиметра дълбочина, пише Труд.", "date": "2017.05.03", "title": "Откриха еднометрова авиобомба край жилищни сгради в пловдивския \"Тракия\""}
{"url": "http://www.novinite.bg/articles/142952/Selo-Chernevo-iska-referendum-zaradi-smetishte-blizo-do-domovete-im", "text": "\r\nПовече от 400 подписа са събрали жителите на село Чернево с искане за провеждането на местен референдум. Хората от селото настояват тяхното мнение да бъде взето под внимание и протестират срещу изграждането на депо, в което да се изхвърлят отпадъци от топлоцентралата \"Девен\". Страхуват се, че проектираното депо ще окаже пагубно влияние върху околната среда, върху здравето и поминъка им, съобщи БНТ.\r\n\r\nПроектът за депото съществува от години и към днешна дата топлоцентралата разполага с всички необходими документи за изграждането му. Мястото, предвидено за него, е бивша кариера за добив на варовик, само на 700 метра от селскостопански постройки, един от основните водоизточници на селото и жилищни сгради. Там би следвало да се изхвърлят между 450 и 500 тона пепелина и сгурия на ден – отпадъчни продукти от изгарянето на въглища.\r\n\r\nЖителите на Чернево обаче не вярват, че тоновете отпадъци няма да им навредят.\r\n\r\n\r\nПреди година и половина инвестиционното предложение за изграждане на депо е прието от общинския съвет в Суворово. Хората от селото обаче твърдят, че до тях информацията не е стигнала.\r\n\r\n\r\nЖителите на село Чернево заявиха, че са готови да обявят гражданско неподчинение ако в най-скоро време не бъде насрочена дата за местен , на който те да решат дали искат до домовете им да се изхвърлят отпадъци, било то и неопасни.\r\n", "date": "2017.05.03", "title": "Село Чернево иска референдум заради сметище близо до домовете им"}
{"url": "http://www.novinite.bg/articles/142953/Dneven-horoskop-za-3-maj-2017", "text": "\r\nОвен\r\nОпитайте да не се притискате да взимате важни решения. Трябва да се справите със сложна ситуация и да я отложите с няколко дни. Нещата ще придобият повече смисъл скоро.\r\nТелец\r\nНе се развивате толкова бързо, колкото ви се иска, но това не означава че трябва да се отказвате. Просто се успокойте малко и покажете на света \"истинското си Аз”. Може да научите нещо наистина важно.\r\nБлизнаци\r\nПриятелите ви карат да опитате нещо ново и вълнуващо - затова ги послушайте! Дори ако никой не ви накара да правите вълнуващи неща, вие само ги направете, защото е важно за вас.\r\nАко сте представител на някой друг зодиакален знак, можете да намерите своя  на Jenite.bg\r\n ", "date": "2017.05.03", "title": "Дневен хороскоп за 3 май 2017"}
{"url": "http://www.novinite.bg/articles/143001/Demontirat-trolejbusnite-vajeta-v-Tarnovo", "text": "\r\nВъв  демонтират елементи и съоръжения от бракуваната тролейбусна мрежа. Това става по график след предварително обезопасяване на улиците и регулиране на движението от Пътна полиция. Премахват се конзоли, стрелки и обтегателни въжета, съобщи БНТ.\r\n\r\nСлед като преди няколко години тролейбусният транспорт в старата столица беше окончателно спрян, тъй като инфраструктурата е амортизирана, а превозните средства – негодни, Общината реши мрежата да се бракува, тъй като обновяването ѝ е твърде скъпо. Има идея екологичният транспорт да бъде възстановен с проект по програма „Региони в растеж”. Една от мерките е внедряването на електрически автобуси.\r\n", "date": "2017.05.03", "title": "Демонтират тролейбусните въжета в Търново"}
{"url": "http://www.novinite.bg/articles/142985/Prodaljavat-protestite-v-Makedoniya", "text": "Протести срещу \"Албанската платформа\" и с искане за провеждане на нови предсрочни парламентарни избори се проведоха в различни градове на Македония, пише БГНЕС, предаде Нова телевизия.Освен в столицата Скопие протести имаше в Струмица, Велес, Кавадарци, Охрид, Битоля и Кичево.\"Призоваваме за разум. Искаме да осъзнаят отговорността, която носят и да спрат всички провокации. Ние сме тук заедно. Тук живеем заедно и това може да продължи, ако се слушаме един друг и се уважаваме взаимно. Вече 65 ден сме по улиците, но ще продължим да идваме\", каза Богдан Илиевски от Гражданската инициатива \"За единна Македония\".Множеството поиска провеждане на нови избори и извършване на преброяване на населението, което се отлага на няколко пъти.Протестите в Македония започнаха в края на февруари. На 27-ми април вечерта част от протестиращите нахлуха в сградата на парламента и се стигна до сбиване. Над 100 души бяха ранени - депутати, служители от администрацията на парламента, журналисти, както и полицаи. Нахлуването стана, след като депутатите от Социалдемократическия съюз и тези от албанските формации избраха Талат Джафери за председател на парламента. ", "date": "2017.05.03", "title": "Продължават протестите в Македония"}
{"url": "http://www.novinite.bg/articles/142990/Yanev-Kam-mart-2017-g-sa-izgradeni-133-km-ot-ogradata-po-granicata-s-Turciya", "text": "Към март 2017 г. са изградени 133 км от оградата на българо-турската граница. Това каза служебният вицепремиер и министър на отбраната Стефан Янев по време на изслушването си в Народното събрание, в отговор на въпрос от народния представител Славчо Велков от БСП във връзка с параметрите и състоянието на съоръжението на българо-турската граница и степента му на завършеност, пише Труд.Той поясни, че 50,468 км. от изградената 133 км. ограда е двуредова, а 82,500 км. – едноредова. „За доизграждане остават 70,800 км. от съоръжението, за които има сключени договори и е осигурено финансиране“, допълни Стефан Янев. „Въпросът с възпрепятстващото инженерно съоръжение по границата стои от няколко години на вниманието на няколко правителства“, каза той. По думите му в момента областните управители на Хасково, Ямбол и Бургас са предприели необходимите действия в изпълнение на реда и условията, по които оградата на границата трябва да бъде изградена.Според него могат да се направят изводите, че ефективността на инженерното съоръжение на българо-турската ни граница не дава 100% гаранция и трябва да бъде направен анализ на профила на заловените хора на границата и тези на изход на българо-сръбската граница, където се оказва, че не непременно цифрите съответстват и че не са минали непременно нелегално границата.Бюджетът за 2017 г. позволява да бъдат назначени нови 640 военнослужещи в Българската армия, каза още служебният вицепремиер Стефан Янев в отговор на въпрос от народния представител Слави Нецов от „Воля“ колко бройки в Министерство на отбраната не достигат за попълване на висшия състав на армията. Стефан Янев поясни, че проблемът с попълване на наличния състав на армията не е от скоро. „Публично достояние е цифрата, която към края на февруари е отчетена при съответния годишен анализ на началника на отбраната и тя е около 5700 души. Тази цифра изглежда сериозна и е в резултат на ограничаване на тази част от бюджета, която е в състояние на финансира нови хора“, каза Стефан Янев. По думите му бюджета на 2017 г. позволява да бъдат назначени нови 640 човека.„Средствата за това назначение са заложени и да се надяваме при успешни конкурси тези хора да бъдат назначени в редовете на Българската армия“, каза Стефан Янев. Вицепремиерът и министър на отбраната поясни, че динамиката на наемните отношения в армията е такава, че повече хора ще напуснат армията от цифрата 650, както по лични мотивационни причини, така и поради пенсионна възраст.", "date": "2017.05.03", "title": "Янев: Към март 2017 г. са изградени 133 км от оградата по границата с Турция"}
{"url": "http://www.novinite.bg/articles/142999/Ogranichava-se-dvijenieto-po-stolichniya-Dondukov-zaradi-remont", "text": "\r\nДо края на май се ограничава движението по бул. \"Княз Александър Дондуков\" между бул. \"Васил Левски\" и ул. \"Малка\". Причина за това е реконструкция на улични канали в северното и южното пътни платна на булеварда, пише БНТ.\r\n\r\nВ посока моста \"Чавдар\" се забранява влизането на коли. Движението ще се извършва в по две ленти за всяка посока в оставащите свободни четири ленти от пътно платно на булеварда. Тролеи с номера 1, 2 и 4 също пренасочват движението си в участъка. Всички дейности се случват преди големият  на булевард „Дондуков“, който започва на 1 юни.\r\nДо юли се забранява движението на пътни превозни средства по дясната лента на ул. „Резбарска” от източната половина на кръстовището с ул. „Макгахан” на 50 метра в посока ул. „Васил Кънчев”. Движението ще се извършва по ул. „Резбарска” в същия участък в една лента. Във връзка с а е променен и маршрутът на автобус № 100 само в посока бул. „Владимир Вазов“.\r\n", "date": "2017.05.03", "title": "Ограничава се движението по столичния \"Дондуков\" заради ремонт"}
{"url": "http://www.novinite.bg/articles/142957/Ninova-Vaprosat-Gergov-e-priklyuchen-toj-podade-ostavka", "text": "Лидерът на БСП Корнелия Нинова обвини подалия оставка от ръководството на партията пловдивски лидер и бизнесмен Георги Гергов, че е част от политическото задкулисие, което я подлагало на натиск за включване на левицата в управляваща коалиция с ГЕРБ, пише Труд.„След изборите имаше група за натиск върху мен от политически лица, от моята партия и външни фактори – да направим голяма коалиция с ГЕРБ“, заяви Нинова по БТВ. Тя припомни, че левицата има политическо решение против подобна коалиция. „Въпреки това натискът продължи. След това беше за назначението на Деница Златева. Този натиск е, за да се прави голяма коалиция”, посочи Нинова. Тя бе категорична, че трябва да има ляво и дясно в политиката.„Втора причина за натиска са действията ми за промяна в БСП. Имаше съпротива. Имаше и хора на Конгреса, които действаха задкулисно. Казах им стоп, до тук. Председателят ще се избира от цялата партия. Всеки социалист ще избира председателя си”, изтъкна лидерът на БСП. На въпрос дали вкарва Георги Гергов в политическото задкулисие, за което говори, тя заяви: „Да“.По думите на Нинова участието на Георги Гергов в среща с главния прокурор Сотир Цацаров и Сашо Дончев е хвърлил съмнения върху БСП. „Той е политическо лице, той е член на ръководството и ние не приемаме за нормално да се правят такива срещи“, коментира още Нинова.По повод твърденията на Гергов за тайни срещи, Нинова обясни, че скоро е имала среща с главния прокурор Сотир Цацаров, но тя не е била в кабинета на Гергов, а в кабинета на Цацаров в прокуратурата. Двамата са обсъждали последния доклад за наблюдение на правосъдната система, както и предложението на БСП за промени в Наказателно-процесуалния кодекс, предвиждащи отпадането на маловажния случай и съкращаването на наказателния процес.Нинова заяви, че няма за какво да се извинява на Гергов и, че отстраняването му е било правилно политическо решение. „Въпросът за Георги Гергов е приключен – той подаде оставка, която е приета“, категорична бе Корнелия Нинова.Нинова подчерта, че участието й в срещи не е било тайно. \"В ЦУМ съм ходила в кабинета на Гергов но не на специални и тайни срещи, а на нормално срещи – с Мая Манолова и със Слави Трифонов. Не съм се срещнала с тези хора, за да правим бизнес, а да разговаряме за принципни неща – за президентски избори, за референдума. Не съм отишла там да искам услуга\", каза Нинова, предаде БГНЕС.Нинова прочете решение на МС – за Пловдивския панаир, с което се казва 51% на държавата и 49% на общината на 10 ноември 2006 г. Също така показа молба от нея от юни 2007 г., с която иска да бъде освободена от длъжността председател на Съвета на директорите на Панаира с мотиви, че не е уведомявана за кадрови промени и за финансовото състояние на дружеството.Така Нинова обясни, че не е човек, който е преразпределял акции и участвал в схеми около Панаира. Едва след като приключват всички дела, през 2009 г. тя се връща в политиката, след като си изчиства името и има решение от 2009 г. на съда, с което става ясно, че Нинова е чиста. Нинова се възмути от рязката промяна в поведението на Гергов. До вчера колегата е бил участник в този екип, заедно сме работили. Затова, че сме го обидили излиза и казва, че Стефан Данаилов, Сашо Симов и др. са трети ешелон. Тази обида към ИБ мен най-много ме боли, заяви Нинова по повод обвиненията на Гергов. Срещне ли го в коридорите на „Позитано“ тя би го поздравила, „защото той е член на НС на БСП“.Казахме, че тръгваме към промяна, ще го видите с времето, че е така. Променихме устава, не се съгласих за голяма коалиция, така съм постъпвала преди, така ще постъпвам и сега, особено когато съм лидер, подчерта Нинова и даде да се разбере, че работи само с факти и документи. В крайна сметка определи като свещена за нея думата промяна. ", "date": "2017.05.03", "title": "Нинова: Въпросът \"Гергов\" е приключен - той подаде оставка"}
{"url": "http://www.novinite.bg/articles/142962/Obshtinarite-v-Byala-Slatina-reshavat-za-kmetskiya-post-na-Chokov", "text": "Общинската избирателна комисия в Бяла Слатина ще реши днес дали да се отнемат правомощията на скандалния кмет на Галиче Ценко Чоков. Той е в ареста вече почти година по обвинение за участие и ръководене на организирана престъпна група за лихварство и рекет, пише Труд.Препоръката на ЦИК е Чоков да бъде отстранен, тъй като не е в състояние да изпълнява задълженията си от дълго време, съобщи БТВ. Според председателя на общинската избирателна комисия в Бяла Слатина Цветелина Андровска има законодателни пречки за отстраняването му. Скоро кметът е ползвал платен, а в момента е в неплатен отпуск.Отсъствието му не е породено от трайно заболяване, от влязла в сила присъда или поради неявяване на работа за повече един месец без основателни причини, каквито са правните варианти за отстраняване от длъжност в този случай. Чоков ще бъде отстранен само ако две трети от присъстващите членове гласуват за това.", "date": "2017.05.03", "title": "Общинарите в Бяла Слатина решават за кметския пост на Чоков"}
{"url": "http://www.novinite.bg/articles/142967/Mareshki-e-gotov-da-se-otkaje-ot-imuniteta-si", "text": "Лидерът на партия ВОЛЯ Веселин Марешки е готов да се откаже от имунитета си. Това заяви самият той в ефира на Нова телевизия, дни след като главният прокурор поиска снемане на имунитета му на народен представител, за да може да бъде продължено дело срещу него. \"Обвиненията срещу мен отпадат едно по едно\", заяви Марешки, който вече е заместник-председател на Народното събрание.Относно мястото на ВОЛЯ в управлението, той коментира: \"Ако ГЕРБ и Патриотите правят нещо за българския народ, ще ги подкрепяме\". \"Не е сигурно дали в правителството няма да получим места за наши експерти\", допълни той.", "date": "2017.05.03", "title": "Марешки е готов да се откаже от имунитета си"}
{"url": "http://www.novinite.bg/articles/143021/Sapori-obezvrediha-aviosnaryada-v-Plovdiv-bombite-se-okazali-tri", "text": "Не една, а цели три стари авиобомби откриха експертите между блоковете 248 и 245 в пловдивския квартал \"Тракия\". Затова съобщиха от Министерството на отбраната и уточниха, че снарядите са транспортирани до военен полигон и там са били обезвредени, предаде Нова тв.Допреди няколко часа се смяташе, че снарядът е само един. Един от авиационните снаряди бе открит вчера при изкопни работи. Минути преди да започне операцията по обезвреждането, полицаите евакуриха хората от блоковете, магазините и кафенетата. Живеещите наблизо преместиха и автомобилите си. Районът беше отцепен в радиус от половин километър. Предполага се, че това са учебни снаряди, тъй като преди застрояването на този район, тук е имало военно летище. ", "date": "2017.05.03", "title": "Сапьори обезвредиха авиоснаряда в Пловдив, бомбите се оказали три"}
{"url": "http://www.novinite.bg/articles/143009/Zasilvat-proverkite-za-uran-vav-vodata-v-Blagoevgradsko", "text": "ВиК-Благоевград засили контрола върху качеството на питейната вода в Благоевградска област, особено в населените места, около които е имало уранодобив, информира БНР. До момента не са регистрирани отклонения в показателите, заяви управителят на държавното водоснабдително дружество инж. Росица Димитрова, пише Труд.\"Контролира се ежеседмично, взимат се проби, няма никакви притеснения. Има няколко населени места, които трябва да бъдат контролирани и там се извършва учестен мониторинг\", коментира инж. Димитрова. По нейни думи настоящият проблем със съдържанието на уран в питейните води в някои райони е аналогичен с този преди две години в селата Гърмен и Марчево, когато минералната вода, която течеше в питейния водопровод, се оказа с пъти превишени норми на арсен. Тогава ВиК Благоевград взе спешни мерки, под заплаха от стачки на местното население. ", "date": "2017.05.03", "title": "Засилват проверките за уран във водата в Благоевградско"}
{"url": "http://www.novinite.bg/articles/142974/Katastrofa-blokira-paten-vazel-Vetren", "text": "Временно се ограничава движението по автомагистрала \"Тракия\", в участъка от пътен възел \"Ветрен\" до пътен възел \"Българово\" /от км 359 до км 351/, в посока София, предаде БНТ. Това съобщиха от Агенция \"Пътна инфраструктура\". Причината за ограничението е отстраняване на катастрофирал тежкотоварен автомобил.", "date": "2017.05.03", "title": "Катастрофа блокира пътен възел \"Ветрен\""}
{"url": "http://www.novinite.bg/articles/142994/Vigenin-Izborite-v-Makedoniya-byaha-dramatichni-i-rezultatite-tryabva-da-se-uvajavat", "text": "„Ако новото македонско правителство направи стъпката за подписване на Договор за добросъседство и приятелство, можем с пълни основания да застанем твърдо зад европейското членство на страната“. Това заяви народният представител от „БСП за България“ Кристиан Вигенин пред БНТ. Той обясни, че в документа са отразени някои от основните теми, които тровят отношенията ни. „Виждаме сблъсък не просто на две политически сили, а на две различни визии за развитието на Македония“, коментира той, пише Труд.По думи на Вигенин Зоран Заев е проевропейски настроен и демократичен, а от другата страна има политическа сила, чийто лидер се е вкопчил във властта и се опитва чрез национализъм да съхрани тази власт. „Изборите бяха демократични и трябва да се уважи резултатът от тях. Ако не се блокира този процес, вероятно до седмици ще имаме ново правителство. Тогава България може да бъде много полезна, особено с предстоящото председателство“, допълни той. Според него ново правителство в Македония би било шанс българо-македонските отношения да се поставят на нова основа и да се развиват на европейските принципи, а не на балканското противопоставяне.Кристиан Вигенин е на мнение, че напрежението в Македония се трупа от години. Според него не трябва да гледаме на процеса на присъединяване на Македония към ЕС като на универсално лекарство за вътрешните проблеми на страната. „Има неща, които тази страна трябва да изживее, за да покаже, че наистина е готова и е способна да бъде член на ЕС. Ситуацията там показва, че не е стигнала етапа, на който това общество може ефективно да се справя с демократичните процеси и спазването на конституционната процедура“, посочи народният представител. Според него изходът от тази криза ще бъде най-сигурното доказателство, че страната е готова да поеме по този път.Кристиан Вигенин смята, че на Балканите трябва  да се заложи  повече на сътрудничество, съвместното поставяне на глобалните въпроси пред ЕС и пред останалите фактори, и да се търси това, което обединява. „В момента всяка една от страните в региона се е фокусирала върху себе си, а така няма да можем да решим проблемите“, уточни той. Депутатът от левицата посочи реакцията на българския парламент с приетата декларация. „Това ми дава надежда, че по големите въпроси, които са от значение за България, ще можем да постигаме единни позиции. Това е много важно, за да имаме силна външна политика“, обясни той.Вигенин е на мнение, че България има интерес процесът за приемане на Турция в ЕС да не бъде спиран. „Трябва да се направят всички усилия Турция, макар и трудно, да върви към ЕС, да изпълнява критериите, които са много високи от страна на Съюза. В момента Турция върви точно в обратна посока“, заяви той. „Намесата или опитите за намеса във вътрешните работи на България, трябва да бъдат пресечени. „- каза Вигенин.", "date": "2017.05.03", "title": "Вигенин: Изборите в Македония бяха драматични и резултатите трябва да се уважават"}
{"url": "http://www.novinite.bg/articles/142972/Radev-Balgariya-tryabva-da-se-adaptira-kam-procesite-na-digitalizaciya-na-ikonomikata", "text": "България трябва да се адаптира към процесите на дигитализация на икономиката и да се стреми към повишаване на заетостта на младите хора именно в тези сектори. Това заяви президентът Румен Радев, който разговаря днес на „Дондуков“ 2 с генералния секретар на Международната конфедерация на профсъюзите Шарън Бъроу. В срещата участва и президентът на КНСБ Пламен Димитров, съобщиха от прессекретариата на държавния глава, пише Труд.„Нуждаем се от икономически стимули, които да привличат инвеститорите не само заради ниските равнища на работните заплати у нас“, подчерта държавният глава. Радев беше категоричен, че следваният в момента модел не е устойчив и в дългосрочен план ще продължи да допринася за емиграцията от страната. По думите на президента ниските равнища на заплащане на труда, в сравнение с другите държави-членки от ЕС, вече са причина за липсата на квалифицирани кадри в някои сектори. Реалната интеграция на България в ЕС ще бъде постигната само когато доходите на населението и стандартът на живот станат съпоставими с тези на останалите европейски страни“, добави още президентът.„Процесът на нарастващо разслоение в обществото и последващо социално изключване генерира големи проблеми, включително и за демокрацията в дадена държава“, заяви Шарън Бъроу. Тя отбеляза доброто сътрудничество на Международната конфедерация на профсъюзите с България, което може да подобри социалния диалог в страната ни, включително и между работниците и работодателите. Шарън Бъроу подчерта и усилията на Международната конфедерация на профсъюзите за активен диалог с представителите на бизнеса и правителствата по света за справедливо заплащане на труда и създаването на устойчиви бизнес модели, предаде БГНЕС.Обща беше оценката, че достъпът до качествено образование е от ключово значение за реализация на пазара на труда и пълноценна интеграция в обществото. Държавният глава изтъкна и приноса на българските синдикални организации за въвеждането на дуалното обучение у нас, което в партньорството с компаниите от реалния сектор, е един от факторите за повишаване на заетостта. ", "date": "2017.05.03", "title": "Радев: България трябва да се адаптира към процесите на дигитализация на икономиката"}
{"url": "http://www.novinite.bg/articles/143011/Slujebniyat-premier-predava-vlastta-na-Borisov-utre-v-13-ch", "text": "\r\nСлужебният премиер  ще сдаде властта на новия редовен министър-председател  утре около 13:00 ч. За тогава е насрочена церемонията по приемането на управлението на държавата от новия редовен кабинет. Събитието ще се състои по традиция в Гранитна зала в сградата на Министерски съвет, пише .\r\nПреди това Народното събрание ще трябва обаче да одобри новия кабинет с премиер Бойко Борисов. Очаква се в 9:00 ч. той да съобщи официално на президента Румен Радев, че е изпълнил връчения миналата седмица му мандат за съставяне на правителство.\r\n", "date": "2017.05.03", "title": "Служебният премиер предава властта на Борисов утре в 13 ч."}
{"url": "http://www.novinite.bg/articles/142995/Chokov-ostava-kmet-na-Galiche", "text": "Ценко Чоков няма да бъде освободен от поста кмет на Галиче. Това реши днес Общинската избирателна комисия в Бяла Слатина. От 11-те членове на комисията 9 са гласували в полза на Чоков, пише Труд.Наскоро ЦИК препоръча той да бъде отстранен от кметския пост, тъй като не е в състояние да изпълнява задълженията си от дълго време. Казусът на Чоков бил разгледан и от Инспекцията по труда и Окръжната прокуратура във Враца. Заключението е, че кметът е в невъзможност да изпълнява задълженията си, предаде Нова тв.Ценко Чоков е в ареста почти година по обвинение за участие и ръководене на организирана престъпна група за лихварство и рекет.", "date": "2017.05.03", "title": "Чоков остава кмет на Галиче"}
{"url": "http://www.novinite.bg/articles/143014/Siderov-obeshta-da-stegne-redicite-v-parlamenta", "text": "\r\nЛидерът на  и бъдещ вицепремиер  пък изрази задоволство, че Патриотите са получили ресори, които са важни за тях. \"Направихме взаимно споразумение, в което да се разпределят отговорностите. Не разбирам това постоянно говорене за постове и места\", допълни той в кулоарите на парламента.\r\n", "date": "2017.05.03", "title": "Сидеров обеща да стегне редиците в парламента"}
{"url": "http://www.novinite.bg/articles/142950/Ministrite-ot-kabineta-Borisov-3-stavat-yasni-dnes", "text": "\r\nЛидерът на ГЕРБ  трябва да обяви днес съставът на третото правителство, което ще оглави. Това обеща самият той миналата седмица, когато получи мандата от президента Румен Радев. И макар вече да изтекоха доста имена за отделните постове, голяма част от които се смятат за сигурни, единствено е 100% ясно, че самият той ще оглави кабинета. Знае се също и че кабинетът ще има 17 министерства, а заместниците на Борисов ще бъдат четирима, пише .\r\nОфициално преговорите по състава на Министерски съвет коалиционните партньори приключиха във вторник привечер. На излизане от централата на ГЕРБ лидерът на ВМРО и съпредседател на Обединени патриоти Красимир Каракачнов заяви, че ще има изненади. Той изрази задоволство от преговорите, коалиционното споразумение и състава на бъдещия кабинет, предаде БГНЕС. На свой ред лидерът на \"Атака” Волен Сидеров каза: \"Не ги броим нещата на бройка, искаме да стане отбор, който да играе стабилно и да изкараме пълен мандат. Един от заместниците на бъдещия премиер ще е именно лидерът на ВМРО и съпредседател на патриотите. Той вероятно ще оглави и министерството на отбраната. Владислав Горанов пък ще запази поста си от предишния кабинет като този път ще бъде и вицепремиер. Томислав Дончев също ще запази поста си от втория кабинет \"Борисов”. Лиляна Павлова отново се връща в регионалното министерство, като нейното име бе спрегнато и за четвъртия вицепремиер.\r\nИвайло Московски, Вежди Рашидов, Теменужка Петкова, Николина Ангелкова и Красен Кралев също се връщат на поставете си от предишния кабинет на Борисов. Вероятно бившият председател на парламента и кандидат за президент на ГЕРБ Цецка Цачева, която загуби изборите от Румен Радев, ще оглави правосъдието. Управителят на НОИ Бисер Петков ще поеме социалното министерство. МВР ще бъде поверено на Валентин Радев. Румен Порожанов, който беше шеф на Държавен фонд \"Земеделие”, ще седне на министерския пост в аграрното министерство. А в екологичното ведомство се очаква да влезе Нено Димов. Здравното министерство вероятно ще бъде оглавено от шефа на Военномедицинска академия проф. Николай Петров. Бившият правосъден министър от втория кабинет \"Борисов” Екатерина Захариева сега ще поеме външните работи. Очаква се в четвъртък Борисов да предаде на президента Румен Радев папката с попълнения състав на кабинета, след което парламентът трябва да гласува новите министри и да се премине към предаване на властта.\r\n", "date": "2017.05.03", "title": "Министрите от кабинета „Борисов 3“ стават ясни днес"}
{"url": "http://www.novinite.bg/articles/143010/Eks-gimnazialna-direktorka-e-zamesena-v-skandala-s-oskverneniya-pametnik-v-Burgas", "text": "Прокуратурата се е самосезирала за осквернения паметник на жертвите на комунизма в Бургас. От СДС излязоха с декларация, че актът е престъпление. Паметникът, в центъра на Бургас, бе направен по инициатива на партията и завършен преди месец, пише Труд.Започва проверка, която ще бъде извършена от 01 РУ при ОД на МВР по случая, съобщават от държавното обвинение. Ден след скандала, из Бургас се заговори че в него е замесена бивша директорка на гимназия в града, но тя отрече пред журналисти.Въпреки, че ясно се вижда на камерата, жената твърдяла, че била там случайно, видяла оскверняването, извършено от младежи, но нямала у себе си мобилен телефон, за да се обади на 112.В нощта срещу 1-ви май неизвестни нарисуваха с черен спрей ликът на Георги Димитров на паметника на жертвите от комунизма. В гневната декларация на СДС се казваше, че деянието е акт на престъпление: „Настояваме полиция и прокуратура в най-кратък срок да открият „автора”, който е осквернил паметника. Вандалската проява навръх тачения от комунистите 1-ви май за пореден път доказва тотално неуважение към историята и към хилядите хора, станали жертва на тоталитарния режим“.Припомняме, че паметникът бе изграден именно по настояване на СДС и завършен преди малко повече от месец в градинката срещу Апелативния съд на Бургас.", "date": "2017.05.03", "title": "Екс гимназиална директорка е замесена в скандала с осквернения паметник в Бургас"}
{"url": "http://www.novinite.bg/articles/142986/Eto-novite-ministri-v-kabineta-Borisov-3-OBNOVENA", "text": "\r\nЛидерът на ГЕРБ Бойко Борисов, който получи мандат от президента Румен Радев за сформиране на трето правителство, обяви имената на новите министри. Изненадите в новия Министерски съвет са меко казано сериозни. От четирима вицепремиери в кабинета – трима са от Обединените патриоти и само един от ГЕРБ – Томислав Дончев, пише .\r\nОстаналата извън парламента бивша шефка на Народното събрание - Цецка Цачева, поема правосъдното министерство, а считаната за доскорошна фаворитка на Борисов - Бившата регионална министърка в две правителства – Лиляна Павлова, става министър на Българското председателство на ЕС.\r\nВ състава на третото правителство не влизат емблематични фигури от предишното като Румяна Бъчварова - бивш вътрешен министър и вицепремиер, Ивелина Василева - зам.-министър, а после и министър на околната среда в първия и втория кабинен на Борисов, както и бившата земеделска министърка Десислава Танева. Все пак ГЕРБ си запазва агроведомството, като слага начело на него дългогодишният директор на фонд \"Земеделие\" Румен Порожанов. Вежди Рашидов също не намира място в новото правителство, след като в двата предишни кабинета на Борисов отговаряше за културата.\r\nМинистерските кресла в коалиционното правителство бяха решени в рамките на продължителни преговори между ГЕРБ и Обединените патриоти (ОП).\r\nВ четвъртък в 9:00 часа все още кандидатът за министър-председател Бойко Борисов, излъчен от Парламентарната група на ГЕРБ, ще връчи на държавния глава документ за успешно изпълнен мандат за съставяне на правителство, съобщиха от централата на партията-мандатоносител.\r\nСъставът на третия кабинет на Бойко Борисов:\r\nМинистър председател - Бойко Методиев Борисов, прети мандат премиер на България;\r\nЗаместник министър-председател – Томислав Пейков Дончев, трети мандат вицепремиер от ГЕРБ;\r\nЗаместник министър-председател по икономическата и демографската политика – Валери Симеонов Симеонов, лидер на НФСБ в ОП;\r\nЗаместник министър-председател по обществения ред и сигурността и министър на отбраната – Красимир Дончев Каракачанов, лидер на ВМРО в ОП;\r\nЗаместник министър-председател по правосъдната реформа и министър на външните работи – Екатерина Спасова Гечева – Захариева, бивш министър на правосъдието в предишния кабинет на Борисов, както и бивш съветник на президента Росен Плевнелиев, от ГЕРБ;\r\nМинистър на финансите – Владислав Иванов Горанов, в трето правителство на този пост от ГЕРБ;\r\nМинистър на вътрешните работи – Валентин Иванов Радев, бивш зам.-министър на отбраната в предишния кабинет на Борисов, считан за доверен човек на зам.-председателя на ГЕРБ и бивш шеф на МВР Цветан Цветанов;\r\nМинистър на регионалното развитие и благоустройството – Николай Нанков Нанков;\r\nМинистър на труда и социалната политика – Бисер Христов Петков; Министър на отбраната – Красимир Дончев Каракачанов;\r\nМинистър на външните работи – Екатерина Спасова Гечева – Захариева, от ГЕРБ, бивш министър на правосъдието в предишния кабинет на Борисов;\r\nМинистър на правосъдието – Цецка Цачева Данговска от ГЕРБ, два пъти председател на Народното събрание;\r\nМинистър на образованието и науката – Красимир Георгиев Вълчев, предложен от ГЕРБ, от септември 2009 г. е Главен секретар на Министерството на образованието, младежта и науката;\r\nМинистър на здравеопазването – проф. Николай Кирилов Петров, бивш служебен министър във временния кабинет на Марин Райков, кандидатура на ГЕРБ, бивш шеф на ВМА, специалист-анестезиолог;\r\nМинистър на културата – Боил Василев Банов;\r\nМинистър на околната среда и водите – Нено Ненов Димов;\r\nМинистър на земеделието, храните и горите – Румен Андонов Порожанов;\r\nМинистър на транспорта, информационните технологии и съобщенията – Ивайло Ангелов Московски;\r\nМинистър на икономиката – Емил Любенов Караниколов;\r\nМинистър на енергетиката – Теменужка Петрова Петкова;\r\nМинистър на туризма – Николина Панайотова Ангелкова;\r\nМинистър на младежта и спорта – Красен Кирилов Кралев. \r\n ", "date": "2017.05.03", "title": "Ето новите министри в кабинета „Борисов 3“ (ОБНОВЕНА)"}
{"url": "http://www.novinite.bg/articles/143016/Spec-po-boepripasi-oglavyava-MVR", "text": "Депутат в 42-то НС и бивш заместник-министър на отбраната ще е новият министър на вътрешните работи. Валентин Радев е експерт по-скоро в областта на отбраната. В парламента беше зам.-председател на комисията по отбрана, а в министерството отговаряше за ресора по утилизация на старите боеприпаси, пише Труд.Радев е роден през 1958 година в град Елин Пелин. Завършил е Висшето военно артилерийско училище в Шумен с магистърска степен, офицер по артилерийско въоръжение – инженер по боеприпаси и химия на взривните вещества. Аспирантурата му е по аеродинамика и балистика. Магистър е по икономика от УНСС.Има няколко специализации в Русия, Канада, Чехия и Германия. Бил е директор на Института за перспективни изследвания на отбраната, както и председател е на Сдружението на специалистите по боеприпасите в България. Научната продукция на Валентин Радев се изразява в над 130 публикации, 17 изделия с военно предназначение, всички внедрени в редовно производство и приети на въоръжение, 6 патента, 2 промишлени дизайна, 1 марка и 17 предложеиня с полезен ефект.", "date": "2017.05.03", "title": "Спец по боеприпаси оглавява МВР"}
{"url": "http://www.novinite.bg/articles/142978/Deputatite-otkazaha-da-razsledva-obshtestvenite-porachki-na-API", "text": "\r\nДепутатите отказаха да създадат временна комисия за установяване на пропуските и нарушенията в дейността на Агенция \"Пътна инфраструктура\" () и бившата Национална компания \"Стратегически инфраструктурни проекти\" при провеждането и изпълнението на процедури по изграждането на магистрали и пътища. След близо час и половина дебати парламентът отхвърли проекта на БСП, предаде БГНЕС.\r\nСпоред левицата са изхарчени стотици милиони за пътища и магистрали с европейско и държавно дофинансиране, които същевременно са придружени със съмнения, предаде .\r\n\"Искаме всички съмнения, които има българското общество за това, че огромен финансов ресурс се съсредоточава в определени компании, за това, че не винаги качеството на изпълнение съответстват на заданието на съответния изпълнител. Няма нищо лошо българският парламент да отговори на тези въпроси, касаещи стотици милиони левове\", яргументира предложението зам.-шефът на парламентарната група на БСП Желю Бойчев.\r\nТой се обърна към депутатите от ГЕРБ, които твърдят, че нямат никакви притеснения за тази сфера като заяви, че тогава няма нищо по-естествено да подкрепят тази комисия, за да докажат, че нищо нередно не се е случвало по време на правителствата им.\r\n\"Няма от какво да се притесняваме в сферата на изграждане на инфраструктура, която е един от най-големите успехи ан ГЕРБ. Точно в тази насока няма от какво да се притесняваме. Но по начина, както е озаглавена комисията, навежда на това, че едва ли не има нещо нередно. Не бива като парламент да дублираме работата на прокуратурата. Ясно е, че е най-сладко и изгодно политически да атакуваш точно силните страни на опонента\", каза Александър Ненков от ГЕРБ.\r\nФилип Попов от БСП пък посочи, че целта не е парламентът да изземе функциите на прокуратурата. \"Ние твърдим за пропуски или нарушения, а не за престъпления. Не виждам от какво толкова се страхувате, за да не се създаде такава комисия\", отговори социалистът.\r\nНенков обаче видя в това опит на левицата да атакува най-силната страна на кабинетите \"Борисов\" - изграждането на магистралите. \"Много се направи през годините и не отива на парламент да търси под вола теле\", смята депутатът.\r\nБившият транспортен министър от ГЕРБ Ивайло Московски също смята, че не би приел създаването на такава комисия на ниво парламент. Според него не е сериозно Народното събрание да изземва функциите на всички контролни органи и прокуратурата.\r\n\"Ако е така, да направим анализ на всички държавни агенции, вероятно във всички има някакви пропуски. Сега отиваме конкретно в една агенция, за да се манипулира\", смята Московски.\r\nБившият енергиен министър Теменужка Петкова – сега депутат от ГЕРБ, пък призова парламентът да не се превръща в другарски съд и запита какво се е случило точно сега, за да се създава такава комисия.\r\n\"Свидетели сме на това, което искат да провокират колегите от ляво - да могат да бъдат забелязани, да изтрият срама от тези избори\", коментира председателят на парламентарната група на ГЕРБ Цветан Цветанов.\r\nЛидерът на БСП Корнелия Нинова пък констатира, че се продължава опитът от 43-то НС \"да се удари дъното с дискусия без аргументи и безпринципно говорене\".\r\nНакрая лидерът на \"Воля\" Веселин Марешки излезе с предложение \"да не се прави просто една комисия, а комисия, която да разследва целия преход и всички системи в държавата\". \r\n", "date": "2017.05.03", "title": "Депутатите отказаха да разследва обществените поръчки на АПИ"}
{"url": "http://www.novinite.bg/articles/143020/Zrelishtna-katastrofa-v-Montana", "text": "Зрелищна катастрофа в Монтана. Автомобил отнесе ограда, а шофьорът избяга, предаде Нова телевизия.Катастрофата е станала около обяд на оживена улица в града, близо до училище.Според свидетели, шофьорът на автомобила е изгубил управление и се е блъснал последователно в ограда и дърво. След това си тръгнал, без да дочака полицията.„Стана за секунди. Беше ужасно, той летеше. Ние седяхме вътре с дъщеря ми, чу се свистене на гуми, с периферията виждаме, как един зелен автомобил се опитва да стои в пътя и същото време изкриви натам, защото срещу него идваше кола”, разказва Цецка Драгомирова – свидетел на инцидента.  ", "date": "2017.05.03", "title": "Зрелищна катастрофа в Монтана"}
{"url": "http://www.novinite.bg/articles/143019/Preizbraha-Plamen-Dimitrov-za-prezident-na-KNSB", "text": "Пламен Димитров ще бъде президент на най-голямата обществена организация – КНСБ, и за следващите пет години. Това са решили днес делегатите на осмия конгрес на синдиката, съобщиха от пресцентъра на КНСБ. Негови заместници ще бъдат д-р Иван Кокалов, Пламен Нанков и Чавдар Христов, пише Труд.Пламен Димитров започва като областен координатор на КНСБ, преминава през позиции като изпълнителен секретар и вицепрезидент на организацията. От 2010 година е президент на КНСБ, припомнят от синдиката. Лидерът на Конфедерацията е член на управляващото тяло на Международната организация на труда. До 2014 година, когато е избран, българските синдикати никога не са присъствали в този орган, се посочва в съобщението.Пламен Димитров е член на Изпълнителния комитет на Европейската конфедерация на профсъюзите, на Европейския икономически и социален комитет, на Паневропейския регионален съвет към Международната конфедерация на профсъюзите. Вицепрезидентът на КНСБ Иван Кокалов е изявен български лекар. Специализира рентгенология в Медицинския университет в София и в продължение на няколко години завежда „Рентгеново отделение“ във Втора МБАЛ, София. От 1993 година е председател на Федерацията на синдикатите в здравеопазването. Участвал е в преговорите за здравна реформа на почти всички български правителства след промените. Иван Кокалов е избран за първи път като вицепрезидент на КНСБ през 1998 година.Вицепрезидентът Пламен Нанков отговаря в предишния мандат за най-тежките сектори – „Организация, координация и информация“. Икономист, филолог, Пламен Нанков е в синдикалните структури от 1985 година. От 1997 година е председател на РС Ловеч, а от 1997 до 2012 година – изпълнителен секретар на КНСБ. Избран за вицепрезидент на КНСБ през 2012 година.Вицепрезидентът Чавдар Христов е сред най-изявените юристи в областта на трудовото право в България. Автор е на няколко книги и стотици закони и нормативни промени в българското законодателство. Чавдар Христов е в КНСБ от 1990 г., първоначално като юрист, после – главен експерт, референт по трудово право и ръководител на департамент „Трудово-правна закрила и законотворческа дейност“, изпълнителен секретар, КНСБ. Избран е за вицепрезидент на КНСБ през 2012 година.", "date": "2017.05.03", "title": "Преизбраха Пламен Димитров за президент на КНСБ"}
{"url": "http://www.novinite.bg/articles/143024/Prezidentat-oceni-visoko-slujebniya-kabinet-Rabotihte-za-kauzata-Balgariya-SNIMKI", "text": "Президентът Румен Радев даде висока оценка на работата на служебния кабинет \"Герджиков\", като изтъкна, че министрите са работили за \"Каузата България\". В последния работен ден на служебното правителство държавният глава покани на \"Дондуков\" 2 целия състав на Министерския съвет, начело с министър-председателя Огнян Герджиков. Премиерът представи на президента отчета за дейността на правителството, управлявало страната близо четири месеца.Днес се състоя последното заседание на кабинета \"Герджиков”, а утре парламентът ще гласува новото правителство с премиер Бойко Борисов, предаде бТВ.\"Работихте за каузата \"България”  и затова постигнахте тези резултати, които несъмнено ще бъдат оценени високо”, каза държавният глава по време на срещата в Гербовата зала на \"Дондуков\" 2.Според него служебният кабинет е доказал, че е възможно в България да се провеждат честни избори, в които изборните манипулации и купуването на гласове да бъдат сведени до минимум.\"Наваксано е изоставането по подготовката на Българското председателство на Съвета на ЕС\", припомни още той. И изрази надеждата си, че философията на приемственост ще бележи предаването на изпълнителната власт към следващото правителство.Снимка: www.president.bgОще снимки от президенството вижте ", "date": "2017.05.03", "title": "Президентът оцени високо служебния кабинет: Работихте за каузата \"България\" (СНИМКИ)"}
{"url": "http://www.novinite.bg/articles/142982/Rekordno-dano-za-germanskata-bezrabotica-ot-58-na-sto-prez-april", "text": "Германските молби за помощи при безработица се понижиха изненадващо силно през април, докато нивото на безработицата остава за втори пореден месец в рекордно дъно от 5,8 на сто, което циментира позицията на Германия като икономиката от еврозоната с най-стабилен трудов пазар, предаде БНР.Заявките за помощи при безработица в Германия се понижиха през четвъртия месец на годината с 10 хил. броя при очаквания за по-скромно понижение с 10 до 12 хил. и след техен спад с 29 хил. през март (слаба ревизия от предишна оценка за понижение с 30 хил.), показва доклада на Федералната агенция по заетостта (BA).В същото време нивото на безработица на сезонно коригирана база стабилизира в рекордно историческо дъно от 5,8 на сто, достигнато през март - най-ниското ниво от Обединението на Германия в края на 90-те. Броят на германците без работа (на сезонно коригирана база) се понижи през април до 2,543 млн. от 2,558 месец по-рано, задържайки под нивото от 2,7 млн. за двадесети пореден месец, след като до месец май 2016-та техният брой не се беше понижавал под това важно ниво от Обединението на Германия насам.На сезонно некоригирана база общият брой на безработните германци се понижи до 2,569 млн. от 2,662 през март, докато безработицата (на сезонно некоригирана база) спадна до 5,8 на сто от 6% месец по-рано. \"Пазарът на труда продължава да се развива солидно\", коментира изпълнителният директор на Федералната агенция по заетостта Детлеф Шееле.Същевременно анализаторите прогнозират рекордна трудова заетост от 44,26 млн. германци и намаляване на осреднения брой безработни до 2,53 млн., което ще бъде най-ниското ниво от Обединението на Германия насам. Безработицата се очаква да продължи да намаляваа през настоящата година въпреки силния наплив на мигранти от Близкия Изток и Азия - мнозина от които са безработни, търсещи работа, или имат трудности да намерят по-дългосрочна заетост с оглед липсата на необходимите умения.Търсенето на нова работна ръка също остава силно, като данните на BA показват, че през април са били регистрирани цели 706 хил. свободни работни места, или с 66 хил. над техния брой през същия месец на предходната година.Днешните силни данни са пореден сигнал, че здравият трудов пазар ще продължава да подкрепя вътрешното потребление и респективно растежът на водещата европейска икономика.", "date": "2017.05.03", "title": "Рекордно дъно за германската безработица от 5,8 на сто през април"}
