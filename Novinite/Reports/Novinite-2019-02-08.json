{"url": "https://www.novinite.bg/articles/170849/Evroizbori-idvat-GERB-pred-BSP-razlikata-pod-2", "text": "ГЕРБ води с по-малко от 2% пред БСП 3 месеца и половина преди изборите за европарламент, сочи социологическо проучване на \"Сова Харис\", проведено в периода 17-21 януари 2019 г. сред 985 български граждани.На въпрос \"За коя политическа сила ще гласувате за изборите за европейски парламент през май 2019 г.?\", 20% отговарят ГЕРБ, 18.3% подкрепят БСП, а 5.3% - ДПС. \"Атака\" получава подкрепата на 1.7%, \"Воля\" - 1.6%, ДСБ - 1.4%, СДС - 1.1%. Под 1% подкрепа получават НФСБ (0.8%), АБВ (0.8%), ВМРО (0.7%) и \"Да, България\" (0.4%), сочат данните от проучването, което за първи път измерва евентуалното отделно явяване на Обединените патриоти на изборите.4% от биха гласували за друга политическа сила, а 26.6% от анкетираните заявяват, че все още не са решили кого ще подкрепят на евровота.Декларираната активност за гласуване (56%) съответства на поведението на избирателите при парламентарни избори. „Ако заявените в изследването нагласи се превърнат в реални гласове, тогава и ГЕРБ, и БСП ще получат по-голяма подкрепа от тази на изборите за български парламент. По-реалистично е да очакваме, че на предстоящите избори избирателната активност ще се ограничи до нивото на хората, които заявяват, че нямат колебания за своя избор и със сигурност ще гласуват“, отчита директорът на агенция \"Сова Харис\" Васил Тончев.По думите му третата системна партия у нас – ДПС, в момента стои най-стабилно. \"Разпадането на единството на Патриотите открива възможност Движението безпроблемно отново да вземе позицията на балансьор. Задачата пред ръководството на партията изглежда сравнително лесна – да успее да активира традиционните си гласоподаватели. Европейската проблематика като че ли все още е твърде далечна за симпатизантите на ДПС и от мотивацията за участие в изборите ще зависи какъв ще бъде броят на евродепутатите, излъчени от тази формация\", отбелязва още Тончев.Според него изключително сложна остава ситуацията относно шансовете на партиите, които имат достатъчна подкрепа (около и над 1%), за да имат претенции да се намесят в борбата за евродепутатско място. При очаквана активност от 40-45% би трябвало всички те да бъдат близо до бариерата за излъчване на евродепутат, но с малко под нея, посочи Тончев.Според него при очертаващото се отделно явяване на Обединените патриоти гласовете на поддръжниците им ще се разделят почти поравно, с леко преимущество за партията на Волен Сидеров. \"Трябва да имаме предвид и факта, че твърдото ядро на атакистите е по-голямо. Очаква се и партията да придобие международна легитимация в патриотичния сектор благодарение на сътрудничеството ѝ с партията на Николай Бареков и да привлече русофилски вот, което повишава шансовете за преодоляване на изборната бариера. За останалите два участника в управлението от малката коалиция ще бъде важно да привлекат нов трети партньор, който да се опита да заеме мястото на Атака\", посочва Тончев.Според него ако структурата на политическите предпочитания не претърпи големи промени в хода на предизборната борба, може да се предположи, че ГЕРБ и БСП ще получат по 6 евродепутатски места, а ДПС – 3 или 4. А борбата за оставащите 1 или 2 места ще се води от всички участници на политическата сцена.Проучването засегна и въпросът кой според анкетираните е най-активният български евродепутат. Според данните през изминалия мандат най-забележимо се оказа присъствието в Европейския парламент на Сергей Станишев. Също така се откроява активната позиция и на Ангел Джамбазки.За една трета от хората у нас най-значимо влияние и авторитет в Европа от българските политици има Бойко Борисов. Тази висока оценка премиерът е заслужил благодарение на успешното Европредседателство и на активната външнополитическа позиция през третия му управленски мандат. Според обществеността у нас вече е значителна и тежестта на президента като външнополитически фактор. Сергей Станишев също се откроява като български лидер в международен план. Водачката на опозицията Корнелия Нинова е посочена на 4то място, което показва, че засега нейното политическо присъствие преобладава вътре в страната. Открояват се още имената на Мария Габриел и Екатерина Захариева.Прочети още на: ", "date": "2019.02.08", "title": "Евроизбори идват: ГЕРБ пред БСП, разликата – под 2%"}
{"url": "https://www.novinite.bg/articles/170842/Trolej-7-svarzva-Lyulin-s-Manastirski-livadi-ot-april", "text": "Тролейбус 7 ще свърза „Люлин“ и „Манастирски ливади“ от април. Това съобщи зам.-кметът на София Дончо Барбалов, които провери изграждането на новото тролейбусно трасе по ул. „Фритьоф Нансен“ и булевардите „Черни връх“ и „Арсеналски“.\r\nНовата тролейбусна линия замества трамвай 6, който бе спрян спрян от движение с решение на Столичния общински съвет миналата година. В момента тролей 7 върви от Сточна гара до „Люлин“. Новият маршрут ще бъде от „Манастирски ливади” по ул. „Костенски водопад”, „Бяла Черква”, „Арсеналски”, по обособеното трамвайно трасе, по „Черни връх”, „Фритьоф Нансен”, след това към Руски паметник, „Опълченска” и „Люлин”. Барбалов обясни, че това ще е най-дългото тролейбусно трасе в града - цели 14 километра. И интервалът на движение ще бъде между 8 и 10 минути. Заради довършване на контактната мрежа в неделя движението под тунела НДК в посока бул. „Черни връх“ ще бъде спряно. Коли ще се движат в посока бул. „Васил Левски“. Стойността на трасето в частта електрическа мрежа е 1,5 млн. лв., а пътната част възлиза на 800 000 лева.\r\nСлед ремонтните дейности част от улица „Фритьоф Нансен“ ще стане двупосочна. „Платеното паркиране в Синя зона на улицата остава, но ще има реорганизация на местата за паркиране. Вместо досегашното перпендикулярно паркиране, автомобилите ще трябва да спират успоредно. Търси се решение, така че местата да не намалеят драстично“, обясни Барбалов.\r\n", "date": "2019.02.08", "title": "Тролей 7 свързва \"Люлин\" с „Манастирски ливади“ от април"}
{"url": "https://www.novinite.bg/articles/170844/KZP-Predvijdat-novi-zadaljeniya-za-targovcite-na-umni-ustrojstva", "text": "Предвижда се търговците да имат задължението при продажбата на т.нар. „умни продукти” от типа на \"интелигентни\" хладилници, смартфони и телевизори да предоставят в разумен срок и съответния софтуер, за да се постигне съвместимост. Това каза Константин Райков, член на Комисията за защита на потребителите, в студиото на bTV по повод предстоящите промени в Директива за продажбата на стоки.При дефект на стока потребителят ще може да избира между ремонт и замяна без условие. Към момента съществуват ограничения по отношение на начините, по които може да бъде решена такава рекламация. „В процеса на утвърждаване и одобряване на директивата обаче ще се чуе евентуално думата и на неправителствените потребителски организации, както и на самия бизнес”, посочи Райков. „Тъй като става въпрос за нова стъпка в отношенията между потребители и търговци, предполагам, че е възможно да се допускат някакви други ограничения, но може би ще бъдат много малки”, добави той.  Константин Райков посочи, че към настоящия момент при предявяване на рекламация в първите шест месеца се счита, че дефектът е бил производствен. В този период потребителят не трябва да доказва, че проявилото се несъответствие е съществувало към момента на покупката. Промяната предвижда този срок да се увеличи на една или две години.Основен акцент в промените е новите правила да обхванат, както конвенционалната търговия, така и онлайн магазините. „Това за България няма да е нещо ново. Съгласно нашия закон разделът за рекламациите се прилага и за онлайн търговията”, уточни Райков.Постигнатото споразумение за промените трябва да бъде потвърдено от посланиците на държавите-членки, сред което одобрено от Комисията по вътрешен пазар и защита на потребителите към Европейския парламент и от Съвета на министрите на Европейския съюз.  „Продажбата на дребно е процес, така че по-ранното представяне на тази директива ще подготви търговците да договарят със своите доставчици точно такива условия, каквито те ще трябва да изпълняват”, коментира Константин Райков.  При около 60% от жалбите в Комисията за защита на потребителите по повод дефектни стоки се оказва, че хората имат основателни претенции и контролният орган успява да окаже съдействие за разрешаването на казусите. В останалите случаи потребителите или не разполагат с документите за покупката, или не са се обърнали преди това към търговеца за изясняване на спора, както се изисква по закон.", "date": "2019.02.08", "title": "КЗП: Предвиждат нови задължения за търговците на умни устройства"}
{"url": "https://www.novinite.bg/articles/170841/Zatvaryat-chastichno-tunela-pod-NDK-v-nedelya", "text": "Тунелът на Петте кьошета в посока „Фритьоф Нансен“ ще бъде затворен за коли в неделя, съобщиха от Столичния електротранспорт. Причината е разширяване на контактната тролейбусна мрежа в участъка, с което ще бъде удължен маршрута на тролей номер 7. От април тролеят ще замени трамвай номер 6 до „Лозенец“, а за по бързо преминаване на кръстовищата около НДК той ще се движи по отделно трасе. Тази неделя, 10 февруари, тунелът под НДК ще може да се използва от шофьорите частично. „Само през деня ще е, за да могат да се извършват окончателни работи по монтиране на контактната мрежа в тунела и това е в посока „Фритьоф Нансен“, излизането от тунела“, обясни Евгени Ганчев, директор на Столичния електротранспорт. Целта е през април да бъде пуснат тролей номер седем с нов, удължен маршрут, който ще замести и трамвай шестица. Цялото тролейбусна трасе ще бъде 14 километра, а ето откъде ще минава:  „Маршрутът ще бъде от „Манастирски ливади“, по „Костенски водопад“, по „Бяла черква“, „Арсеналски“, в обособеното трамвайно трасе, което беше по трамвай номер 6, след това по „Черни връх“, „Фритьоф Нансен“ в долната част, като става двупосочна, ляв завой в посока „Руски паметник“, по „Опълченска“, от там до „Люлин“. В обратна посока ще е сегашният маршрут на тролей 7 - от площад „Прага“, през тунела и по трасето. Друга реорганизация на движението при изграждане на трасето няма да се налага, увериха от Столичната община. В районът на НДК с цел по бързо придвижване пък тролей 7 ще се движи по отделно трасе.", "date": "2019.02.08", "title": "Затварят частично тунела под НДК в неделя"}
{"url": "https://www.novinite.bg/articles/170846/Iznenada-za-vlyubeni-samo-na-2-km-ot-Plovdiv-Vijte-kade-", "text": "С преплитането на традициите, 14-ти февруари се превръща все повече в комбиниран празник –за празнуващите любовта към виното и веселбата, и за тези, които искат да отговорят на романтичните очаквания на половинката си.За да избягате от клишетата на най-влюбения ден в годината Ви предлагаме списък с атрактивни предложения, с които да зарадвате любимия човек, а ако сте в компания, да си подарите по-различна вечер. Една от най-атрактивните оферти е тази на .Половинката Ви ще е истински щастлива, ако й предложите и приятната си компания, и обстановка, която комбинира лукс, комфорт и внимание към детайла – точно това ще намерите в .Само на 2км от града е най-очарователната гледка към нощния Пловдив в . Не е инкогнито и изпълнителят, който са поканили домакините – Михаела Филева ще се погрижи за това да сте в опасна близост с половинката си.Гостите на комплекса ще се радват и на изпълнителите от формация „Елика“, а за тези, които са отседнали в хотела за повече от 1 нощ – партито ще продължи и на 15-ти и 16-ти февруари с програма на акустично пиано. може да видите . Ако резервирате до 31.01.2019, получавате 15% отстъпка.За истински релакс в най-добрият градски СПА хотел на България, препоръчваме да подарите на половинката си и допълнителна емоция –  дава възможност да резервирате специалната  – където уединението и романтиката са водещи в изживяването.Друга идея как да изненадате любимата е  на чаша шампанско в Пловдив – подарете й ден, в който да й покажете колко е специална за Вас! Като комплимент, през най-влюбения месец в годината, Парк и СПА Хотел Марково дава преференциални цени на своите гости.Менюто, което шеф-готвачът на  е приготвил е също толкова омагьосващо, колкото и празничната програма. То включва ароматна салата, сочно патешко и м-м-м-мока крем за десерт, а най-подходящото вино гостите на комплекса ще си изберат на винена дегустация от водеща винарска изба.Можете да превърнете този Св. Валентин в един по-различен празник с предложенията от , Пловдив.", "date": "2019.02.08", "title": "Изненада за влюбени само на 2 км от Пловдив! Вижте къде ..."}
{"url": "https://www.novinite.bg/articles/170848/S-palno-videonablyudenie-darjavata-shte-kontrolira-dvijenieto-na-gorivata", "text": "С пълно видеонаблюдение държавата ще контролира движението на горивата у нас от танкерите до бензиностанциите. Междуведомственият център е в сградата на ГДБОП. Това стана ясно след съвещание в междуведомствения център в ГДБОП, в което участваха премиерът Бойко Борисов, министри, депутати и директори на служби. По време на презентацията стана ясно, че четири системи имат общи ресурси – контрол на корабния трафик и термокамери. Системата позволява дори да се наблюдават данни назад във времето. \"Всеки един танкер се извежда в центъра, всяка една лодчица, гемия. Записва се и когато каже в Народното събрание: \"80 танкера\", те каним тук: \"Заповядайте записа\", сядаш гледаш два-три дена\", каза премиерът.\"Ако рафинериите у нас не позволят да сложим камери, ще ги снимаме с дронове, беше категоричен премиерът: \"Всеки един български гражданин да знае: от това, което се произвежда, до това, което отива в бензиностанцията, че никой не го краде или не го лъже. Това, което е цената на нефта, това е и след преработката цената на бензиностанциите\".Премиерът Борсов смята, че всяка институция работи, но помежду им има пропуски.Заради това в този общ център се събират представители на всички ведомства, за да са на едно място - \"Митници\", \"Гранична полиция\", ДАНС, ГДБОП и МВР. Те ще работят в изолирано помещение и ще ползват масивите на всяка институция.С тази система според Бойко Борисов, ще спрат спекулациите колко танкери са минали и за кои точно танкери  става дума:\"Чуваме приказки: милиарди се губят, защо не се събират милиардите и така нататък. Затова сме поканили депутати. Хубаво е политиците да си мерят приказките – първо да проверяват, след това да говорят. Вчера чух пак обратните тези. Затова искаме на българските граждани да им покажем от танкера до бензиностанцията какъв е пътят на горивото, как се контролира, как би могло да се излъже държавата и какви мерки сме взели за превенция\".Системата позволява дори да се наблюдават данни назад във времето.По-рано Борисов поясни, че ще се демонстрира онлайн наблюдението на всеки процес от пристигането на танкера до продажбата на горивата в бензиностанциите.", "date": "2019.02.08", "title": "С пълно видеонаблюдение държавата ще контролира движението на горивата"}
{"url": "https://www.novinite.bg/articles/170828/Sofijski-gradski-sad-opravda-Ognyan-Donev", "text": "Софийският градски съд оправда шефа на \"Софарма\" Огнян Донев и заместника му Борис Борисов по делото за укриване на над 70 милиона лева данъци. Прокуратурата поиска по 4 години затвор и за двамата, защото не са декларирали данък върху приходите от продажбата на акции на дружеството.След близо 4 години съдебни заседания и изслушване на редица експертизи, съдът прие, че не се дължи корпоративен данък върху приходите от блокови сделки с акции и по тази причина оправда Огнян Донев и Борис Борисов.Огнян Донев, подсъдим: Аз лично се радвам, че с тази присъда съда реално спаси капиталовия пазар в България.Прокуратурата поиска Донев и Борисов да бъдат осъдени, защото са търгували с безименни акции между свързани дружества и така са реализирали печалба, върху която се дължат общо над 70 милиона лева данъци.Ина Лулчева, адвокат: Един от доводите, който прокуратурата премълчава през цялото време е, че има становище от НАП с отменен ревизионен акт, който е съставен на едно от дружествата за това, че е трябвало да се плащат тези увеличени данъци и НАП казва, че по тези сделки не се дължи данък, защото това са блокови сделки, не борсови и по тях не се дължи.Според държавното обвинение, данък се дължи защото акциите са продадени на свободния, а не на регулирания пазар.Даниела Димитрова, прокурор: Според прокуратурата нещата са много ясни. Значи, по българския закон, блоковите сделки по принцип подлежат на облагане.Това е първото нещо. Когато са сключени извън Българската фондова борса. На следващо място, когато сделките са между свързани лица - в такъв случай бъдете така добри да си платите данъка при пазарни условия. Това е същността на това дело.Прокуратурата ще протестира оправдателната присъда пред Апелативния съд.", "date": "2019.02.08", "title": "Софийски градски съд оправда Огнян Донев"}
{"url": "https://www.novinite.bg/articles/170853/Jena-postrada-pri-katastrofa-na-bul-Carigradsko-shose", "text": "Жена е откарана в болница след катастрофатана бул. „Цариградско шосе“, съобщават от пресцентъра на МВР.Сигналът е подаден към 14.40 часа.Катастрофата е станала на кръстовището на булевардите „Цариградско шосе“ и „Михаил Еминеску“ на платното в посока „Младост“ между джип и микробус. Джипът е бил ударен отзад от микробуса. По първоначални данни няма тежко пострадали, нанесени са материални щети.Жената, която е управлявала джипа, е откарана за преглед в болница.Причините за инцидента се изясняват.", "date": "2019.02.08", "title": "Жена пострада при катастрофа на бул. „Цариградско шосе“"}
{"url": "https://www.novinite.bg/articles/170854/Ekoministerstvoto-moje-da-poiska-vazstanovyavane-na-dyunite-na-Smokinya", "text": "Екоминистерството може да поиска възставнояване на дюните на „Смокиня“, като това е най-крайната административна санкция, която може да бъде предприета. До момента тя не е прилагана. \r\nТова стана ясно от думите на министъра на околната среда и водите Нено Димов по време на парламентарния контрол в отговор на депутатски въпрос за предприетите действия по сигнали за нарушения, свързани с унищожаването на дюни и строителни дейности по черноморското крайбрежие.\r\nНалагането на административно наказание обаче можело да се случи чак след приключване на наказателното производство, в случай, че нарушението не представлява престъпление по Наказателния кодекс, предаде БТА. Причината е, че ако има наказателно решение, то било по-строго от административното и затова трябвало да важи по-строгата санкция.\r\nЕкоминистърът посочи, че теренът попада в природна забележителност \"Пясъчни дюни\" в местност Каваците, а констатираното увреждане на пясъчните дюни е в нарушение на режимите на защитените територии, определени със Закона за защитените територии и заповедта за обявяването им. За точното определяне на вида и площта на засегнатите дюни е извършено геодезично замерване на терена, допълни той.\r\nПо отношение на строителните дейности в района на къмпинг \"Градина\" е установено депониране на земни маси извън границите на имота и е съставен акт за административно нарушение по Закона за биологичното разнообразие.\r\nЗа строителството в местност \"Алепу\" е констатирано, че върху плажната ивица е депонирана земна маса вследствие на срутване от строителни дейности. Издадено е предписание за отстраняване на земните маси и предписание за недопускане на ново свличане, а за установеното нарушение е съставен акт.\r\nНено Димов посочи, че в случая със строителните работи в местност \"Арапя\" няма констатирани нарушения.\r\n", "date": "2019.02.08", "title": "Екоминистерството може да поиска възстановяване на дюните на „Смокиня“"}
{"url": "https://www.novinite.bg/articles/170847/Narodnoto-sabranie-organizira-Den-na-otvorenite-vrati", "text": "По повод 140 години от първото заседание на Учредителното събрание Народното събрание организира на 10-и февруари 2019 г. Ден на отворени врати. Това съобщиха от пресцентъра на Народното събрание. Събитието, което е част от инициативите за отбелязване на годишнината от Учредителното събрание и приемането на Търновската конституция, ще започне в 10.00 часа. Председателят на Народното събрание Цвета Караянчева ще посрещне първите посетители. В сградата на парламента гостите ще могат да видят оригиналите на Търновската конституция и на Сребърната конституция. Сред експонатите е масата, на която депутатите от Учредителното събрание са положили подписите си под текста на Търновската конституция, както и лични вещи на Петко Р. Славейков, първата библия на говорим български език от 1871 г., издадена в Цариград, джобен часовник, калъф за пера, мастилница, перо, с което е писал, сребърна кутия и броеница. В Народното събрание гражданите ще имат възможност да разгледат пътуващата експозиция „140 години от Учредителното събрание и подписването на Търновската конституция“. На 40 пана тя проследява събитията от свикването на Учредителното събрание, неговата дейност и подписването на Търновската конституция, както и промените в нея, до обявяването на Независимостта на България. В рамките на честванията на 140-ата годишнина от Учредителното събрание изложбата ще бъде представена във всички областни градове. Денят на отворени врати ще продължи до 16.00 часа.", "date": "2019.02.08", "title": "Народното събрание организира Ден на отворените врати"}
{"url": "https://www.novinite.bg/articles/170855/Vanshno-shte-prodava-imoti-v-chujbina", "text": "МВнР планира продажба на имоти в няколко държави, съобщи министърът на външните работи Екатерина Захариева в отговор на парламентарен въпрос за управлението на недвижимата собственост на българската държава в чужбина.Извършен е задълбочен анализ със становището на всички политически дирекции, включително там, където има представителства, и становища от посланиците. Имаме планирани за продажба тази година няколко имота в Аржентина, Белгия, Гърция, Канада, Колумбия, Никарагуа, САЩ, Уругвай и Финландия, посочи Захариева, цитирана от БТА.Като фактори за решението тя открои отпаднала необходимост и закрито задгранично представителство. Някои от тези сгради са бивши търговско-икономически служби или генерални консулства. Те генерират големи разходи и представят България в неблагоприятна светлина, когато имотът наистина е в лошо състояние, получавали сме такива писма неведнъж, отбеляза министър Захариева.Тя посочи, че не може да цитира прогнозната стойност на планираните за продажба имоти, защото тепърва ще се извършват анализи, но по думите й това винаги ще става по най-високата цена и само чрез най-реномираните местни агенции.Целта е в максимална степен запазване на държавната собственост извън граница, но и ефективно управление на имотите, а не те да бъдат оставяни да се рушат и да се плащат глоби, каза Захариева, като добави, че се цели оптимизиране на сградния фонд, така че да отговаря в достатъчна степен на нуждите на българската дипломация.Захариева не приема, че имоти се продават на занижени цени, защото всичко става след експертни оценки и през местни агенции, по най-високи цени. През изминалата година е продаден само един имот - в Хага. Става въпрос за почти изоставена сграда, бивша търговска служба, за сумата от 1 165 165 евро, каза Захариева. Той не е бил използван от 2010 г. и състоянието му се е влошавало през годините. Трупал е разходи, различни такси и застраховки.Захариева изтъкна още, че с учудване разбрала че МВнР дори не е имало електронна програма, по която да следи и управлява имотите. Такава вече има, но нямаше, посочи тя.", "date": "2019.02.08", "title": "Външно ще продава имоти в чужбина"}
{"url": "https://www.novinite.bg/articles/170837/Otpuskat-dopalnitelni-30-mln-lv-za-bolnicite", "text": "Допълнителни 30 милиона лева ще бъдат отпуснати за финансиране през тази година в държавните и общински болници. Това обяви министърът на здравеопазването Кирил Ананиев на брифинг след среща със Сдружението на болниците при премиера Бойко Борисов в Министерския съвет, след като още вчера обеща да представи пакет мерки за подкрепа на общинските лечебни заведения. „Постигнахме съгласие по отношение на допълнителното финансиране за разходи за заплати през тази година. То ще бъде 30 млн. лева, от които 18 млн. лева за общинските болници и 12 млн. лева за областните болници. Общото увеличение, с което ще разполагат областните и общинските болници, е 66 млн. лева. От тях 28 млн. лева са за общинските болници и 38 млн. лева са за областните болници“, обяви здравният министър.По думите му тези пари трябва да се използват и за увеличение на заплати на служителите.„С този ресурс ще можем да създадем възможност за увеличение на заплатите. На срещата, независимо, че беше само със Сдружението на общинските болници, разгледахме и проблемите на областните болници. Областните и общинските болници имат сходни проблеми - финансови и свързани с персонала“, каза още министърът и допълни, че на срещата в МС при премиера Бойко Борисов са присъствали и вицепремиерът Томислав Дончев и финансовият министър Владислав Горанов.Конкретно за общинските болници той поясни:„25-40% ще бъде увеличението в общинските болници. Увеличението ще бъде диференцирано, на база на обема на приходите през годината и процентът на разходи за персонал.10-15% е увеличението при областните болници. Те имат по-голям капацитет и по-голямо усвояване от бюджета на НЗОК.Ще бъдат заделени средства и за нормалното функциониране на общинските болници в населени места, където няма други лечебни заведения. Приходите, които получават от НЗОК са сравнително ниски, по обективни причини, защото броят на пациентите е по-малък. Разбрахме се да работим по преструктуриране на общинските заведения с цел повишаване на ефективността им. Предстои в следващите дни и седмици да решим чисто технологични и организационни въпроси, които ще дадат възможност общинските болници да увеличат своя обем и обхват на дейност“, каза министърът.Тоя поясни, че средствата за увеличението ще дойдат от държавния бюджет чрез преструктуриране на разходите.Попитан свързано ли е решението за отпускане на допълнителни средства на общинските и областните болници с изборите, Кирил Ананиев коментира:„Не бих искал да обвързвам с евроизбори или местни избори с това решение.Това е първа крачка по отношение на решаването на проблема с хората, които ежедневно се грижат за нашето здраве“, изтъкна той.„След като стигнахме до съгласие в ускорен порядък ще подготвя постановление, което да внеса в МС. Това е възможно да бъде още следващата сряда“, допълни министърът.", "date": "2019.02.08", "title": "Отпускат допълнителни 30 млн. лв. за болниците"}
{"url": "https://www.novinite.bg/articles/170814/Dneven-horoskop-za-petak", "text": "Личният ви живот е доста драматичен в момента. Отдръпнете се от света, отидете на някое усамотено място и помислете върху проблемите си. Малко време насаме с мислите ви ще ви се отрази добре. Имате всичката информация, от която се нуждаете, за да продължите напред и да вземете адекватно решение. Консултирайте се с близките си, чуйте и тяхното мнение, но вземете решението сами. Днес не се чувствате във форма. Наясно сте, че ако се захванете с нещо, няма да го свършите по възможно най-добрия начин. По-добре се обадете и отменете ангажиментите си. Останете вкъщи или правете нещо, което ви харесва. Представителите на останалите зодии могат да намерят дневния си хороскоп ", "date": "2019.02.08", "title": "Дневен хороскоп за петък"}
{"url": "https://www.novinite.bg/articles/170820/Kamata-stava-na-53-godini", "text": "Един от най-популярните българи Христо Стоичков посреща рождения си ден в компанията на едни от най-скъпите футболисти на Пари Сен Жермен. Стоичков навършва 53 години днес, а в Париж го отведоха професионалните му ангажименти.Попитан дали сега успява да прави това, което иска, в интервю по Нова телевизия, Камата отговори: „Засега успявам и съм много доволен. Правя това, което ми харесва. Когато навърших 50 години казах, че преди съм живял много интензивно.”„Прекарвам изключително време с футболистите, с които правя интервюта”, сподели още Стоичков, а на въпрос дали сега разбира малко по-добре журналистите, той обясни: „Аз съм си аз и се се подготвям по малко по-различен начин. Опитах да направя така, че моите въпроси да са малко по-различни. Трябва да знаеш малко и от историята на човека, който интервюирам. Не ме интересува личния живот на хората. Не мога да си позволя да задам въпрос, който не е удобен, защото съм го изживял това.”„Не изпитвам носталгия. Аз 2003 година се събудих сутринта, целунах си обувките, с които бях играл предишния мач и казах, че бях до тук”, сподели Христо Стоичков, а за работните си срещи в Париж, той разкри: „С Джиджи Буфон имах възможността да бъдем в една съблекалня в далечната 1995-а. Винаги си споменаваме нещата, които сме преживяли. Той иска да покаже на младите, че възрастта не играе и на тази възраст може да бъде номер 1. Мбапе каза, че си е поставил една голяма цел. Каза, че един ден иска да вземе Златна топка, както аз през 1994 година.”„Днес е малко по-специален ден за мен, защото на 7-и имам годишнина от сватбата, а днес рожден ден”, добави Стоичков, а по повод най-скъпият подарък каза, че ще е целувка на внучката му.Носителят на \"Златната топка\" е роден на 8 февруари 1966 година. Легендарната \"осмица\" прави първите си стъпки във футбола в школата на Марица (Пловдив), а след като се озовава в ЦСКА през 1985 година, пътят му към върха е открит.Камата е печелил КЕШ и КНК с Барселона, като с каталунците има пет титли на Испания, както и една Купа на Краля и три Суперкупи на страната. С екипа на ЦСКА пък е трикратен първенец на България, трикратен носител на Купата на страната, а веднъж е печелили и Суперкупата на страната. За ЦСКА има 123 мача и 82 гола, докато за Барса може да се похвали със 177 двубоя и 84 реализирани попадения.В момента Стоичков се радва на успеха на автобиографичната си книга, която наскоро представи и в Лондон.", "date": "2019.02.08", "title": "Камата става на 53 години"}
{"url": "https://www.novinite.bg/articles/170818/Hvanaha-jena-s-golyamo-kolichestvo-heroin-v-Pazardjik", "text": "Дилър на наркотици е задържан  в Пазарджик. Акцията е проведена вчера по обед на улица в града. Криминалистите засекли старата си познайница – 48-годишна жена от Пазарджик пред къщата на майка й. Последвала незабавна проверка и у жената били открити 43 полиетиленови топчета с кафяво прахообразно вещество и 13 таблетки с розов цвят. При направения полеви наркотест се оказало, че дозите съдържат хероин, а хапчетата са притежавани без необходимите медицински документи за това.Последвало претърсване в жилището обитавано от жената. Вътре органите на реда открили още един найлонов плик с близо два грама хероин. Пазарджиклийката е криминално проявена и осъждана в миналото за притежание и разпространение на наркотици. Тя е задържана в ареста на РУ-Пазарджик, а за случая е уведомена прокуратурата.  Работата по документиране на престъпната и дейност продължава, образувано е полицейско производство", "date": "2019.02.08", "title": "Хванаха жена с голямо количество хероин в Пазарджик"}
{"url": "https://www.novinite.bg/articles/170821/Cenko-Chokov-otnovo-se-izpravya-pred-sada", "text": "Бившият кмет на Галиче Ценко Чоков отново е предаден на съд. Този път причината е документно престъпление, предаде БГНЕС.Според обвинението в периода 05.03.2012 г. - 16.12.2013 г., в качеството си на кмет, Чоков е изготвил документи с невярно съдържание. Сред тях има пълномощни и декларации.През есента бившият кмет и още 7 души застанаха на подсъдимата скамейка по обвинение за участие в организирана престъпна група, занимавала се с лихварство, отвличания, побои и палежи. Случаят се прочу с това, че съдът разреши на Чоков, докато е под домашен арест, да посети стоматолог. Същевременно той беше засечен в луксозен столичен ресторант.Софийската районна прокуратура започнa проверка срещу лекари от столична болница, издали фалшива епикриза. ", "date": "2019.02.08", "title": "Ценко Чоков отново се изправя пред съда"}
{"url": "https://www.novinite.bg/articles/170836/Vandali-ostaviha-cyalo-selo-bez-tok", "text": "Вандали стреляха по електрически стълб и оставиха без ток жителите на русенското село Николово. Оказа се, че това не е първият подобен случай. Смята се, че може би някой е решил да си отмъщава на енергото. В Николово само до преди няколко месеца имаше редица протести заради честите спирания на тока.„В началото на зимата имахме подобна вандалска проява. Изумена съм, че това се повтаря. Токът и без това спира често. В момента органите на реда издирват извършителя. Има и видеокамери в района”, каза пред Нова телевизия кметът на селото Марийка Генова.В петък полицията и представители на енергийното дружество ще влязат с високопроходими автомобили в района, където се намира и простреляният стълб, за да търсят улики. Ще бъдат проверени и ловните дружинки. ", "date": "2019.02.08", "title": "Вандали оставиха цяло село без ток"}
{"url": "https://www.novinite.bg/articles/170822/Otkriha-trup-na-maj-pochinal-obirajki-kola-v-Kyustendil", "text": "Мъж на средна възраст, вероятно крадец, е открит мъртъв в лек автомобил в Кюстендил, съобщава БГНЕС.„Тази сутрин е подаден сигнал от собственика на лек автомобил, че в него има мъртъв мъж. В момента местопроизшествието се обслужва”, каза говорителят на местната полиция Катя Табачка.Лекият автомобил бил паркиран пред дома на собственика му в кв. „Бузлуджа”. Починалият мъж бил открит коленичил на земята и наведен в колата през отворената дясна врата. Предполага се, че е ровел в жабката на колата преди да издъхне. Няма следи от разбиване на автомобила.", "date": "2019.02.08", "title": "Откриха труп на мъж, починал, обирайки кола в Кюстендил"}
{"url": "https://www.novinite.bg/articles/170852/ES-s-klyuchovo-reshenie-za-Severen-potok-2", "text": "\r\nФранция и Германия постигнаха компромис по проекта \"Северен поток 2\". Така Берлин остава главен преговарящ с Москва за газопровода. Предстои Европейският съюз да вземе днес ключово решение за проекта.\r\n\r\n\r\n\r\n\r\n\r\n\r\n", "date": "2019.02.08", "title": "ЕС с ключово решение за \"Северен поток 2\""}
{"url": "https://www.novinite.bg/articles/170811/Grackite-fermeri-prodaljavat-s-blokadata-na-patishta", "text": "Гръцките фермери не оттеглят тракторите от пътищата. Днес се очаква в следобедните часове блокади по магистралата Солун – Атина. Полиция охранява достъпа до граничния пункт при “Промахон“, но земеделците ще блокират връзката Серес-Солун. Очаква се днес фермерите да продължат с протестите. Системата за блокиране на централни пътища е в рамките на няколко часа. Земеделците от Серес съобщават, че няма да оттеглят тракторите от пътя. Не могат да достигнат със селскостопанска техника до границата с България при “Промахон“, където са разположени силни полицейски части. Вероятно в следобедните часове ще блокират отново пътя Серес - Солун. В следващите 3 дни, по предварителна информация, по посока Солун - Кавала няма да преминат към затваряне на пътища, въпреки че на няколко места в близост до магистралата има много трактори. Изчакват развитието на преговорите с правителството. До възлови пътни артерии по магистралата Солун - Атина има струпани трактори от двете страни на пътя. Очаква се след обяд отново прекъсване на връзката от град Патра към Атина. Фермерите разчитат на изненада при протестите и не съобщават точна предварителна информация по блокадите за деня.", "date": "2019.02.08", "title": "Гръцките фермери продължават с блокадата на пътища"}
{"url": "https://www.novinite.bg/articles/170816/11-sa-veche-jertvite-na-srutilata-se-sgrada-v-Istanbul", "text": "Единайсет станаха потвърдените жертви на инцидента, при който жилищен блок се срути в Истанбул, съобщи турският министър на вътрешните работи, цитиран от Асошиейтед прес.Сюлейман Сойлу заяви това късно снощи, след като спасителните екипи, подпомагани от кучета, откриха още едно тяло в руините на сградата.Приятели и роднини и днес продължават да чакат новини за своите близки край сгромолясалия се в сряда блок.Досега 13 души бяха извадени живи от отломките.Властите не разкриват какъв е броят на хората, които са в неизвестност.", "date": "2019.02.08", "title": "11 са вече жертвите на срутилата се сграда в Истанбул"}
{"url": "https://www.novinite.bg/articles/170830/Bezdomnik-potroshi-deset-koli-v-Plovdiv", "text": "Пловдивчанин е нанесъл щети на 10 леки автомобила, паркирани на ул. \"Славееви гори\" в Пловдив, съобщиха от полицията.След извършения оглед служителите на реда са установили, че на всички коли са счупени страничните огледала. Сигналът за това е подаден на тел. 112 в 8:10 часа днес. Извършителят е установен, това е 46-годишен мъж с психични отклонения и водещ скитнически начин на живот. Той е отведен в Центъра за психично здраве. ", "date": "2019.02.08", "title": "Бездомник потроши десет коли в Пловдив"}
{"url": "https://www.novinite.bg/articles/170843/Norvegiya-i-Islandiya-se-gotvyat-za-Brekzit-bez-sdelka", "text": "Великобритания и страните от европейската икономическа зона, които не са членки на ЕС - Исландия, Норвегия и Лихтенщайн, са постигнали споразумение за правата на гражданите си, ако Лондон напусне Евросъюза без сделка, предаде Ройтерс.„Споразумението защитава правата на гражданите и дава сигурност, че те ще могат да продължат да живеят в съответните страни в случай на Брекзит без сделка“, обяви исландското правителство.По-рано днес норвежкото правителство предложи законодателство за защита на правата на норвежците на Острова и на британците, живеещи в скандинавската страна при липса на споразумение.Лондон и Осло миналата година се споразумяха да приложат принципите на сделката за Брекзит с ЕС в двустранните си отношения. Новият закон ще покрие сценарий без сделка.„Надяваме се Великобритания да има методично напускане на ЕС, но трябва да бъдем готови и за липса на споразумение“, обяви норвежкото правосъдно министерство. ", "date": "2019.02.08", "title": "Норвегия и Исландия се готвят за Брекзит без сделка"}
{"url": "https://www.novinite.bg/articles/170850/Merkel-Islyamska-darjava-ne-e-pobedena", "text": "„Ислямска държава“ далеч не е победена и в същото време се преобразува в асиметрична военна сила, след като изгуби почти цялата си територия, която по-рано контролираше, предупреди днес германската канцлерка Ангела Меркел, предаде Ройтерс.Изказването на Меркел в противоречие с мнението на американския президент Доналд Тръмп, който твърди, че джихадистката групировка е разгромена.„Т.нар. „Ислямска държава“ бе изтласкана от територията си, но за съжаление това не означава, че е изчезнала“, подчерта канцлерката. Тя допълни германската федерална разузнавателна служба следи приоритетно събитията в Сирия, включително киберзаплахи и фалшиви новини.По-рано Тръмп обяви разгрома на „Ислямска държава“ и изтеглянето на американските сили – около 2000 бойци, от Сирия.", "date": "2019.02.08", "title": "Меркел: „Ислямска държава“ не е победена"}
{"url": "https://www.novinite.bg/articles/170851/Uvelichi-se-broyat-na-zaginalite-pri-srutvaneto-na-jilishtna-sgrada-v-Istanbul", "text": "Броят на жертвите при срутването в турската столица нарастна до 14 човека, съобщава БГНЕС ., заяви вътрешният министър на страната Сюлейман Сойлу.Той добави още, че 14 души са спасени от руините. По-рано днес е било спасено 16-годишно момче, а вчера екипите са успели да измъкнат от развалините 5-годишно момиченце.В сряда седеметажната жилищна сграда в квартал \"Картал\" се срути докато 30 от обитателите ѝ бяха вътре. Причината за инцидента все още не е известна.", "date": "2019.02.08", "title": "Увеличи се броят на загиналите при срутването на жилищна сграда в Истанбул"}
{"url": "https://www.novinite.bg/articles/170829/ES-se-opasyava-ot-haos-vav-Venecuela", "text": "Нужно е мирно решение, за да бъде избегнат хаос във Венецуела, заяви дипломат №1 на Европейския съюз Федерика Могерини на първата среща на Международната контактна група в уругвайската столица Монтевидео, предаде АФП. В нея вземат участие европейски и латиноамерикански страни, които се опитват да намерят изход от политическата криза във Венецуела. Тя възникна, след като опозиционният лидер Хуан Гуайдо се самопровъзгласи за президент, а държавният глава социалист Николас Мадуро нарече тази стъпка опит за узурпиране на властта.След 5-часови преговори групата обяви, че ще изпрати техническа мисия във Венецуела, „за да създаде необходимите гаранции за провеждане на достойни за доверие избори“ и да позволи доставките на хуманитарна помощ.Десетки привърженици на Мадуро се събраха в Монтевидео, за да протестират срещу американската намеса в страната.Елиът Адамс, посланик на САЩ във Венецуела, разкритикува контактната група и призова всички страни да изолират Мадуро и да комуникират единствено с „легитимното правителство“ на Гуайдо.Във Вашингтон бразилският външен министър Ернесто Араужо зае сходна позиция и посочи, че призивът за нови избори „не е особено полезен“, тъй като те няма да бъдат честни.Американският адмирал Крейг Фолър, който оглавява Южното командване на САЩ, заяви, че венецуелската армия продължава да е лоялна към Мадуро, който има ключовата подкрепа на Русия и Китай.", "date": "2019.02.08", "title": "ЕС се опасява от хаос във Венецуела"}
{"url": "https://www.novinite.bg/articles/170805/Dnes-shte-e-predimno-oblachno", "text": "Днес ще е предимно облачно с по-съществени се разкъсвания над Западна България. Главно преди обяд на отделни места в Дунавската равнина видимостта ще е намалена. Превалявания от слаб дъжд са възможни само в крайните югоизточни райони. Ще духа слаб, в Източна България до умерен северен вятър. Максималните температури ще са между 2° и 7°, в крайните югозападни райони - до 9°-10°. Над планините облачността ще е предимно значителна, преди обяд и видимостта ще е намалена. По-съществени разкъсвания ще има над масивите в Западна България. Ще духа слаб, по високите части умерен североизточен вятър. Максималната температура на височина 1200 метра ще е около 1°, на 2000 метра - около минус 4°.Над Черноморието ще се задържи облачно. По южното крайбрежие е възможно да превали слаб дъжд. Ще духа до умерен северен вятър. Максималните температури ще са между 4° и 6°. Температурата на морската вода е 6-7°. Вълнението на морето ще бъде 3-4 бала.", "date": "2019.02.08", "title": "Днес ще е предимно облачно"}
{"url": "https://www.novinite.bg/articles/170831/Tri-avtomobila-se-pomlyaha-v-Knyajevo-zatapiha-patya-ot-Pernik-kam-Sofiya", "text": "Три автомобила катастрофираха насред столичния квартал \"Княжево\".Инцидентът е станал тази сутрин преди 9 часа, като са се сблъскали джип \"Мерцедес\" с пернишка регистрация, лек автомобил СЕАТ и бус.Няма данни за сериозно пострадали, но материалните щети по колите са значителни. Заради катастрофата движението по ключовия булевард, през който се влиза в София от Перник, бе блокиран и се получи километрично задръстване в посока столицата.", "date": "2019.02.08", "title": "Три автомобила се помляха в \"Княжево\", затапиха пътя от Перник към София"}
{"url": "https://www.novinite.bg/articles/170806/Zapochvat-proverki-na-provodimostta-na-rekite", "text": "Започват проверки за проводимостта на реките. В четвъртък министърът на околната среда и водите Нено Димов обяви, че ще разпореди инспекции във връзка със снеготопенето и пролетното пълноводие.Проверките ще бъдат извършени до края на февруари от регионалните екоинспекции. Ще бъдат направени предписания към кметовете и областните управители. Целта е, ако има проблемни участъци, те да бъдат почистени преди снеготопенето, за да се избегнат критични ситуации.", "date": "2019.02.08", "title": "Започват проверки на проводимостта на реките"}
{"url": "https://www.novinite.bg/articles/170810/Protest-na-avtobusnite-prevozvachi-nyama-da-ima", "text": "Засега се очертава да няма протест на автобусните превозвачи, каза пред БНР Петър Захариев – председател на Националното сдружение на автобусните превозвачи. През януари те заплашиха, че ще спрат да возят пътници в цялата страна от 18 февруари, ако проблемите на бранша не бъдат решени. Премиерът Бойко Борисов нареди проверка на автолиниите до малките селища, а снощи се проведе спешна среща между превозвачите и министрите на транспорта и финансите. По думите на Захариев срещата е завършила с конкретни резултати:„Добри намерения бяха демонстрирани от двамата министри и екипите им. За пръв път в нашите взаимоотношения с тях преминахме една червена линия, която години наред не можехме да преминем. Набелязахме конкретни мерки, с които да стигнем до реализирането на необходимите цели, т.е. създаването на т.нар. работни оперативни групи и то още другата седмица. При така развиващите се взаимоотношения протестът не е на дневен ред. Искаме решаване на проблемите, а не просто протестиране. Засега се очертава да няма протест“. Трябва да се промени модела на финансиране на нерентабилните линии в малките населени места, изказа мнение Петър Захариев в предаването \"Преди всички\". Той даде пример с Италия, където този въпрос е решен, като държавата субсидира на 100% тези превози. По думите му на този етап в България това няма как да стане, но това е правилният път. Той отбеляза, че вече има селища, които нямат транспортна връзка с големия град. „Всички автобусни превозвачи задължително да се регистрират по ДДС е една от многото мерки, които трябва да бъдат взети с цел подобряване на работата и изсветляване на сектора. Тази дупка, която по стечение на обстоятелствата се е получила в годините, даде възможност за развихряне на т.нар. сив сектор, за извършване на огромно количество нерегламентирани превози. Само миналата година загиналите пътници при такива нерегламентирани превози са 16, а в последните няколко години техният общ брой е над 60“, коментира още Захариев. Той припомни, че институциите са сигнализирани многократно за тези нелегални превози. За да се спре един нерегламентиран превозвач обаче, той трябва да бъде констатиран като такъв, а за да стане това – е необходим текст в Закона за автомобилните превози, който да посочва кога един превоз е извън параметрите – такъв обаче липсва. „Тази вратичка не е затворена и благодарение на нея тези превози при международните направления те стигат до 70%“, подчерта той. Като друг проблем Захариев посочи, че контролът е разхвърлян между различни институции. ", "date": "2019.02.08", "title": "Протест на автобусните превозвачи няма да има"}
{"url": "https://www.novinite.bg/articles/170813/Vse-oshte-ne-e-utochnena-data-za-vizitata-na-ruskiya-prezident-Vladimir-Putin-u-nas", "text": "Все още не е уточнена дата за визитата на руския президент Владимир Путин у нас, обяви пред БНР руският посланик у нас Анатолий Макаров, който уточни, че посещението ще бъде осъществено, когато бъдат изпълнени необходимите условия за това.В края на януари Борисов и Путин проведоха телефонен разговор, в който бяха обсъдени съвместни енергийни проекти, сред които АЕЦ \"Белене\" и българското участие в \"Турски поток\", припомни посланик Макаров.\"Що се отнася до въпроса за посещението на президента Путин, има действаща покана и от президента Радев, и от премиера Бойко Борисов. Срокът обаче ще бъде уточнен по каналите, когато двете страни постигнат разбиране, че е назрял моментът за тази визита и условията за нея са напълно изпълнени\", заяви посланик Макаров.Посолството на Руската федерация у нас организира инициатива \"Попитай посланика\".На страницата в социалната мрежа Facebook на руската мисия у нас вече има зададени близо 600 въпроса, като сред темите, които се засягат, са нерешеният въпрос с българските архиви в Москва, ключови енергийни проекти, визовият режим и рисковете от хибридната война.В неделя отговорите на най-интересните въпроси ще бъдат публикувани на страницата на руската мисия в България.", "date": "2019.02.08", "title": "Все още не е уточнена дата за визитата на руския президент Владимир Путин у нас"}
{"url": "https://www.novinite.bg/articles/170808/Predstavyat-novata-sistema-za-videonablyudenie-sreshtu-kontrabandata-na-goriva", "text": "\r\nЦелият процес от пристигането на горивото до продажбата му в бензиностанциите ще бъде следен онлайн от специален център. В него работят служители на ГДБОП, ДАНС, полицията, данъчните и митническите служби.\r\n\r\n\r\n\r\n\r\n", "date": "2019.02.08", "title": "Представят новата система за видеонаблюдение срещу контрабандата на горива"}
{"url": "https://www.novinite.bg/articles/170815/148-952-e-vinetki-sa-izdadeni-na-hora-s-uvrejdaniya", "text": "148 952 годишни електронни винетки са издадени чрез дирекциите “Социално подпомагане”. Те са безплатни за хората с увреждания и се поемат от бюджета на АПИ. От днес правоимащите лица могат да проверяват валидността им и чрез сайта на АПИ - https://social.api.bg. Проверката е само по регистрационен номер на автомобила, който може да бъде въведен чрез клавиатура на кирилица или латиница, но е важно буквените символи да отговарят на тези в номера. Чрез ЕГН и регистрационен номер на автомобила правоимащите лица могат да проверяват за валидна винетка и на интернет страницата на Агенцията за социално подпомагане.", "date": "2019.02.08", "title": "148 952 е-винетки са издадени на хора с увреждания"}
{"url": "https://www.novinite.bg/articles/170817/Gripnata-vakanciya-sazdade-naprejenie-okolo-neprisastvenite-dni-na-uchitelite", "text": "В колективния трудов договор трябва да се разпише ясно какъв отпуск се ползва в случай на грипна или дървена ваканция, за да няма противопоставяне и спекулации, каза пред БНР Диян Стаматов – директор на столичното 119-о училище и председател на Съюза на работодателите в образованието. Според него е редно при подобни ситуации тези дни да се ползват от платения годишен отпуск. Синдикатите настояват обаче това да бъде допълнителен извънреден отпуск над полагаемия. Въпросът е обаче кой ще плаща тези допълнителни дни, каза Стаматов и добави, че предстои да се види дали Министерството на образованието ще има възможност да поеме този разход.\r\n„Проблемът възниква от колективния трудов договор, който беше разписан през лятото на 2018 г. В него за първи път се появява един текст, свързан с това, че когато има екстремни ситуации, в които има задължително предписание от някоя институция, каквато например е здравната инспекция, учителите би трябвало да бъдат в неприсъствен ден по отношение на учебните заведения. Думата неприсъствен създаде известен дискомфорт в тълкуването и противоречия, свързани с това дали учителите са в отпуск, или друго. Това напрежение трябва да се изчисти“, обясни Стаматов в предаването „Преди всички“. Той припомни, че предишни години, когато е имало грипни или дървени ваканции, учителите или са излизали в платен годишен отпуск, или са били на работа, или са били в болничен. Това обаче не е разписано ясно и коректно. По думите му объркването тази година е възникнало от това, че различните здравни инспекции са издали различни документи – при едни е било задължителна грипна ваканция, а при други - препоръка за ваканция.\r\n", "date": "2019.02.08", "title": "Грипната ваканция създаде напрежение около неприсъствените дни на учителите"}
{"url": "https://www.novinite.bg/articles/170809/Veche-go-ima-u-nas-Samo-babata-razbira-balgarski-dashterya-j-i-vnuchkata-ne", "text": "Мерки все повече деца да бъдат в училище взима Министерството на образованието.Това показват данните на образователното министерство. Тази седмица вицепремиерът Красимир Каракачанов предложи трудово-образователна повинност за децата, които напускат училище, преди да навършат 16 години. Мярката е част от неговата концепция за интеграция на ромите.От началото на тази учебна година до края на календарната 2018 г. сме върнали в клас 9100 ученици, основно на възраст между 9 и 15 години. Доброволно са се записали около 8000 деца. Това съобщи за \"24 часа\" Деница Сачева, заместник-министър на образованието и науката.1239 екипа от учители, социални работници и полицаи обикалят от началото на учебната година адресите на неходещите на училище деца. Те се насочвали първо към отпадналите от образователната система в последната година и върху ранния обхват на децата - 5, 6 и 7 години. За миналата (2017/2018 г.) учебна година 24 000 деца са върнати обратно в училище. От тях са отпаднали повторно 2100 деца.ОЩЕ ПО ТЕМАТАКрай с моркова, време било за тоягата: Само труд и образование за ромите!Каракачанов готов с концепция за ромите, гетата, престъпността...Технологията за интеграцията на ромите – правилна, политиката – сгрешена“От тях пък за 426 отново правим опит да ги интегрираме в училище. Това е един динамичен процес и ние водим на практика ежедневна битка, за да може тези деца да продължат образованието си”, обясни Сачева.Най-много актове на родители за това, че не пускат децата си на училище, са издадени в Стара Загора и Сливен. Създадена е и платформа за децата в риск, в която подават информация образователното министерство, Агенцията за социално подпомагане, Главната инспекция по труда и НАП. Отделно МОН имал и споразумение с МВР, а скоро щяло да бъде сключено и с Агенцията по заетостта, която да подава информация за безработни родители. Засилен бил и контролът върху медицинските бележки, с които се оправдават отсъствията от учебни часове.20% от децата, които ходят на училище, не говорят добре български език. “Проблемът е много дълбок, защото на места има второ и трето поколение неграмотност. Ако отидете в ромската махала на Асеновград и питате едно 8-годишно момиченце как се казва, най-вероятно няма да разбере въпроса. По-лошото е, че и майката няма да го разбере. Единственият човек, който ще може да преведе въпроса, ще е бабата”, обясни Деница Сачева.Имало места, в които хората не говорят никакъв език, а използват свой хибрид от български, турски и ромски.82 млн. лв. са предвидени за покриване на таксите на деца от уязвими групи за детските градини. Вторият проект е “Подкрепа за успех” за 130 млн. лв. Той е за допълнителни дейности в училище за деца от уязвими групи и деца със специални образователни потребности.В София много от децата, които се издирват, за да бъдат върнати в клас, са с адресна регистрация в Майчин дом. Има куриозни случаи на 50-60 деца, чийто адрес е на “Леге” 6, където се намира обредният дом.Най-честите трудности са свързани с миграцията - както вътрешна, така и външна. Липсват актове за раждане, както и законни настойници. “Очевидно това са деца от ромски семейства, които не са грамотни и като цяло част от родителите имат ниска административна грамотност. Те не знаят към коя институция за какво да се обърнат”, обясняват от МОН.", "date": "2019.02.08", "title": "Вече го има у нас: Само бабата разбира български, дъщеря й и внучката – не"}
{"url": "https://www.novinite.bg/articles/170819/Masovo-otravyane-v-kyustendilsko-selo-ubiha-11-kucheta-i-kotka", "text": "Масово отравяне на животни потресоха кюстендилското село Соволяно. Отровени са общо 11 кучета – домашни и улични, и една котка. При това смъртните случаи са основно в района на детската градина в селото.Именно директорът на градината е подал сигнал за отравянето вчера. На място са открити мъртви 10 кучета и котка.На място са пристигнали екипи на Районно управление на МВР – Кюстендил и на Областна дирекция по безопасност на храните. Взети са проби, които са изпратени за анализ в лаборатория в София. Мястото е обработено с препарати, съобщи кметът на селото Пламен Илиев за „Фокус”.Въпреки това, впоследствие се е натровило и още едно куче.„Снощи стопанин на куче го беше пуснал на разходка, животното се е прибрало в дома си и е починало. Това означава, че все още в селото има отрова. Апелирам всички да бъдат изключително внимателни”, каза Пламен Илиев и уточни, че част от отровените кучета са били домашни, а другите са били безстопанствени.", "date": "2019.02.08", "title": "Масово отравяне в кюстендилско село - убиха 11 кучета и котка"}
{"url": "https://www.novinite.bg/articles/170812/Majkata-na-Banev-Evgeniya-ima-kachestva-za-evrodeputat-arestat-nyama-da-i-poprechi", "text": "Решенията в дружествата, управлявани от фамилия Баневи, са се взимали от бордове на директори и никога еднолично. Това заяви майката на Николай Банев – Мария Банева.„Аз не мога да си обясня какво означава тази група – това е едно много сериозно обвинение особено към мен, човекът, който 34 години е работил в областта на културата. През годините имах участие в две дружества. Със съпруга ми живяхме дълги години в Хасково, там имаше една фирма, която вече не работи – там бях член на ръководството. Винаги се вземаха решенията колективно. Никъде не може да се намери документ, където аз да съм изтеглила сама средства или да съм налагала някакво мнение”, каза Банева пред БТВ. Майката на Николай Банев посочи, че участието ѝ във фирмите на фамилията може да се определи като формално. Тя допълни, че е била в ръководството на ТЕЦ – Казанлък, но не приема обвиненията на прокуратурата, че семейството е „обезкостило” дружеството.Мария Банева отрече твърдението, че има 1 млрд. лв. в швейцарска банка. „На едно от делата Евгения каза, че ще ни арестуват за неща, за които ние не знаем. Ако един лев има, да не говорим за милиард, нека държавата на минутата да ги вземе”, каза майката на бизнесмена. Вчера Николай Банев заяви в съда, „моят престой в ареста ще струва скъпо, защото подготвям две дела в Страсбург”, а съдията му направи забележка за смеха му в залата. Майката на бизнесмена заяви, че вчера са се видели, но не са говорили. Според нея синът ѝ е проявил ирония, защото не приема обвиненията.„Това е лека ирония, естествено е той да не приема обвиненията, защото ние, все още чакаме да бъдат доказани тези обвинения чрез факти и документи. Вече на две дела отивам, а аз все още не съм чула един документ, който защитава тезата на прокуратурата”, каза Мария Банев.Майката на Николай Банев заяви, че се вижда със сина си при дела и свижданията. Тя допълни, че му е носила в ареста само неща, които са позволени от закона, но не и натурални сокове. В килията на бизнесмена беше открит мобилен телефон, скрит в кутия от натурален сок.„Дали тази история е реална не мога да кажа, представете си, че е подхвърлен, това е нещо, което не може да се обясни. Снаха ми и синът ми са дисциплинирани хора, колкото и да се твърдят всякакъв вид приказки. Ние умуваме и не знаем кое е истина и кое е лъжа”, каза Мария Банева и посочи, че Евгения и Николай не са планирали бягат при залавянето им във Франция. „Полимери” не работи, защото има обективни причини, свързани с това, че нямаше суровини, това, че „Лукойл” спря поддаването на химикалите, това, че НЕК дължи пари на предприятието. Няма да говоря в подробности, защото не ги знам”, каза майката на Николай Банов и допълни, че няма нито едно предприятие, управлявано от сина ѝ, което в момента да се развива успешно. Мария Банева посочи, че е в много добри отношения със снаха си Евгения, която според нея е много образована. „Аз имам желание тя да стане евродепутат, защото арестът не е причината тя да не може да се кандидатира, тя има качества. Вече има хора, които сформираха инициативния комитет, но мисля, че е рано”, каза майката на Николай Банев и допълни, че семейството в финансирало политически кампании. „Първата кампания на президента Георги Първанов, Николай е човек с леви убеждения. Знам, че доста солидно е помагал за кампанията”, посочи още тя. ", "date": "2019.02.08", "title": "Майката на Банев: Евгения има качества за евродепутат, арестът няма да и попречи"}
{"url": "https://www.novinite.bg/articles/170823/Spukan-vodoprovod-navodni-kashti-v-Dolni-Bogrov", "text": "Спукан водопровод превърна улица в река и наводни къщи в Долни Богров. На помощ бяха изпратени няколко аварийни екипа. Нивото на водата достигна над метър и половина и тя наводни мазета и приземни етажи.  „Вчера сутринта улица „16-та” се беше превърнала в истинско море. Течеше чиста питейна вода, която ние плащаме. Обадих се на \"Софийска вода\" в 7 ч. сутринта, за да изпратят екип, който да отводни двора и мазето ми. След час се обадих повторно и ми казаха, че ще предадат сигнала. До 11 ч. нямаше екип”, сподели една от потърпевшите пред Нова телевизия.Друг жител на селото допълни, че отводняващият камион е бил с много къс маркуч и не е успял да изпомпа водата от засегнатите къщи. По думите му два часа по-късно е изпратен втори камион и още маркучи.От \"Софийска вода\" обясниха, че водопроводът е стар и поднесоха извинения на потърпевшите. Според местните това не е първият подобен случай. На мястото няма улична канализация и отток на дъждовните води.", "date": "2019.02.08", "title": "Спукан водопровод наводни къщи в Долни Богров"}
{"url": "https://www.novinite.bg/articles/170857/Vseki-treti-uchitel-se-jalva-ot-tejak-stres", "text": "Публикувано във факти.бг: 35% от българските учители се оплакват от силно изразен общ стрес, сочат данни на учителския синдикат към КТ \"Подкрепа\". Изследването е на Националния център по обществено здраве и анализи. Според него три четвърти от изследваните учители характеризират трудовото си натоварване като високо и с висок темп на работа. 62% работят на смени, което създава допълнителни проблеми и натоварване за 12,5% от изследваните. За психично изтощение след работа повече от два пъти месечно съобщават 63% от преподавателите, за физическо изтощение - 48%, а за трудно заспиване и нарушения на съня - 40%. Една четвърт от учителите съобщават за възникване на конфликти и проблеми в семействата си, пряко обусловени от трудовото им натоварване, обобщава в. \"Стандарт\". Профилът на професионалните стресори показва, че шумът, поведението на учениците и контактът с много хора са водещи източници на стрес за повече от половината до 2/3 от учителите. Резултатите от същото изследване посочват, че учителите изтъкват средно по 6 здравни симптома, като 35% от изследваните учители са отсъствали от работа във връзка с тези си здравни оплаквания.", "date": "2019.02.08", "title": "Всеки трети учител се жалва от тежък стрес"}
{"url": "https://www.novinite.bg/articles/170840/Avtobus-se-zabi-v-darvo-v-Sofiya", "text": "Автобус от градския транспорт в София катастрофира в петък на пътя между Бистрица и \"Симеоново\".Според сигнала, постъпил в полицията, водачът на превозното средство по линия 98 изгубил управлението над автобуса, той се отклонил от пътя и се ударил в дърво. При инцидента няма пострадали пътници. Шофьорът е откаран в болница.На място веднага са били насочени полицейски, пожарни и медицински екипи. ", "date": "2019.02.08", "title": "Автобус се заби в дърво в София"}
{"url": "https://www.novinite.bg/articles/170824/Ekaterina-Zaharieva-otgovori-na-Rumen-Radev", "text": "Нелошите съветници на президента трябва да разяснят как се случват декларацията и становищата в ЕС. Това заяви в кулоарите на парламента вицепремиерът и министър на външните работи Екатерина Захариева във връзка с изказването на държавния глава Румен Радев, че оглавяваното от нея министерство не търси позицията на президентството за важни външнополитически теми като договора с Македония. „Не ми е приятно, че трябва да влизаме в реплика и дуплика с президента, още по-малко през вас. Не че не ви уважавам, а защото имаме общи отговорности по отношение на външната политика и на репутацията на България. Всяка държава има възможност да изрази мнение“, каза Захариева.", "date": "2019.02.08", "title": "Екатерина Захариева отговори на Румен Радев"}
{"url": "https://www.novinite.bg/articles/170856/Sadat-revshava-nakazanieto-na-Jordan-Isaev-ranil-s-bombichka-policajka", "text": "Присъда за футболно хулиганство. Магистратите от Софийския градски съд решават, какво наказание да наложат на Йордан Исаев, който рани двама служители на реда с бомбичка по време на мач „ЦСКА” – „Левски” през април миналата година.6 години затвор за хулигана , ранил с бомбичка полицайка, поиска прокуратурата. На първото и единствено заседание Йордан Исаев призна вина и поиска делото да се гледа по съкратената процедура. Това значи, че директно хулиганът ще получи 1/3 под предвидения максимум по закон. Инцидентът стана по време на вечното дерби „Левски”- „ЦСКА” през април миналата година. Пострадаха полицай и полицайка, като униформената едва не загуби зрението си. днес гергана зашева поиска 100 000 лева обезщетение, а колегата й 5000.", "date": "2019.02.08", "title": "Съдът ревшава наказанието на Йордан Исаев, ранил с бомбичка полицайка"}
{"url": "https://www.novinite.bg/articles/170827/Ninova-vav-Fejsbuk-za-zakrivaneto-na-bolnici-Stranna-amneziya-obhvana-premiera", "text": "Странна амнезия обхвана премиера Борисов. Вчера той заяви: \"Няма да се закриват болници по време на моето управление\". Какво ли не правят от човека едни наближаващи избори. Могат да го докарат до състояние не само да си \"загуби\" паметта, но и да бъде опозиция сам на себе си. Но хората в Елена, Дряново, Кула, Тервел, Генерал Тошево, Бобов дол, Трън , Брезник и други- общо 19 общини помнят, че техните болници бяха закрити точно при управлението на Борисов и само за пет години. Дали ще повярвате на политическите метаморфози на премиера е ваше право. Наше е да припомняме фактите.", "date": "2019.02.08", "title": "Нинова във Фейсбук за закриването на болници: Странна амнезия обхвана премиера"}
{"url": "https://www.novinite.bg/articles/170807/Karakachanov-Ako-se-primirim-s-hora-nespazvazvashti-zakona-darjavata-zagiva", "text": "„Ако се примиряваме с това, че има хора, които не искат да спазват закона, държавата е загинала”. Това заяви в ефира на „Здравей, България” вицепремиерът Красимир Каракачанов. Коментарът му дойде по повод изготвената от самия него концепция за нови ограничения и задължения за ромския етнос. Документът предизвика сериозна полемика в обществото и сред политическия елит.„Концепцията беше коментирана от хора, които дори не са я прочели. Някои журналисти и политици предпочитат да лицемерничат, отколкото да четат. Някои журналисти и политици предпочитат да лицемерничат, отколкото да четат”, каза Каракачанов.Той бе категоричен, че „трябва да принудим държавния апарат да работи”.„Не може да гледаш на обитателите на гетата като на евтин резервоар на гласове”, каза още вицепремиерът.Той поясни, че целта на изготвената от него концепция е да осигури контрол над съществуващото законодателство. По думите му мерките дори са „меки” в сравнение с други държави.„Има страни, в които децата се отнемат от родителите, ако те не се грижат за тях”, каза Каракачанов и поясни, че у нас помощите биха могли да се дават в натура, за да е сигурно, че се използват от децата.За една от най-оспорваните мерки, записани в документа – безплатни аборти за майките, оставили две или повече деца в институции, Каракачанов уточни, че предлага възможност за доброволен избор. Освен това, щели да се организират и безплатни ограмотителни беседи за възможностите за предпазване от бременност.„Законодателството в случаите с деца, които просят и проституират, не се спазва”, каза още вицепремиерът.Той смята още, че при предоставянето на жилище на роми, те трябва да участват със собствен труд в изграждането и ремонта му.", "date": "2019.02.08", "title": "Каракачанов: Ако се примирим с хора, неспазвазващи закона, държавата загива"}
{"url": "https://www.novinite.bg/articles/170832/Elena-Joncheva-kam-Bojko-Borisov-Zashto-malchite-za-skandala-Alo-Banov-sam", "text": "„Защо мълчите за скандала „Ало, Банов съм“? Защо отказвате да поемете политическа отговорност?“. Това попита чрез медиите в НС говорителят на ПГ на „БСП за България“ Елена Йончева към премиера Бойко Борисов. Тя обясни, че корупционният скандал е отекнал с ново съдебно решение – Министерство на културата изгуби отново делото за неустойка на Ларгото. По думите й изводът на съда е, че обектът е бил предаден в срок, поради което строителят не дължи неустойка на Министерство на културата.„Това потвърждава достоверността на разговора, който стана публично известен като „Ало, Банов съм“. Премиерът Борисов отказва да вземе отношение за това, че негов министър е давал указания за подправяне на документи, за да си спести една фирма 700 хил. лв. Министерството губи пари на гражданите, а на Борисов му е все едно“, подчерта Йончева и допълни, че премиерът не само отказа коментар, но отказва да поеме и политическа отговорност. „Вместо това, той казва: „Няма да ме вкарате в това“. Кое е това, г-н Борисов? Това е министърът, който Борисов сам си е избрал, това е неговият Министерски съвет, за който именно и той носи отговорност“, обясни тя. Елена Йончева коментира, че случаят „Ало, Банов съм“ е много по-значим, отколкото изглежда - той показва модела, по който работи администрацията на ГЕРБ, а това е моделът „Борисов“. Тя подчерта, че явно всички задръжки са отпаднали дотолкова, че един заместник- министър си позволява пред своите подчинени да уговаря с частна фирма- как да бъдат фалшифицирани документи. „Мълчанието на Борисов е част от омертата, законът на мълчанието, на личната лоялност към боса“, заяви говорителят на ПГ на левицата. Тя подчерта, че вчера са били оповестени социологически данни за корупцията в България – 71% от българите искат разследване на корупцията по най-високите етажи на властта, на най-високо политическо ниво. „На този фон, днес сме свидетели единствено на мълчанието на Борисов“, каза още Елена Йончева. Пенчо Милков: Министерство на културата изгуби отново делото за неустойка на Ларгото. Държавата е ощетена „Министерство на културата изгуби отново делото за неустойка при строителството на Ларгото. Държавата е ощетена“, заяви народният представител от ПГ на „БСП за България“ Пенчо Милков. Той обясни, че гр.София, ул.“Позитано” 20 тел/факс 8107234 e-mail: bsppress@bsp.bg левицата е направила подробен анализ на съдебното решение и от него става ясно, че в договора за обществена поръчка има такива клаузи, които противоречат на добрите нрави. „Странното е, че това са клаузите, свързани с неустойката. Странно е и поведението по делото на самото министерство – не са представени искани от съда документи и делото е водено така, че да бъде загубено“, категоричен бе той. Милков подчерта, че на този фон, днес БСП е подала искане до Министерство на регионалното развитие, Дирекцията за национален строителен контрол и Министерство на културата- да бъдат предоставени официално документите. „Ние не сме разследващи органи, но е крайно време да се провери автентичността на тези актове по образец 10, защото именно те стават причина да се удължи срокът и министерството да загуби делото“, заключи Пенчо Милков.", "date": "2019.02.08", "title": "Елена Йончева към Бойко Борисов: Защо мълчите за скандала „Ало, Банов съм“?"}
{"url": "https://www.novinite.bg/articles/170834/Radev-Vsichki-znachimi-socialni-prava-sa-otvoyuvani-s-borba", "text": "Миналият век роди социалната държава, а днес постепенно се сбогуваме с нейните достижения, заради товаосновното предизвикателство пред нас, европейците и българите, пред синдикалистите, е да преоткрием силата на колективното солидарно действие в отстояването на човешките права. Това заяви президентът Румен Радев пред делегатите на Десетия конгрес на КТ “Подкрепа”, с който синдикатът отбелязва и 30-годишнината от създаването си. Държавният глава подчерта, че заради редица фактори, сред които дигитализация, роботизация, трудова миграция, хората губят усещането за солидарност и така се отчуждават не само отделни граждани, а цели общества. Президентът изтъкна отслабващия стремеж към сдружаване като предизвикателство пред съвременните синдикати.  „Историята показва, особено историята на вашата организация, че всички значими социални права са отвоювани с борба“, заяви пред присъстващите Румен Радев и пожела на синдиката да бъде „на висотата на очакванията на българските граждани“. Държавният глава отбеляза, че макар и с огромна съпротива, глобализмът и неолибералният модел отстъпват място пред отстояване на националните икономически интереси. „Правата на трудещите обаче се нуждаят от защита във всяка епоха и във всеки социален и икономически модел“, добави държавният глава. В приветствието си президентът подчерта, че от 1989 г. до днес КТ „Подкрепа“ е взела значимо участие във важнисъбития, а създателите й са не просто шепа хора, прегърнали каузата да отстояват човешките права. „Те заложиха в организацията важни, непреходни човешки ценности и здрави принципи“, посочи президентът. По думите му, конфедерацията има смелостта и отговорността да посочва причините за проблемите и да отстоява националнозначими каузи. „КТ „Подкрепа“ се превърна в символ на експертност и откритост в социалния диалог с изпълнителната власт и работодателите – нещо критично важно за нашето общество“, заяви Румен Радев.   Форумът в зала „България“ бе открит от президента на КТ \"Подкрепа\" Димитър Манолов и от почетния президент Константин Тренчев. На конгреса присъстваха представители на изпълнителната и на законодателната власт, на обществени организация, на институции,  дипломати.", "date": "2019.02.08", "title": "Радев: Всички значими социални права са отвоювани с борба"}
{"url": "https://www.novinite.bg/articles/170825/50-000-balgari-emigrirat-godishno", "text": "Между 30 000 и 50 000 българи напускат средно годишно страната ни и емигрират. Това каза д-р Константин Тренчев, който е основател на КТ Подкрепа на 10-я конгрес на конференцията.\r\nСъщевременно раждаемостта в България през последните години намалява - от 175 000 през 1995г. до 65 000. Всяка година пък по 110 000 нашенци умират. По данни на ООН населението в България е под 7 млн. души.  Всеки трети българин пък среща затруднение да си плаща сметките.\r\n", "date": "2019.02.08", "title": "50 000 българи емигрират годишно"}
{"url": "https://www.novinite.bg/articles/170826/Bojko-Borisov-Vsichki-rafinerii-pod-elektronen-kontrol", "text": "Всички рафинерии, пристанища и данъчни складове да са под електронен контрол и да се следят с видеонаблюдение, а в случай на отказ на техните собственици да се използват дронове. Това поиска премиерът Бойко Борисов днес по време на представяне на системата за следене пътя на горивата от влизането им в страната до бензиностанцията бе представена в ГДБОП. В събитието участваха премиерът Бойко Борисов, министърът на финансите Владислав Горанов, министърът на вътрешните работи Младен Маринов, главният прокурор Сотир Цацаров, министърът на икономиката Емил Караниколов, министърът на транспорта Росен Желязков, депутатът от ГЕРБ и председател на Комисията по финансите в НС Менда Стоянова, шефът на НАП Росен Бъчваров, шефът на ГДБОП Ивайло Спиридонов, депутатът от Обединени патриоти Емил Димитров. „Горивото е борсова стока и зависи от цените на международните пазари. Искаме всеки български гражданин да знае, че никой не го краде или лъже с продаваното на бензиностанцията. Знам, че царете на фалиралите банки ще кажат: „Ама защо чак сега?“ От 2015 г. се опитваме да го правим. Страшна съпротива има. Част от рафинериите са се съгласили да се сложи при тях техника за наблюдение. Не разрешат електронен контрол, ако трябва ще им качим дронове горе и така ще ги снимаме. Надяваме се, че и те искат да не им се споменават имената в сив или черен сектор и да имат на светло цялата си дейност. Искаме докрай да убедим хората, че да няма възможност да се прави контрабанда с горива“, каза още Борисов. Говорителят на НАП Росен Бъчваров описа всички системи, които се използват в момента за контрол на корабния трафик, включително и с термокамери през нощта. Техниката позволява цялата информация да се пази и да се правят проверки и назад във времето. „Изградихме Контрабандния център, където е цялата информация - агенти, шпиони, досиета и дела са на едно място“, добави той и поясни, че в последните години е било много трудно това да стане, защото различните служби не са искали да споделят притежаваната от тях информация с колегите си от други ведомства. Относно препоръките на Борисов за електронния контрол, от Агенция „Митници“ обясниха, че поетапно с електронен контрол и видеонаблюдение ще бъдат оборудвани всички бълтгарски морски портове и пристанищата по река Дунав. На едно от тях, място №24 в пристанище в Бургас това вече е направено и кадри от него бяха показани сутринта на представянето в ГДБОП.", "date": "2019.02.08", "title": "Бойко Борисов: Всички рафинерии под електронен контрол"}
{"url": "https://www.novinite.bg/articles/170838/Borisov-10-rast-na-dohodite-dogodina", "text": "Очакваме да се увеличат приходите от борбата с контрабандата, така че догодина да можем с още 10% да вдигнем доходите. Това каза премиерът Бойко Борисов по време на откриването на X-тият юбилеен конгрес на Конфедерация на труда „Подкрепа”, предаде Агенция „Фокус“.„Трудно е, особено борбата с контрабандата. Сутринта направихме съвещание в ГДБОП по горивата. Очакваме и тук да се увеличат приходите, за да можем догодина с още 10% гарантирано да вдигнем доходите. За това трябва да има спокойствие. Приходните агенции да събират парите, за да може да има какво да разпределяме.За това трябва да има спокойствие, приходните агенции да работят, за да може да има какво да разпределяме“, отбеляза Борисов. Премиерът отбеляза, че правителството води борба със сивия сектор, за да се съберат повече пари в бюджета. „АИКБ ясно казва всяка година с колко се изсветлява този сектор, защото по този начин веднъж се повишава конкурентоспособността,а а втори път събирайки пари в бюджета можем да увеличаваме заплати“, посочи той.  По думите му няма международно представена организация, която да не отчита напредъка по всички сфери, включително и мониторинговия доклад напредъка по Механизма за сътрудничество.Премиерът отбеляза, че за първи път износът на България към Германия за пръв път е повече от вноса. По думите му сега е моментът тази инерция да се удвои, утрои, за да ги настигаме, защото тези разлики и парадокси в заплащането в различните сфери са факт. Двата синдиката са един много добър коректив не само на правителството, а и на синдикатите. Всички заедно сме убедени, че за да се повишат доходите, трябва да бъдат по-мощни икономиките. Колкото е по-мощна икономиката, толкова по-добре. Затова и ние кандидатстваме за чакалнята на еврозоната - това гарантира да не сме във втората скорост на Европа, заяви Борисов. Имаме шанса и трябва да бъдем разумни и умни да продължим да повишаваме доходите, ръста на икономиката и инвестициите, каза още той и припомни, че още в първия ден на този мандат управляващите са заявили, че учителските заплати ще се увеличат и го изпълняват. „Никога толкова пари не са давани за училища, за да бъдат приведени в нормален вид“, добави той. Трябва ни огромен работен потенциал, за да могат заводите да работят и то самите работодатели вече схващат, че ако не повишават доходите, ще им избягат работниците. „Вчера ЕК отчете, че България по финансови иконоически параметри е в петицата на Европа. Всеки час трябва да използваме да повишаваме мощността на икономиката. Мисля, че тази година БСП ще мина 116 млрд.“, коментира премиерът. \"Вдигането на заплатите е неизбежно. При дефицита на работна ръка пазарът го изисква\", обяви на форума и министърът на финансите Владислав Горанов.", "date": "2019.02.08", "title": "Борисов: 10% ръст на доходите догодина"}
{"url": "https://www.novinite.bg/articles/170833/Borisov-Vseki-den-vseki-chas-tryabva-da-izpolzvame-da-povishavame-moshtnostta-na-ikonomikata", "text": "Влизането ни в чакалнята на Еврозоната е необходимо, за да се гарантира, че няма да бъдем втората скорост на Европа. Ето защо трябва да бъдем умни и разумни, тоест да продължим да увеличаваме доходите, икономиката, инвестициите. Това обяви пред членовете на КТ \"Подкрепа\" министър-председателят Бойко Борисов в рамките на 10-ия Конгрес на синдиката. По думите му понякога в Тристранката пада такова каране, че едва успява да ги усмири. ,,Няколко думи за завода в Димитровград. Там правят всичко от окабеляването на \"Мерцедес\"-ите. По стотина работници в нишка вършат необходимото. Вече и самите работодатели започнаха да схващат, че ако не се повишават доходите, ще им избягат работниците'', посочи премиерът. ,,От борбата с контрабандата очаквам да се увеличат приходите, за да може да вдигнем доходите с още 10%. И нещо друго – отчита се стагнацията на световната икономика и ние всеки ден, всеки час трябва да използваме да повишаваме мощността на икономиката. Така че 40 процента имаме вдигане на БВП-то за последните години, за да даваме повече заплати'', подчерта Борисов.", "date": "2019.02.08", "title": "Борисов: Всеки ден, всеки час трябва да използваме да повишаваме мощността на икономиката"}
{"url": "https://www.novinite.bg/articles/170845/Regionalnoto-ministerstvo-shte-predostavi-na-BSP-poiskanite-dokumenti-za-Largoto", "text": "Министерството на регионалното развитие и благоустройството (МРРБ) ще предостави на БСП поисканите документи за проекта за Ларгото. Това съобщи ресорният министър Петя Аврамова пред журналисти в парламента. По-рано днес от БСП информираха, че са подали искане до МРРБ, ДНСК и до Министерството на културата да им бъдат предоставени официално документи по преписката на прокуратурата. Министър Аврамова потвърди, че има постъпило такова искане.„Абсолютно всички документи, които се изискват от МРРБ, свързани с проекта по ОП \"Региони в растеж\", ще бъдат предоставени“, каза тя.Проектът се финансира от ОП \"Региони в растеж\", тя има управляващ орган, на който се предоставят всички документи по изпълнението на проекта, верифицират се разходи, така че няма пречка Оперативната програма и Управляващият орган да предоставят както на органите на прокуратурата, така и на народни представители, цялата налична документация, обясни Аврамова. Регионалният министър съобщи още, че от средата на декември до момента са закупени 1 195 000 електронни винетки на стойност 92 млн. лева.„Хората купуват електронни винетки от над 5000 точки в държавата“, посочи тя и отбеляза, че за сравнение хартиените винетки са се продавали на 3500 места. За следващия петък е насрочено разискване в парламента за въвеждане на електронната система за таксуване.", "date": "2019.02.08", "title": "Регионалното министерство ще предостави на БСП поисканите документи за Ларгото"}
{"url": "https://www.novinite.bg/articles/170835/Ot-BSP-iskat-dokumenti-po-prepiskata-za-stroitelstvoto-na-Largoto", "text": "От БСП за България ще изискат от Министерството на регионалното развитие и дирекцията за строителен контрол документи по преписката, свързана със строителството на Ларгото. Те настояват премиерът Бойко Борисов да поеме политическата отговорност по казуса, известен като ,,Ало, Банов съм\". От ГЕРБ посочиха, че съдът трябва да реши - има ли забавяне на строителството. И допълниха, че няма да участват във вътрешно партийна кампания на БСП.Елена Йончева, депутат от БСП за България: Министерство на културата изгуби отново делото за неустойка на Ларгото. Изводът на съда е, че обектът е бил предаден в срок, поради което строителят не дължи неустойка на Министерството на културата. Това потвърждава достоверността на разговора, който стана публично известен като \"Ало, Банов съм\". Премиерът Борисов отказва да вземе отношение, за това че негов министър е давал указания за подправяне на документи, за да си спести една фирма 700 000 лева. Министерството губи пари на гражданите, а на Борисов му е все едно. Борисов не само отказва коментар, но отказва да поеме политическа отговорност. Тома Биков: Когато правите журналистическо разследване, вие искате документите преди да сте го обявили или след като сте го обявили. Второ, доколкото разбирам, коментираха решението на втората инстанция на съда. Министерството ще обжалва на трета инстанция. Така, че съдът ще си каже думата. Делото е за това дали има забавяне при строителството или няма забавяне при строителството. Към момента съдът решава, че няма забавяне. Ние във вътрешнопартийната кампания за редене на листата на БСП няма да участваме. Целият цирк, който разиграват тука е едно подскачане пред лидера кой е по по-най.", "date": "2019.02.08", "title": "От БСП искат документи по преписката за строителството на Ларгото"}
{"url": "https://www.novinite.bg/articles/170839/Radev-Minaliyat-vek-rodi-socialnata-darjava-a-dnes-se-sboguvame-s-nejnite-dostijeniya", "text": "„Всички виждаме, че България, Европа и светът се променят все по-динамично. Глобализмът и неолибералният модел, макар и с огромна съпротива, отстъпват място пред икономическия патриотизъм. Но правата на трудещите се се нуждаят от защита във всяка епоха и във всеки социален и икономически модел. И в това е призванието на синдикатите, а днес те преживяват трудни времена – интернет, дигитализацията, роботизацията, трудовата миграция, динамиката с която изчезват традиционни професии и на тяхно място се появяват нови все по-трудно предсказуеми професии. Всичко това отчуждава гражданите, социалните групи, цели общества и хората губят усещането за солидарност. Намалява стремежът към сдружаване“. Това обяви президентът Румен Радев, който присъства на 10-ия конгрес на КТ „Подкрепа”, който отбеляза и юбилейната 30-годишнина на синдикалната организация.„Виждаме, че синдикатите в днешна Европа са далеч по-многобройни от тези от миналия век. Миналият век роди социалната държава, а днес постепенно се сбогуваме с нейните достижения. Точно заради това е и основното предизвикателство пред нас европейците и българите, пред вас синдикалистите - да преоткрием силата на колективното солидарно действие, за да отстояваме правата на хората. Това изисква усилие. Това изисква принципни позиции и не на последно място дързост, защото в основата на синдикализма стои диалогът. Диалогът е ключът към успеха, но историята показва, особено на вашата организация, че всички значими социални права са отвоювани с борба”, допълни Румен Радев.", "date": "2019.02.08", "title": "Радев: Миналият век роди социалната държава, а днес се сбогуваме с нейните достижения"}
