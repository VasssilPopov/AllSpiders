{"url": "http://www.novinite.bg/articles/155316/Koga-zapochva-tarseneto-na-koncesioner-na-Letishte-Sofiya", "text": "До месец трябва да бъдат готови предконцесионните анализи от международните финансови институции за Летище София и когато това стане, ще ги прегледаме и ще рестартираме процедурата по концесията. Това коментира министърът на транспорта, информационните технологии и съобщенията Ивайло Московски.   \"Надявам се до края на Председателството да приключи подаването на оферти за концесионер на Летище София\", каза още транспортният министър. Консултанти по процедурата са Световната банка и Европейската банка за възстановяване и развитие, предаде БГНЕС.Министър Московски нееднократно е обяснявал целта на концесията, а именно да се подобри управлението и да се намерят пари за изпадналите в затруднено положение и задлъжнялост Български държавни железници. След формирането на третия кабинет \"Борисов\" в началото на май новият стар транспортен министър обяви намеренията на правителството да възобнови процедурата, която по неясни причини, по думите му, бе спряна от служебния кабинет. Месец по-късно Московски посочи септември 2017 г. като срок за възобновяване на процедурата, този път с международен консултант.Летище София е един от един от най-големите държавни активи, с изключение на енергийните. От търга държавата чака бързо плащане от 480 млн. лв., което поне по предварителни заявки ще бъде похарчено за задлъжнялото БДЖ.", "date": "2018.01.09", "title": "Кога започва търсенето на концесионер на Летище София?"}
{"url": "http://www.novinite.bg/articles/155321/Ekspertizi-dokazvat-che-Rosen-Angelov-e-izvarshil-ubijstvata-v-Novi-Iskar", "text": "Експертизи доказват, че именно Росен Ангелов е извършил убийствата в Нови Искър, съобщи министърът на вътрешните работи Валентин Радев. В рамките на разследването на тежките престъпления са назначени 95 експертизи, но не всички са готови към момента, уточни Радев. Дни наред полицията издирваше Росен Ангелов заради шесторното убийство в Нови Искър навръх Нова година. В крайна сметка през уикенда тялото му беше открито във вила в Луково. Смята се, че той сам се е прострелял в главата. ", "date": "2018.01.09", "title": "Експертизи доказват, че Росен Ангелов е извършил убийствата в Нови Искър"}
{"url": "http://www.novinite.bg/articles/155298/Vse-oshte-izdirvat-ubieca-na-Hristov", "text": "Няма и следа от стрелеца, който вчера уби Петър Христов, каза репортерът ни Тихомир Игнатов.Ще бъдат проверени всички конфликтни точки в бизнеса на Христов и всички дружества, в които е участвал. Най-вероятно водещият мотив е разчистване на бизнес интереси.Съпругата и децата му са разпитани, ще бъдат иззети записи от охранителни камери в района на убийството. Разпитите продължават и днес.49-годишният бизнесмен  беше застрелян с няколко куршума пред офиса си, който се намира в близост до голям търговски център.Според източници на БНТ стрелецът е произвел осем изстрела. Три куршума улучват Христов в корема, три в тила, един в главата и един във врата. Килърът е използвал малокалибрено оръжие. Разследващите все още установяват позицията на стрелеца. Една от версиите е, че изстрелите са произведени от строежа, който се намира срещу офиса на Христов.След направения оглед от МВР заявиха, че няма информация убитият бизнесмен да е получавал заплахи. Основните версии са свързани с бизнеса му.", "date": "2018.01.09", "title": "Все още издирват убиеца на Христов"}
{"url": "http://www.novinite.bg/articles/155306/Rafael-Nadal-se-zavarna-na-korta-sas-zaguba", "text": "Рафаел Надал се завърна на корта със загуба. Световният номер 1 отстъпи на французина Ришар Гаске с 4-6, 5-7 в двубой от демонстративния турнир \"Коойонг Класик\" в Мелбърн. Матадора все пак изглеждаше добре на корта. Във втория сет той бе пробит три пъти, но отново показа непримиримия си дух и успя да изравни за 5-5. Нов брейк за номер 31 в света обаче се оказа решаващ за изхода от двубоя.Надал не е играл от групите на финалния \"Мастърс\" в Лондон, когато отстъпи в три сета на Давид Гофен, а след това се отказа заради травмата в коляното. Все пак 31-годишният испанец се надява да бъде напълно възстановен за \"Аустрелиън Оупън\" и да атакува втора титла.\"Това беше добър тест и добра тренировка за мен. Добре съм и съм тук, което е хубава новина. Идеята ми е просто да продължавам да тренирам в следващите дни, за да бъда готов за началото на \"Аустрелиън Оупън\", заяви световният номер 1.\"Годината бе дълга, затова започнах подготовката си за новия сезон малко по-късно от обикновено. Хубаво е да започна да усещам ритъма на играта в мач, дори и той да не е официален\", добави още Надал. Гаске също остана доволен от теста: \"Хубаво е да играя срещу него, да играя добре и да го победя. Винаги е приятно да се състезаваш в такива мачове. Днес удрях топката отлично и затова спечелих\", заяви френският тенисист. ", "date": "2018.01.09", "title": "Рафаел Надал се завърна на корта със загуба"}
{"url": "http://www.novinite.bg/articles/155299/Snyag-padna-v-pustinyata-Sahara", "text": "Снежната покривка е достигнала около 40 см, но се е стопила за един ден, предаде БНТ.Снеговалежът е започнал в неделя сутринта в района на град в Северен Алжир. Сняг е превалял и в Мароко. Според местни издания за последните 37 г. в пустинята сняг е падал 4 пъти, като предишният път е бил миналата година.", "date": "2018.01.09", "title": "Сняг падна в пустинята Сахара"}
{"url": "http://www.novinite.bg/articles/155296/Predimno-oblachno-i-maglivo-shte-e-vremeto-dnes", "text": "Днес над страната ще преобладава облачно, в равнините и котловините и мъгливо време. На отделни места ще превали слаб дъжд. Временно подобрение на видимостта ще настъпва в следобедните часове. Над югозападните и припланинските райони ще има временни разкъсвания на облачността. Ще духа до умерен вятър от изток-североизток. Максимални температури между 5° и 10°, в крайните югозападни райони до 12°-13°.Атмосферното налягане е значително по-високо от средното за януари - ще продължи да се повишава.Над планините ще има разкъсана облачност, без валеж. Ще духа до умерен югоизточен, по най-високите върхове запад-югозападен вятър. Максималната температура на височина 1200 метра ще е около 8°, на 2000 метра – около 4°.Над Черноморието ще бъде предимно облачно и мъгливо. На отделни места, главно по южното крайбрежие ще превали слаб дъжд. Ще духа умерен североизточен вятър. Максималните температури ще са 8°-9°. Температура на морската вода е 9°. Вълнението на морето ще бъде 3-4 бала.", "date": "2018.01.09", "title": "Предимно облачно и мъгливо ще е времето днес"}
{"url": "http://www.novinite.bg/articles/155302/Rekordni-shteti-ot-prirodnite-bedstviya-v-SASht", "text": "Щети за милиарди долари са нанесли природните бедствия в САЩ, като изминалата година е била рекордна в това отношение. Урагани, наводнения, пожари засегнаха различни части на страната. След като лед скова Източното крайбрежие, последните новини са от Калифорния, предаде БНТ.Буря и проливен дъжд се стовариха над Калифорния - щатът, който само преди месеци бе опустошен от пожари. Има опасност от кални свлачища и това наложи поставянето на пясъчни диги във винения район. Вероятността да бъдат засегнати отново окръзите Сонома и Мендосино е голяма. Части от тях бяха унищожени от пожарите през октомври, които доведоха до смъртта на 44 души и разрушиха близо 9 хиляди домове. Изминалата година е била рекордна за САЩ от гледна точка на щетите, понесени от природни бедствия. Равносметката е 16 стихии - 8 бури, три урагана, 2 наводнения, пожар, суша, сняг и лед. Според изчисленията на Националното управление за океански и атмосферни изследвания всички те са нанесли щети за общо 306 милиарда долара.Пожарите в Калифорния са стрували 18 милиарда долара, загубите от урагана Харви се оценяват на 125 милиарда долара, а от ураганите \"Мария\" и \"Ирма\" - съотвенто на 90 и 50 милиарда долара. 2017 -та е била третата най-гореща година за повече от век насам.", "date": "2018.01.09", "title": "Рекордни щети от природните бедствия в САЩ"}
{"url": "http://www.novinite.bg/articles/155307/Tramp-shte-se-kandidatira-za-vtori-mandat-zayavi-govoritelyat-mu", "text": "Президентът на САЩ Доналд Тръмп безусловно смята да се кандидатира за втори мандат в Белия дом на изборите през 2020 т., защото постиженията му говорят сами за себе си, каза пред журналисти снощи неговият заместник - говорител Хоган Гидли, цитиран от БГНЕС.Той говори пред представители на медиите на борда на президентския самолет, с който Тръмп пътуваше за среща с фермери в Нешвил - столицата на щата Тенеси. Те го попитаха за коментар на словото на популярната телевизионна водеща Опра Уинфри в Лос Анджелис в неделя. То бе изтълкувано от много наблюдатели като заявка за възможно нейно кандидатиране на президентските избори през 2020 г. от Демократическата партия.\"Ние бихме приветствали всеки съперник на президента в борбата му за преизбиране, независимо дали това е Опра Уинфри или някой друг\", каза Гидли. Той уточни, че не знае дали Тръмп е гледал речта на телевизионната звезда, която е сред най-популярните медийни личности в САЩ и е първата чернокожа жена-милиардер, владееща собствено киностудио, тв канал и списание.\"Който и да се кандидатира срещу Тръмп, той ще се изправи срещу един президент, който има рекордни постижения за рекордно кратък срок досега в Белия дом\", подчерта говорителят.В словото си 63-годишната Опра Уинфри каза: \"Много великолепни жени, намиращи се в тази зала, а и някои много достойни мъже, решително се борят, за да станат лидери\".", "date": "2018.01.09", "title": "Тръмп ще се кандидатира за втори мандат, заяви говорителят му"}
{"url": "http://www.novinite.bg/articles/155301/Magla-i-mrasen-vazduh-v-nyakoi-rajoni-na-stranata", "text": "Тази сутрин с мъгливо време осъмнаха София, Пловдив, Стара Загора, Велико Търново, Плевен, Враца, Разград, Добрич и Кюстендил, предаде БНТ.В някои от големите градове у нас, сред които и столицата, въздухът е с лошо качество, показва картата на Европейската агенция по околна среда. Според нея в последните часове най-мръсен въздух е засечен в София, Плевен и Русе. ", "date": "2018.01.09", "title": "Мъгла и мръсен въздух в някои райони на страната"}
{"url": "http://www.novinite.bg/articles/155318/Grajdani-sa-videli-ubieca-na-Hristov", "text": "Граждани са видели убиеца на бизнесмена Петър Христов. Той е бил с маска и е избягал през подлеза, намиращ се в непосредствена близост до мястото на разстрела. Според информацията до момента стрелецът е бил в близкия до мястото на инцидента строеж, където до преди дни е имало заграждения, както и куче. Припомняме ви, че бизнесменът бе разстрелян вчера с осем куршума в столичния квартал \"Манастирски ливади\". Все още не е ясно кой е поръчал убийството и кой е извършителят на показния разстрел на Петър Христов. Разследването продължава.", "date": "2018.01.09", "title": "Граждани са видели убиеца на Христов"}
{"url": "http://www.novinite.bg/articles/155303/Otkrivat-noviya-uchastak-ot-bul-Bryuksel-kam-Letishte-Sofiya", "text": "Новият път до Летище София е готов. Министърът на транспорта Ивайло Московски и кметът на София Йорданка Фандъкова ще открият новата  връзка от бул. „Брюксел“ до летище София, предаде Нова телевизия.Проектът включва директен път до Терминал 2, както и две връзки с Терминал 1. Строителството започна през септември 2016 г. ", "date": "2018.01.09", "title": "Откриват новия участък от бул. „Брюксел\" към Летище София"}
{"url": "http://www.novinite.bg/articles/155308/Vremenno-e-ogranicheno-dvijenieto-na-chast-ot-avtomagistrala-Struma", "text": "Временно е ограничено движението при км 54 на автомагистрала „Струма“ в активната и аварийна лента, в посока София, поради пътнотранспортно произшествие. Това съобщиха от пресцентъра на Агенция \"Пътна инфраструктура\". Движението се осъществява в скоростната лента и се регулира от „Пътна полиция“, предаде БГНЕС.", "date": "2018.01.09", "title": "Временно е ограничено движението на част от автомагистрала „Струма“"}
{"url": "http://www.novinite.bg/articles/155310/Kola-i-avtobus-se-udariha-na-Botevgradsko-shose", "text": "Лек автомобил с бургаска регистрация и автобус №79 на градския транспорт са катастрофирали на бул. \"Ботевградско шосе\", предава\"Фокус\".Инцидентът е станал към 7:35 часа в района на автобусна спирка близо до кръстовището с улица \"Скъта\".При катастрофата няма пострадали, щетите са само материални.Няма закъснения на автобусите, движещи се по тази линия от градския транспорт.През последното денонощие е загинал един човек при катастрофа, а 22 души са ранени.В страната са станали 20 ПТП-та и един от пострадалите е с опасност за живота.На територията на София са регистрирани шест тежки и 149 леки произшествия. Ранени са шестима души.Пътните настилки в по-голямата част от страната са сухи, на местата с мъгла - влажни, а по усойните и планински райони частично заскрежени и обработени, информира още МВР.", "date": "2018.01.09", "title": "Кола и автобус се удариха на \"Ботевградско шосе\""}
{"url": "http://www.novinite.bg/articles/155297/Dneven-horoskop-za-vtornik-09-yanuari-2018-g", "text": "Можете да следите дневния си хороскоп на страницата на Способността ви да помагате на другите е значително подобрена в момента - затова, докато предпочитате да се занимавате със собствения си бизнес, все още трябва да сте сигурни, че приятелите и семейството ви знаят, че сте на разположение.Трябва да се срещнете с някаква аудитория днес - така че присъствайте на концерт, излезте по улиците, докато не срещнете шофьор или просто слушате запис на живо и вижте дали можете да се разтоварите.Днес е страхотен ден за справяне с входящата ви кутия - трябва да я почистите. Да изтриете всички ненужни писма, да върнете отговори на хората, които чакат и да се справите с бъркотията, която сте създали. Способността ви да изразявата мислите си се засилва точно сега и хората наистина слушат! Може да срещнете известно съпротивление, но това би трябвало да е валидно предизвикателство вместо проста игра на енергия.Финансовите въпроси - особено тези, свързани с вашия месечен или годишен бюджет - са на масата в момента и трябва да намерите точно правилния начин да се справите с тях по подходящ начин.Ще направите още едно голямо постижение днес, затова отделете малко време да празнувате. Това е подходящо време за вас да се разхождате с приятели или колеги и да сте сигурни, че всеки получава малко похвала.Трябва да се отпуснете и да оставите детайлите от деня да изплуват от ума ви, ако е възможно. Твърде много може да се окажете прекалено психически изтощени да правите вечеря, още по-малко да го направите тази вечер!Енергията ви е лесна за излизане с приятели - макар че поне един от тях се е превърнал в работохолик за една нощ. Вижте дали можете да ги измъкнете от твърдите им нагласи.Забавете малко темпото и обмислете всички опции, особено ако сте изнемощели над крайни срокове или конкуренти. Ако бързате днес, сигурно ще трябва да се отдръпнете скоро и да загубите още повече.Вие жадувате за знание, така че пийте дълбоко от Интернет - или от библиотеката, или дори от един познат - ваш приятел. Вашата велика енергия гарантира, че можете да разделите добрите неща от лошите.Днешният ден е перфектен за емоционален бизнес, тъй като имате по-стабилна основа и трябва да можете да се справяте дори с най-неприятните чувства. Вашият партньор може да не е толкова щастлив, затова опитайте да бъдете търпеливи.", "date": "2018.01.09", "title": "Дневен хороскоп за вторник, 09 януари 2018 г."}
{"url": "http://www.novinite.bg/articles/155309/Do-den-parvata-tapa-zaradi-predsedatelstvoto", "text": "До ден – първата тапа заради председателството ни на Съвета на ЕС в центъра на София.Забраните за паркиране около Народния театър, където в четвъртък ще е церемонията за старта на председателството, ще почнат в сряда и ще продължат до петък, предаде БГНЕС.От 17:30 ч в сряда до отпътуване на делегациите в петък се забранява паркирането по участъка от ул. \"Ген. Гурко\" между ул. \"Г. С. Раковски\" и ул. \"Княз Александър I\".За еврошефството: \"Тапи\" и спряло метро! И бонус - ще ги знаем по-раноСъщата забрана, но до приключване на събитията в четвъртък ще има за улиците: \"Княз Александър I\", \"Аксаков\", \"Дякон Игнатий\", \"Кузман Шапкарев\", \"Славянска\", \"Г. Бенковски\" и \"И. Вазов\". От 6:30 ч в четвъртък няма да се спира и на пл. \"Княз Александър I\", а от 17:30 ч. - на улиците \"Доспат\", \"Баба Неделя\" и \"Д-р Хр. Стамболски\".По преценка на КАТ по всички тези улици може да се спира и движението.\"В следващите 6 месеца по преценка на КАТ при преминаване на делегациите ще се спира движението по булевардите \"Брюксел\", \"Цариградско шосе\", \"Евлоги и Христо Георгиеви\" и \"България\". Ограничението ще е за няколко минути, докато минат делегациите.През този период ще има и задържане на градския транспорт. Затова проведохме инструктаж на диспечерите в Центъра за градска мобилност как да се действа в такива ситуации, за да няма натрупване на чакащи по спирките\", обяснява за \"24 часа\" зам.-кметът по транспорта на София Евгени Крусев.В тези случаи по трасето на засегнатите линии ще има резерв от коли, които максимално бързо след пускането на движението да превозят чакащите по спирките.Възможно е някои коли на градския транспорт да пропуснат няколко спирки, от които пътниците вече са били качени от друг автобус и да се включат в обслужването на линията от третата ѝ спирка например. Мерките ще се тестват в сряда.\"Затова, ако граждани видят празен автобус, нека да знаят, че това не е своеволие на водача, а има диспечерско разпореждане за пропускане на спирки. Опитваме се да направим максимално удобна за хората организация на градския транспорт по време на председателството, да осигурим обслужването на линиите на относително равен интервал и да няма струпване по спирките\", каза Крусев.Най-засегнати от временното спиране на движението ще са автобусите 72, 76, 204 и 604, които минават през няколко булеварда, по които ще се движат делегациите.", "date": "2018.01.09", "title": "До ден – първата тапа заради председателството"}
{"url": "http://www.novinite.bg/articles/155311/Zapochna-zasedanieto-na-KSNS-za-evropredsedatelstvoto", "text": "Започна свиканото от президента Румен Радев заседание на Консултативния съвет за национална сигурност на \"Дондуков\" 2. Съветът заседава по темата \"Роля на Република България за развитието на Общата политика за сигурност и отбрана на ЕС в контекста на българското председателство на Съвета на Европейския съюз 2018\". Предвидено е на заседанието да бъдат разгледани 6 доклада - един съвместен на вицепремиерите Екатерина Захариева и Красимир Каракачанов, още два на Каракачанов, доклад на министъра на икономиката Емил Караниколов, на министъра на образованието и науката Красимир Вълчев, както и доклад на председателя на БАН академик Юлиан Ревалски, предаде Агенция \"Фокус\".На „Дондуков“ 2 пристигнаха: премиерът Бойко Борисов, председателят на Народното събрание Цвета Караянчева, заместник министър-председателят по правосъдната реформа и министър на външните работи Екатерина Захариева, вицепремиерът и министър на отбраната Красимир Каракачанов, министърът на финансите Владисав Горанов, министър на вътрешните работи. Валентин Радев, началникът на отбраната ген. Андрей Боцев, лидерът на БСП Корнелия Нинова, заместник-председателят на ГЕРБ и председател на парламентарната група на партията Цветан Цветанов, председателят на ДПС Мустафа Карадайъ, лидерът на “Атака” Волен Сидеров и зам.-председателят на Народното събрание и лидер на партия “Воля” Веселин Марешки.", "date": "2018.01.09", "title": "Започна заседанието на КСНС за европредседателството"}
{"url": "http://www.novinite.bg/articles/155319/Kakvo-novo-za-shoforite-prez-2018-godina", "text": "През 2018 г. ще влязат в сила някои нови правила за шофьорите и управляваните от тях автомобили. Освен измененията в Закона за движение по пътищата през миналата година бяа гласувани и други съществени изменения, които трябва да започнат да действат през Новата година, предаде БНТ.   Една от най-важните промени се отнася до застраховките \"Гражданска отговорност\", напомнят от Съюза на българските автомобилисти (). Те ще се определят индивидуално за всеки водач на база на нарушенията, които е правил на пътя и които фигурират в личното му шофьорско досие.   Уверенията на Комисията по финансов надзор са, че автомобилистите без нарушения ще плащат по-ниска цена от тази, която плащат сега. До 200% по-скъпа пък може да струва \"Гражданската отговорност\" на най-недисциплинираните водачи - тези с много регистрирани нарушения и издадени наказателни постановления. Това ще важи в пълна сила, ако в досието си тези шофьори са били санкционирани за висока скорост, тъй като това е една от сигурните предпоставки за катастрофи и инциденти на пътя.  При изрядните шофьори намалението на цената може да е дори с около 50%. Т.нар. система \"бонус - малус\" няма да започне да функционира от януари, но идеята е да бъде въведена през пролетта на 2018-а. Дотогава може би поскъпване на \"Гражданска отговорност\" няма да има.  От следващата година ще има също единен електронен стикер за технически преглед. Разширява се и обхватът на превозните средства, които подлежат на периодични технически прегледи. От 2000 до 7000 лв. ще бъде глобата за превъртане на километражи на автомобил при технически преглед. Предвижда се също онлайн проверка на километража.   От 27 декември 2017 г. влязоха в сила нови правила за регистриране на пътни превозни средства. Три са основните моменти в записаните нови правила. Първият касае продавачите на пътни превозни средства. Те вече няма да бъдат длъжни да представят пред „Пътната полиция\" договора за покупко-продажба. Казано на популярен език - \"отписването\" на колите им ще е задължение на нотариусите, пред които се изповядва сделката. Вторият важен момент е за купувачите. Тяхно задължение е регистрацията на закупено ППС да се извърши в срок от един месец. Новите правила важат както за регистрирани у нас возила, така и за закупени от чужбина. Важно за купувача е да знае, че ако не изпълни задължението си по регистрация на закупеното от него пътно превозно средство до два месеца, тогава регистрацията ще бъде прекратена автоматично.   Третата промяна се отнася до изграждането на връзка между нотариусите, които изповядват сделки за покупко-продажба, и системата на \"Пътна полиция\". Към момента МВР и Нотариалната камара работят по техническата свързаност на системите. Извършването на тестовете и настройки на системите изисква технологично време. Това обаче в никакъв случай не е основание за неизпълнението на разпоредбите на закона от приобретателите на превозни средства.  Валидността на винетката няма да важи както досега за календарната година, а от датата на закупуване. Ако сте я купили на 2 януари т.г., тя ще важи до 2 януари 2019 г. От регионалното министерство обявиха, че тази година за последно ще се ползват хартиени стикери, които ще се продават на старите цени.   Цената на най-масово продаваните винетки за леки автомобили е 97 лв. за година, 30 лв. за месец и 15 лева за седмица. Новото е, че се въвежда тримесечна винетка, която струва 54 лв. За камионите еднодневната винетка вече бе увеличена на 2 лева.   От началото на 2018 г. КАТ-София започва да спира автомобили, които не отговарят на екостандартите и замърсяват въздуха. Столична община вече закупи седем газанализатора за нуждите на Пътната полиция в най-големия български град. Част от тях ще бъдат позиционирани в сградата на КАТ, за да се проверяват с тях автомобилите, които чакат за регистрация. Ако не отговарят на нормите, няма да се регистрират. С останалите уреди униформените ще правят проверки по улиците и ако се установи, че дадено возило мърси въздуха, то ще бъде спирано от движение. Промени има и по отношение на алкохолните проби и тестовете за наркотици. От 1 януари т.г. разходите за извършването на медицинското изследване за наличието на алкохол и дрога у водачите ще се плаща от областните дирекции на МВР, назначили изследванията.   Средствата обаче ще се възстановяват от \"водача, уличен с техническо средство, и от отказалия извършването на проверка с техническо средство водач\". Т.е., ако тестът с дрегер е бил положителен и водачът по своя инициатива е поискал биологични тестове, които са потвърдили съдържание на алкохол над 0,5 промила или на забранени субстанции, той ще трябва да заплати изследването. Ако обаче резултатите са отрицателни, той няма да плаща нищо.   От 1 юли 2018 г. Пътна полиция ще започне да използва абсолютно нов метод с нов уред за установяване на алкохол в организма. Това е т.нар. доказателствен анализатор, който отчита концентрацията на алкохол в кръвта чрез измерването му в издишания въздух.   Доказателствен анализатор може да се приложи, когато лицето откаже проверка с технически уред или тест, не приема показанията им, пробата е била некачествена или пък физическото му състояние не позволява използването на техническо средство или тест.", "date": "2018.01.09", "title": "Какво ново за шофьорите през 2018 година?"}
{"url": "http://www.novinite.bg/articles/155305/Blizak-na-ubitiya-biznesmen-Toj-ne-e-pokazal-pritesneniya-za-sigurnostta-si", "text": "Продължава разследването около убийството на Петър Христов. Бизнесменът беше прострелян показно с осем куршума на столичния бул. \"България\".Полицията работи по няколко версии, но основната е, че разстрелът е свързан с бизнес делата на 49-годишния мъж.\"Времето и мястото на убийството не са избрани случайно\", заяви Тихомир Безлов от Центъра за изследване на демокрацията.Петър Христов е много противоречива личност\", каза той и напомни, че като млад бизнесменът е притежавал охранителната фирма \"Дито\" ООД, която охранява най-големите захарни заводи у нас. \"За пръв път неговото име се появява в медиите през 1993-та година. Той е интересен за медиите като част от борческата империя. И сам той се определя като част от нея\", коментира журналистът Анна Заркова.Работата на следователите продължава. Близък на убития бизнесмен: Той не е показал притеснения за сигурността си\"Петър Христов не е показал да има притеснения за сигурността си. Той идваше в Самоводене без охрана. Само веднъж съм го виждал с шофьор тук\". Това разказа за \"Здравей, България\" Николай Милаковски, кмет на Самоводене - мястото, където е израснал бизнесменът, който в понеделник сутринта беше показно разстрелян с 8 куршума.\"Той беше един изключително хубав, приятен и лъчезарен човек. Той беше изключително трудолюбив\", разказа Милаковски, който се познава от малък със собственика на \"Лактима\".Милаковски разказа, че убитият бизнесмен е помагал с дарения в общината. Той допълни, че в Самоводене ще има ден на траур.   Красимир Горсов: За мен беше чест, че познавах Петър Христов\"Това е шок за цялото ми семейство, защото загубихме един изключително близък човек\", каза тойУбитият бизнесмен Петър Христов е един от хората, помогнал на Мануела Горсова, която пострада тежко при катастрофа, причинена от Максим Стависки. Оказа се, че Христов е спонсорирал лечението на момичето и е бил близък до семейството й.Красимир Горсов: Петър Христов спаси живота на дъщеря ми Мануела.Бащата на Мануела – Красимир Горсов, коментира, че той е помагал на много хора и е държал това да остане в тайна.„За мен беше чест, че познавах такъв човек. Изключително харизматичен. Той спаси два пъти живота на Мануела. Това е шок за цялото ми семейство, защото загубихме един изключително близък човек”, заяви Горсов.Полицията работи по няколко версии, но основната е, че разстрелът е свързан с бизнес делата на 49-годишния мъж.", "date": "2018.01.09", "title": "Близък на убития бизнесмен: Той не е показал притеснения за сигурността си"}
{"url": "http://www.novinite.bg/articles/155313/Policaite-prodaljavat-protestite-ot-11-yanuari", "text": "Синдикална федерация на служителите в МВР продължава своите ни действия с исканията за увеличение на 15% на основните възнаграждения на работещите в МВР, обвързване на заплатите със социалноизмерим показател и нов Закон за МВР, предаде БГНЕС.Първата серия от и ще се проведе на 11 януари 2018 г. Синдикатът планира две групи от членове да ират и отправят послания към делегациите, пристигащи за официалното откриване на Българското председателство на Съвета на ЕС.В часовия диапазон 16.30 – 17.00 часа, иращите служители в МВР ще „посрещат“ делегациите с винили на кръстовището на бул. „Брюксел“ и бул. „Цариградско шосе“ и на кръстовището на Орлов мост. Протестните действия ще продължат в 18.15 часа в района на Народния театър „Иван Вазов“.Следващата дата, на която ще ират членовете на СФСМВР е 25 януари 2018 г., когато ще се поведе и срещата на министрите на вътрешните работи от ЕС в България. Протестът ще започне в 11.00 часа в района на НДК.Успоредно с това, СФСМВР продължава своята кампания с билбордове, съдържащи послания към пристигащите делегации.", "date": "2018.01.09", "title": "Полицаите продължават протестите от 11 януари"}
{"url": "http://www.novinite.bg/articles/155317/Gracki-fermeti-gotovi-da-protestirat", "text": "Фермерите от гръцкия град Кардица изкарват тракторите по площадите за участие в предупредителен протест. От неделя земеделски синдикалисти от района на Тесалия, Централна Гърция, са започнали съвещания, които се очаква да предопределят решенията им за излизане на протести по автомагистралите, съобщава БНТ. Окончателното им решение се очаква да бъде взето на 16 януари на събрание на националния комитет, отговарящ за блокадите. Пред в. \"Вима\" председателят на федерацията на фермерските сдружения от района на град Лариса Ризос Марудас заявява, че земеделските стопани са в \"бойна готовност\" заради насъбралите се проблеми в бранша, които, с течение на времето се изостряли и водели към драстично намаляване на доходите на селскостопанските производители и животновъди. Фермерите в южната ни съседка имат редица искания. Те настояват с данъци да бъдат облагани само реалните им доходи, необлагаемият за тях минимум да е 12 хиляди евро, да се премахне осигуряването и да се намали възрастовата граница за пенсиониране на 60 години за мъжете и 55 години за жените. Земеделските производители искат още гарантирани цени за тяхната продукция, безплатно здравеопазване, достойни пенсии, премахване на единния имотен данък и създаване на държавен фонд, който да поема на сто процента обезщетенията им за щетите, нанесени от природните бедствия.", "date": "2018.01.09", "title": "Гръцки фермети готови да протестират"}
{"url": "http://www.novinite.bg/articles/155314/Za-AEC-Belene-Varianti-mnogo-parlamentat-shte-reshava", "text": "БАН са проиграли 6 варианта за бъдещето на АЕЦ \"Белене\" - от най-тежките условия, през междинни, до най-благоприятния вариант. Всички те предвиждат и различен вид финансиране. Крайната дума ще има парламентът.Това обяви проф. Александър Тасев, от екипа, разработил доклада, пред bTV.БАН разсекрети доклада си за бъдещето на АЕЦ \"Белене\" в началото на тази година. В окончателната версия заключението е, че при определени условия проектът може да е успешен.Няколко месеца по-рано обаче изтече друг документ, според който проектът АЕЦ \"Белене\" е обречен на провал.Тасев обясни, че в доклада е имало клауза за конфиденциалност, защото има много данни, които са търговска тайна. В момента тези данни са в черно в публикувания на сайта на БАН доклад.Документът, изтекъл през септември, е с най-тежките условия за изграждане на втората централа.\"Не е имало натиск от страна на правителството за изводите в доклада\", категоричен е проф. Тасев.Той уточни, че договорът за изработване на доклада е за 2,5 млн. лв. Участвали са 46 експерти плюс 7 института на БАН.\"Два пъти повече в евро щеше да струва, ако го беше разработила международна финансова институция\", обясни проф. Тасев.", "date": "2018.01.09", "title": "За АЕЦ \"Белене\": Варианти много, парламентът ще решава"}
{"url": "http://www.novinite.bg/articles/155312/Rajdaemostta-v-Balgariya-za-2017-g-e-rekordno-niska", "text": "57 175 бебета са се родили през 2017 г. в България. С това страната ни отбеляза пореден антирекорд за периода след 1945 година. Това показват данните от Информационната система за ражданията на Министерството на здравеопазването. От 1 януари 2017 г. до 1 януари 2018 г. в 28-те области на страната новородените са със 7809 по-малко в сравнение с 2016 година. Тогава у нас са проплакали за първи път общо 64 894 бебета. Най-много бебета през 2017 г. са се родили в София-град – 15 262, а най-малко в областите Видин и Ямбол – съответно – 369 и 377, предаде БГНЕС.На второ място по раждаемост е Пловдив, където през изминалата година са проплакали 6511 бебета. Според експертите проблемите са ясни от години – населението застарява, а жените в репродуктивна възраст намаляват поради икономическата имиграция или влошаване на здравния им статус. Освен това съществен фактор е и по-голямата възраст, на която българките решават да станат майки. Тя вече е над 30 години. Само 27 000 български семейства пък имат по 3 деца. Според данни на Националния статистически институт през 2001 г. броят на жените у нас е бил малко над 4 млн., а през 2015 г. техният брой е спаднал до 3,6 млн. – или те са с близо 400 хил. по-малко. Статистиците очакват броят на жените у нас през 2020 г. да спадне с около 100 хил. до 3,5 млн. В по-дългосрочен план през 2070 г. се очаква броят на женското население да е 2,5 млн., тоест да бъде с близо 1,1 млн. по-малко от сегашната им популация. Същевременно към 31 декември 2016 г. населението на България е 7 101 859 души или 1,4% от населението на Европейския съюз. В сравнение с 2015 г. то е намаляло с 51 925 души, или с 0,7 на сто. Подобно на предходните години понижението се дължи главно на отрицателен естествен прираст, а не на външна миграция. За м.г. са родени 49 хил. бебета в градовете и малко над 16 200 - в селата. В страната най-висока е раждаемостта в областите Сливен - 12.2%, столицата - 10.2%, Варна и Бургас - по 9.6%. В осемнадесет области раждаемостта е по-ниска от средната за страната, като най-ниски стойности се наблюдават в областите Габрово (6.4%) и Видин (6.2%). 30 570 българи са емигрирали за миналата година.", "date": "2018.01.09", "title": "Раждаемостта в България за 2017 г. е рекордно ниска"}
{"url": "http://www.novinite.bg/articles/155320/Cvetanov-Edinstvenoto-pritesnenie-na-Petar-Hristov-beshe-otnosno-Naglite", "text": "Петър Христов не е бил член на партия ГЕРБ, бил е симпатизант. Направил е само едно единствено дарение, то може да се провери. Това каза председателят на ПГ на ГЕРБ Цветан Цветанов след заседанието на КСНС при президента. Цветанов коментира показваното убийство на бизнесмена Петър Христов, извършено в понеделник сутринта в столичния квартал „Манастирски ливади”, предаде БНТ.Петър Христов беше един достоен човек. В периода, когато бях вицепремиер, той имаше възможност да подпомогне разкриването на тежки криминални престъпления, заяви още Цветанов.Ако мотивът за това престъпление е ответна реакция на групата на „Наглите”, това не е добър сигнал, допълни Цветанов и добави, че познанството му с бизнесмена датира от времето, когато Цветанов влиза в политиката. Той категорично отрече да се познава с бизнесмена преди това или пък Петър Христов да е бил спряган за кандидат за кмет на Велико Търново от партия ГЕРБ.През 2011 г. Христов участваше активно при откриването на синя стая за защита на деца, продължи Цветанов. Христов никога не е имал политически цели и амбиции, каза още Цветан Цветанов. Той на няколко пъти повтори, че бизнесменът никога не е споделял за евентуални заплахи. Единствено е имал притеснение относно ответна реакция на групата на „Наглите”, каза Цветанов.Нинова: Какво е това да се стреля в центъра на София? Трябва да изчистим лицето на България„Това, което се случва е тежък удар по образа на България. Трябва всички институции да се обединят за да изчистим лицето на България“, категорична е Нинова. „Какво това е по сред бял ден да се стреля в центъра на София? Това е абсурдно. Подобни действия създават несигурност и страх сред обществото“, заяви още Нинова.", "date": "2018.01.09", "title": "Цветанов: Единственото притеснение на Петър Христов беше относно „Наглите”"}
{"url": "http://www.novinite.bg/articles/155315/Kola-blasna-varnenka-na-peshehodna-pateka", "text": "50-годишна варненка е била ударена от лек автомобил, докато пресичала на пешеходна пътека, съобщават от полицията. Инцидентът е станал снощи около 18.30 часа на кръстовището на булевардите \"Генерал Колев\" и \"Чаталджа\" в морската столица. Пострадалата пешеходка е получила фрактура на десния крак и контузия на главата, настанена е за лечение в болница. Зад волана на колата с марка \"Мазда\" е бил 20-годишен водач от Велико Търново, предаде Агенция \"Фокус\".", "date": "2018.01.09", "title": "Кола блъсна варненка на пешеходна пътека"}
{"url": "http://www.novinite.bg/articles/155304/Zaplasheni-li-sme-ot-epidemiya-ot-morbili", "text": "Епидемия с хиляди болни от морбили в съседните страни, с редица смъртни случаи. Заплашена ли е и България от евентуална епидемия? Здравното министерство призова родителите за спешна имунизация след епидемията на Балканите. Какво трябва да знаем и кога да ваксинираме децата си?„В Гърция в момента има повече от 900 случая на болни. В Македония и Сърбия също има случаи. За предстояща епидемия не може да се говори, защото надали ще я допуснем. Искаме да напомним и на личните лекари, и на родителите да проверят имунния статус на децата си и където има неизпълнена имунизация, да бъде направена”, посъветва в „Здравей, България” здравният инспектор д-р Ангел Кунчев, предаде Нова телевизия.„От март до август миналата година се сблъскахме с малък епидемичен взрив. Това ни показа, че не сме толкова зле. Вирусът е много заразен и се предава много лесно”, допълни експертът.Вирусът се насочва към нервната система. В някои случаи дава много тежки менингити и енцефалити. При закъсняло лечение понякога усложненията са много сериозни. В 90% от случаите болестта преминава без остатъчни явления, поясни д-р Кунчев.Превенцията е навременната имунизация.  ", "date": "2018.01.09", "title": "Заплашени ли сме от епидемия от морбили?"}
{"url": "http://www.novinite.bg/articles/155300/Proveryavat-signal-za-izostaven-bagaj-vav-Fakulteta-po-himiya-i-farmaciya", "text": "От полицията проверяват сигнал за изоставен багаж във Факултета по химия и фармация на Софийския университет \"Свети Климент Охридски\". Сградата е евакуирана. На място има екипи на полицията и пожарната. в момента екипи на ДОТИ правят оглед на мястото.", "date": "2018.01.09", "title": "Проверяват сигнал за изоставен багаж във Факултета по химия и фармация"}
