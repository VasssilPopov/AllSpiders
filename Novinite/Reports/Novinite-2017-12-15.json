{"url": "http://www.novinite.bg/articles/154366/ChEZ-e-v-ekskluzivni-pregovori-s-potencialen-kupuvach-na-balgarskiya-biznes", "text": "Чешката компания ЧЕЗ води ексклузивни преговори с купувач, който проявява интерес към българските ѝ активи.\"Πoтвъpждaвaмe, чe в мoмeнтa ce пpoвeждaт eĸcĸлyзивни paзгoвopи c eдин oт yчacтницитe в тъpгa зa oпpeдeлeн пepиoд oт вpeмe\", зaяви диpeĸтopът нa ĸoмyниĸaциитe в ĸoмпaниятa Aлиc Xopaĸoвa пред SeeNews в петък.Πo-paнo тoзи мeceц ЧEЗ oбяви, чe ce нaдявa дa имa peшeниe oтнocнo плaниpaнaтa пpoдaжбa нa aĸтивитe в Бългapия дo ĸpaя нa гoдинaтa.ЧEЗ oт няĸoлĸo мeceцa вoди пpeгoвopи c пoтeнциaлнитe ĸyпyвaчи нa бългapcĸитe cи aĸтиви. Kaтo нaй-cepиoзни ĸaндидaти изглeждaxa бългapcĸaтa Futurе Еnеrgу и чeшĸaтa Еnеrgо-Рrо, ĸoятo ocигypявa eлeĸтpopaзпpeдeлeниeтo в Ceвepoизтoчнa Бългapия.Oбcъждaнитe пpeдлoжeния бяxa зa нaд 300 милиoнa eвpo, ĸaтo cпopeд мeдийни пyблиĸaции Futurе Еnеrgу e пpeдлoжилa нaй-виcoĸaтa цeнa - 312 милиoнa eвpo. Бългapcĸaтa ĸoмпaния oбaчe нaпycнa poдния eнepгиeн пaзap пo cвoe жeлaниe, ĸoeтo вepoятнo щe й cтpyвa мяcтoтo в нaдпpeвapaтa.Taĸa нaй-вepoятният фaвopит зa нoв coбcтвeниĸ нa бългapcĸитe aĸтиви нa ЧEЗ cтaвa Еnеrgо-Рrо, ĸoятo e пpитeжaниe нa чeшĸия милиapдep Яpoмиp Tecap, дocтaтъчнo гoлямa e и имa oпит в eлeĸтpopaзпpeдeлeниeтo y нac.", "date": "2017.12.15", "title": "ЧЕЗ е в \"ексклузивни\" преговори с потенциален купувач на българския бизнес"}
{"url": "http://www.novinite.bg/articles/154304/Bez-subsidiya-da-sa-arendatorite-zadlajneli-kam-sobstvenicite-na-zemya", "text": "Арендаторите, които не се издължават на собствениците на земя, да не получават субсидии. Това предложение е на кмета на Дългопол Георги Георгиев, информира БНР.Той се надява предложението да бъде предвидено при обсъждането на Закона за собствеността и ползването на земеделските земи.Според него, в закона има пропуск. Ако едрият арендатор е наел държавни или общински земи, той няма право да ги заяви за подпомагане и да получи субсидии за тях, когато не е изплатил дължимите такси. Ако едрият законодател е наел земята от частно лице, той може да си позволи да не му плаща като в същото време има право да си получава субсидии, обясни Георгиев.Основният проблем е, че хората гледат какво ще получат, а не гледат как се разваля договорът, който подписват.При коректен арентадор няма проблем. Ако арендаторът е некоректен, стандартното разваляне на договора е три месеца след завършване на стопанската година. В този случай собственикът на земята не получава две ренти, т.е. за две поредни стопански години.През това време арендаторът има право след документацията да очертае земите си и да получи за тях субсидии, без да е платил.Кметът на Дългопол обясни, че предлаганата промяна е за член 37 от Закона за собствеността и ползването на земеделските земи. В сегашния Закон държавата и законът по някакъв начин са защитили Държавния общински поземлен фонд, обясни Георгиев.Предложението е да бъдат обхванати и дължимите наемни вноски към физически и юридически лица. Иска се арендаторът да няма право да очертава тези ниви и съответно да получава субсидии.Местният управник обяснява, че информацията за платилите към държавата и общината рентни вноски се получават от Общинска служба \"Земеделие\" - за държавните, и от Общината за общинския поземлен фонд.За вноските към частните лица той и екипа му предлагат данните да се подават с декларация по образец, която ще се дава от Областната земеделска служба. И физическите, и юридическите лица придобиват по-бързо законово основание да въздействат върху нередовните арендатори, каза Георгиев.Това означава, че за да има право един арендатор да заяви земите си за подпомагане, за субсидиране, той трябва да подаде декларация, че е изплатил всички дължими вноски към частни лица, чиито земи е наел.", "date": "2017.12.15", "title": "Без субсидия да са арендаторите, задлъжнели към собствениците на земя"}
{"url": "http://www.novinite.bg/articles/154250/Jivotnovadniyat-bransh-izrigva-sreshtu-oryazanite-plashtaniya-za-selekciya", "text": "Животновъдните асоциации, които развиват селекционна дейност, ще излязат днес с обща декларация срещу силното орязване на ставките по Схемата за обвързано подпомагане за месодайни крави, обявени със заповед на министъра на земеделието преди два дни. Вместо очакваните 620 лева фермеритеще получат по 250 лева за животно, което противоречи на всички нормативни документи, с които тази помощ е регламентирана до момента.По този повод Асоциацията за развъждане на месодайни породи говеда в България и Националната асоциация за месодайно животновъдство готвят общо становище до министерството и медиите, в което да представят своята позиция, съобщи за Синор.БГ Андрей Чалъков, председател на Асоциацията за развъждане на месодайни породи говеда в България.Миналата година средствата за месодайно животновъдство за селектираните животни не бяха отделени от тези за млечното говедовъдство. След нотификация от Европейската комисия страната ни получи одобрение и задели 3,250 милиона лева за подкрепа на тези стада.Сумата беше определена въз основа на предполагаем брой от 12 хиляди животни в месодайно направление, които са чиста селекция. След подадените заявления в Българската агенция за безопасност на храните обаче се разбира, че реалният брой на месодайни кравие сам 5 200 вместо индикативната бройка от 12 хиляди. Така средствата, полагаеми с наличния бюджет трябваше да бъдат 620 лв. за крава.Новата схема беше описана с промени в наредбата, приети през юли тази година.Именно затова и браншовите организации ще протестират срещу силното занижение на тази ставка.До края на деня Синор.БГ ще публикува пълните позиции на браншовите.", "date": "2017.12.15", "title": "Животновъдният бранш изригва срещу орязаните плащания за селекция"}
{"url": "http://www.novinite.bg/articles/154352/Prezidentat-za-lekarstvata-Upravlyavashtite-sa-na-pat-da-zagubyat-choveshkiya-si-oblik", "text": "Държавният глава определи като цинично отхвърлянето на ветото върху мораториума за нови лекарства догодина. По думите му то е нямало да бъде толкова брутално, ако предния ден, на заседание на Министерски съвет в рамките на около час на масата не са били извадени около 740 млн. лева. и ако партийните субсидии не били съизмерими, и дори повече, от тези 25 млн. лева. От Брюксел премиерът Бойко Борисов заяви, че е е готов мораториумът да бъде преразгледан веднага от НС, предаде БНТ.Румен , президент: Надявам се управляващите и българският парламент да си дават ясна сметка какво се случи през последните дни. Те са на път да загубят своя човешки облик, защото българите някак си свикнахме през последните години да ни се отнемат всички неща, засягащи нашето достойно съществуване - и заплати, и пенсии и социални права, но вчера се посегна на последното - на надеждата.", "date": "2017.12.15", "title": "Президентът за лекарствата: Управляващите са на път да загубят човешкия си облик"}
{"url": "http://www.novinite.bg/articles/154316/Uspeshniyat-zimen-sezon-obedinyava-NAP-biznes-bransh-i-mestna-vlast-v-Bansko", "text": "Ден преди официалното откриване на сезона в най-големия ски курорт Банско, експертен екип от НАП София се срещна и проведе открит диалог с представители на местния бизнес и браншови организации. Инициативата е на столичната териториална дирекция на НАП във връзка с очакваните засилени обороти и цели насърчаване на доброволното спазване на данъчните и осигурителните задължения от страна на всички бизнес оператори.От страна на приходното ведомство присъстваха г-н Пламен Димитров, зам.-директор на дирекция \"Контрол\" в Централно управление, г-н Антон Тончев, директор на дирекция \"Контрол\" в ТД на НАП София и представители на отдел \"Оперативни проверки\".МВР представляваха Борис Борисов, началник отдел \"Икономическа полиция\" в Главна дирекция \"Национална полиция\", старши комисар Николай Хаджиев, директор на Областна дирекция на МВР-Благоевград и главен инспектор Иван Попов, началник на РУ-Банско. Кметът на община Банско Георги Икономов също бе на срещата. От страна на бизнеса присъстваха хотелиери, ресторантьори, ски учители и други.\"Искаме да затвърдим и надградим партньорството с бизнеса и местната власт. За нас то е успешно, резултатите го показват много категорично. През миналата година оборотите в Боровец са се увеличили със 104%, а в Банско с 35%. Вървим към така желаната устойчива промяна в поведението на бизнеса. Ние очакваме изрядност към бюджета и максимално \"изсветляване\" на реализираните обороти през настоящия зимен сезон. Това означава и защита на коректните данъкоплатци, и една равнопоставена среда за бизнес, сигурност за работещите и стимул за развитие\", коментира във връзка с кампанията Илиана Христова, директор на ТД на НАП София.\"От 1 януари 2018 г. влиза в сила промяна в разпоредбите на Закона за ДДС, която НАП инициира във връзка с честата практика след проверка в обект, при която е установено нарушение, водещо до налагане на принудителна административна мярка \"Запечатване на обект\" веднага да сменят лицата, които стопанисват обекта, с цел да се избегне мярката. От началото на 2018 г. принудителната мярка ще се прилага и към \"новите\" стопанисващи, ако те са знаели, че обекта ще бъде запечатан. В официалния сайт на Агенцията ще се обявяват публично обектите, които предстои да бъдат запечатани. Ако желаете да наемете обект, направете справка в сайта\", препоръча Пламен Димитров от ЦУ на НАП.Обект на наблюдения и проверки от столичната дирекция на НАП ще бъдат търговски обекти в курорта Боровец и всички курортни населени места на територията на област Благоевград. При възникнала необходимост и в зависимост от поведението на задължените лица ще се извършват и допълнителни проверки. Служителите на НАП София ще следят за изрядното използване на фискалните устройства, реално отчитане на обороти и спазване на данъчното и осигурителното законодателство.При установено неиздаване на касова бележка, обектите на нарушителите могат да бъдат запечатани за срок до един месец. През миналия зимен сезон заради нарушения в Банско и Боровец бяха издадени 32 заповеди за затваряне.В хода на проверките, органите по приходите задължително ще следят и за валидни трудови договори и осигуряване на реални заплати на работещите в обектите. Подавани ли са в срок осигурителни декларации и внесени ли са дължимите задължителни осигурителни вноски също ще бъде обект на проверка. Ще се извършват и съвместни контролни действия със служителите на МВР, както и с всички институции, които са отговорни по отношение на трудовото законодателство.Сигнали за неиздадени касови бележки могат да се подават на телефона на НАП 0700 18 700 или на имейл infocenter@nra.bg", "date": "2017.12.15", "title": "Успешният зимен сезон обединява НАП, бизнес, бранш и местна власт в Банско"}
{"url": "http://www.novinite.bg/articles/154271/Nova-imotna-izmama", "text": "За нов тип имотна измама в София сигнализира читател на Economic.bg. Целта накратко е от клиента да се вземе капаро, апартамент да не му бъде предоставен и парите му да \"изгорят\".В случая става въпрос за взаимоотношения с фирмата за недвижими имоти \"Сити Билд Пропъртис\" ЕООД, която се намира на адрес гр. София, ул. \"Найден Геров\" 6. Нашият читател се обажда на въпросната фирма за оглед на имот, който намира в сайта home.bg. От там обясняват, че този апартамент вече е даден, но могат да покажат друг в същия район (Хиподрума).На уговорения оглед се появява момче, което се представя за брокер на име Петър Георгиев от \"Сити Билд Пропъртис\". Той показва апартамента, но клиентът не го харесва. Тогава брокерът предлага да заведе нашия читател на друг оглед в региона. Имотът този път е одобрен и се споразумяват да бъде дадено капаро в размер на 100 лв. Срещу тази сума бъдещият наемател получава депозитна разписка от фирмата, но без печат.По-късно непознат номер звъни на клиента, представяйки се за управител на \"Сити Билд Пропъртис\" и го пита дали е ходил на оглед в \"Хиподрума\". Обаждането е изненадващо, тъй като няма откъде да бъде взет този номер, освен от брокера. Клиентът потвърждава, че е дал капаро за апартамента в \"Хиподрума\" и \"управителят\" му разказва, че това е измама, капарираният имот не се отдава от тяхната фирма, не познава \"брокера\" и всъщност там не работят мъже.Според сигнала до Economic.bg целият разговор с въпросния управител се е въртял около това, той да убеди клиента, че е жертва на измама и е \"изгорял\" с капарото.Economic.bg направи проверка и се оказа, че непознатият номер, от който се е обадил \"управителят\" е даден като официален контакт с фирма \"Сити Билд Пропъртис\". На него отговори Костадин Дросев, който се представи като като управител на \"Сити Билд Пропъртис\". Справка в Търговския регистър показва, че управител е Деница Георгиева, а фирмата е регистрирана в началото на 2017 г. с капитал от 100 лв.Все пак Костадин Дросев призна пред Economic.bg, че знае за казуса, призна за обаждането до клиента, като обясни, че той всъщност е помогнал на нашия читател, за да избегне измамата.\"Аз се обадих на въпросната госпожа, за да ѝ върнем капарото и не виждам проблем в тази ситуация. Както знаете, в София пазарът на имоти е наситен и има много фирми, които правят огледи на едни и същи апартаменти. Оказа се, че апартаментът е взет от друга фирма и ние ѝ върнахме парите за капарото. Не разбирам какъв е проблемът и защо ми звъните\", каза управителят на фирмата за имоти. Интересното обаче е, че в разговора с медията ни \"управителят\" на \"Сити Билд Пропъртис\" обясни, че има само една жена служител, а всички други са мъже и познава \"брокера-измамник\", на който е дадено капарото. Пред клиента обаче той е обяснил, че няма мъже в неговата фирма и не знае кой е брокерът, на който е дадено капарото, а клиентът е станал жертва на измама, \"която е често явление в столицата в последно време\".Пред Economic.bg Костадин Дросев отрича твърденията на нашия читател, според които ръководителят на фирмата му е съобщил за измама и че няма такъв служител (брокера).\"Цялата ситуация е много странна, тъй като аз не съм звъняла в друга фирма, разговаряла съм само с брокера, на който дадох капарото и ако е измама, как така от фирмата имат телефонния ми номер? В депозитната разписка, която получих, има данните на брокера и аз бях сигурна, че той работи там\", разказва нашият читател, който пожела да остане в анонимност.Все пак капарото от 100 лв. е върнато от брокера, след като клиентът провежда няколко разговора с него и го заплашва с медии и институции. Брокерът обяснява, че не знае какво се случва, не знае защо управителят се е обадил и е говорил тези неща и в крайна сметка прави предположение, че това е \"някаква интрига\". В последващ разговор с брокера става ясно, че точно преди да отидат на оглед във въпросния апартамент в \"Хиподрума\", \"той е бил даден и е подписан договор за наем\". Тогава изниква въпросът защо брокерите на фирма \"Сити Билд Пропъртис\" предлагат апартамент, който не може да бъде нает и защо взимат капаро за това?Според потърпевшата схемата им е да взимат пари за капаро от хора, които не могат да си върнат дадената сума след целия този \"цирк\".", "date": "2017.12.15", "title": "Нова имотна измама"}
{"url": "http://www.novinite.bg/articles/154268/Skapiyat-transport-e-osnovna-prechka-za-onlajn-prodajbite-mejdu-stranite-ot-ES", "text": "През миналата година 16% от предприемачите в Европейския съюз, които имат най-малко 10 служители, са получавали поръчки през собствения уеб сайт или интернет приложение, показват данни на Евростат.Европейската статистическа служба отчита, че делът на търговците, които реализират продажби по интернет, се е увеличил от 12% през 2010 г. до около 16 на сто през 2014 г. и оттогава остава относително непроменен. Почти всички компании (97%) са продавали онлайн на потребители от собствената им страна. По-малко от половината (44%) са продавали към други държави в ЕС, а 28 на сто – и към страни извън ЕС.  Един от всеки четирима предприемачи в Ирландия, Швеция и Дания е продавал по интернет. Следват Холандия и Белгия, където 22 и 21 на сто от бизнеса търгува онлайн през собствен сайт. В България 51% от предприемачите имат собствена интернет страница, но едва 9% имат възможност за продажби през нея. 95% от онлайн търговците са продавали към клиенти от страната, 35 на сто са сключвали сделки с клиенти от ЕС, а 19% - с такива извън ЕС. В дъното на класацията по онлайн продажби наред с България е и Полша с 9% онлайн продажби от компаниите с 10 и повече служители. Единствено Румъния е под този показател със 7%.Най-много онлайн продажби към страни от ЕС реализират Кипър и Австрия, съответно 71 и 69%, следвани от Люксембург (61%), Латвия (57%) и Италия, Гърция и Малта с по 55%. На другия полюс са северните страни – Финландия (24%), Дания (30%) и Швеция (33%), както и Румъния (28%).По отношение на онлайн продажбите за страни извън ЕС само в Кипър това правят повече от половината компании (62%). Следват Малта с 44 на сто, Ирландия (41%), Португалия (40%) и Гърция и Австрия с по 39%.  От получилите онлайн поръчки през миналата година компании, мнозинството (59%) посочват, че не са имали трудности при осъществяването на продажби в рамките на ЕС. 38% обаче посочват, че е имало възпрепятстващи обстоятелства. Те изтъкват основно икономически фактори като високите транспортни разходи за доставка или връщане на продукта (27%), технически бариери като незнание на чужди езици (13%) или адаптиране на етикетите на продукта (9%), както и правни затруднения като разрешаването на жалби и спорове (12%).", "date": "2017.12.15", "title": "Скъпият транспорт е основна пречка за онлайн продажбите между страните от ЕС"}
{"url": "http://www.novinite.bg/articles/154256/Stotici-hilyadi-levove-usvoeni-za-remont-na-carkva-a-remont-nyama", "text": "Става ясно, че отпуснатата сума е 340 000 лева, а не 200 000 лева. ", "date": "2017.12.15", "title": "Стотици хиляди левове усвоени за ремонт на църква, а ремонт... няма"}
{"url": "http://www.novinite.bg/articles/154368/VAS-potvardi-globata-ot-chetvart-milion-spryamo-nasha-marka-majoneza", "text": "Върховният административен съд потвърди санкцията спрямо фирмата за производство на майонеза \"Олинеза\" ЕООД. Санкцията е в размер от 253 960 лв. спрямо и за заблуждаваща реклама.Припомняме, санкцията спрямо \"Олинеза\" беше наложена от Комисията за защита на конкуренцията (КЗК) през месец декември 2015 година. Днес нарушението на фирмата беше потвърдено и от ВАС, с което \"Олинеза\" ще трябва да заплати 253 960 лева.Санкцията е наложена заради проучването на КЗК, което е установило, че рекламното послание \"-15 %\", свързано с продукта \"Олинеза трапезна майонеза\", създава заблуждаваща визуална и смислова представа за намаление на продажната цена на дребно на една опаковка \"трапезна майонеза Олинеза\" 200 гр., като се промотира нейното намаление с 15%. Оказва се, че в действителност това намаление се отнася за цената, на която продуктът се доставя до търговската мрежа.В своето решение Върховният административен съд изцяло споделя констатациите на Комисията за извършено нарушение на забраната за заблуждаваща реклама.", "date": "2017.12.15", "title": "ВАС потвърди глобата от четвърт милион спрямо наша марка майонеза"}
{"url": "http://www.novinite.bg/articles/154351/Cvetanov-za-badeshtoto-veto-na-Radev-Neseriozno-e", "text": "Hамерението на президента Румен Радев да се възползва от правото си и да наложи вето на антикорупционния закон въобще не се хареса на шефа на депутатите на ГЕРБ Цветан Цветанов и той го определи като несериозно, защото нито нормативният акт е окончателно приет, нито държавният глава е посочил аргументите си да го върне в НС.\"Ние сме парламентарната република и законът става реалност, когато се приеме и тогава вече президентът може да наложи вето с ясни мотиви\", отсече той.Вчера мнозинството в парламента преодоля президентското вето на друг закон – този за бюджета на НОЗК, а днес Румен Радев се изказа остро по въпроса, защото така остава мораториумът за финансиране на иновативни онколекарства. Държавният глава нарече вчерашното решение на парламента цинично и брутално.Според Цветанов обаче не бива да се допуска да има противопоставяне между партиите и обществото.\"Здравеопазването не е само лекарства, ние не сме партия, която да обслужва фармацевтичните компании, ние искаме да има политики и гарантиран баланс, здравеопазването не са само хапчета, а профилактика и да се даде възможност да се постави диагноза преди да се стигне до такива тежки диагнози като рак\", коментира той.Цветанов разкритикува и социалистите заради протеста, който организираха днес пред КЕВР срещу скока на цената на водата в някои населени места.\"Не може да си организираш структурите и да си гласувал за тези промени, които са направени и заради които се стига до решението на КЕВР\", скочи той.Според него въобще не е нужно да има такъв протест и негативи оценки към управляващите.", "date": "2017.12.15", "title": "Цветанов за бъдещото вето на Радев: Несериозно е!"}
{"url": "http://www.novinite.bg/articles/154357/Cacarov-za-edinen-registar-za-SRS", "text": "\"В медиите г-н Рашков хвърли много тежки обвинения. Тези тежки обвинения трябва да получат отговор. Мисля, че отговорите на тези тежки обвинения трябва да бъдат дадени в стила на г-н Рашков.\". Така главният прокурор Сотир Цацаров мотивира искането си за изслушване на председателя на Националното бюро за контрол на СРС Бойко Рашков и цялата служба в Комисията за контрол на службите и Комисията по вътрешна сигурност в парламента.По думите на Цацаров всичко, което Рашков твърди, трябва да получи отговор в парламентарните комисии. Според него трябва да се чуе становището на цялото бюро за контрол на СРС.Нямам никакво намерение да влизам в личен диспут с Рашков, увери Цацаров и поясни, че каквото и да говори председателят на Бюрото, трябва да бъде с документи, а \"това мисля, че не е силната му страна\".По думите на главния прокурор през 2015 г Рашков е заявил, че Бюрото разполага с методика за извършване на проверка. Той е поискал тази методика с две писма до Бюрото и с писма до всеки от членовете, но не я е получил. \"Аз твърдя, че те тази методика я нямат\", категоричен беше Цацаров.Тогава е получил писмо от Рашков да изпрати указание до прокуратурите, с което да съдействат на членовете на Бюрото. Такова указание има, но според Рашков то пречи на Бюрото да си вършат работата. Цацаров поясни, че това указание е от 2015 г и две години то не му е пречило да си върши работата.Цацаров коментира дали членовете на Бюрото за контрол на СРС имат достъп до записите на Специалните разузнавателни средства. По думите му, Бюрото контролира даване на разрешението за СРС, законно ли е, спазен ли е срока, правилно ли е дадено от съда.Главният прокурор попита защо при тези правомощия на Бюрото те трябва да четат материалите, до които имат достъп разследващите. Данните относно съдържанието на СРС-тата по закон нямат право да се четат от Бюрото за контрол на СРС. Има забрана по НПК, уточни главния прокурор.Трябва да има единен регистър на СРС, категоричен беше Цацаров. Това трябва да стане с изменение в закона за СРС. Според него няма пречка този регистър да бъде в Бюрото.", "date": "2017.12.15", "title": "Цацаров „за“ единен регистър за СРС"}
{"url": "http://www.novinite.bg/articles/154323/Varna-peta-po-zaplati", "text": "В сравнение с 2015 г. средната работна заплата в област Варна нараства със 7.7%, в обществения сектор - с 8.1%, а в частния сектор - със 7.6%. Това показват статистическите данни. Икономическите дейности, в които е регистрирано най-голямо увеличение, са „Административни и спомагателни дейности” - с 21.8%, „Създаване и разпространение на информация и творчески продукти; далекосъобщения”, „Професионални дейности и научни изследвания“ и „Култура, спорт и развлечения“ - с по 12.4% и „Други дейности” - с 10.6%.  Икономическите дейности с най-високо средногодишно трудово възнаграждение на наетите лица по трудово и служебно правоотношение през 2016 г. са: „Финансови и застрахователни дейности“ - 17 510 лева; „Създаване и разпространение на информация и творчески продукти; далекосъобщения” - 16 922 лева; „Производство и разпределение на електрическа и топлинна енергия и на газообразни горива” - 15 341 лева.  Най-ниско платени са били наетите лица в икономическите дейности: „Други дейности” - 6 479 лева; „Хотелиерство и ресторантьорство” - 7 770 лева; „Търговия; ремонт на автомобили и мотоциклети“ - 8 661 лева.  По размер на средната работна заплата за 2016 г. област Варна е на пето място спрямо другите области в страната. Най-високо е заплащането в областите София (столица) - 15 658 лв., Стара Загора - 11 250 лв., София - 11 230 лв. и Враца - 10 988 лв., а най-ниско в област Видин - 7 522 лева.", "date": "2017.12.15", "title": "Варна пета по заплати"}
{"url": "http://www.novinite.bg/articles/154272/5-neobichajni-destinacii", "text": "Много туристически сайтове и вече направиха своите препоръки и класации за най-добрите места за пътешестие и ваканция през новата 2018 г.В подрежданията има и доста нетрадиционни предложения.Вижте 5 от тях:ДжибутиИзвита като буква С около залива Таджура, между Етиопия, Еритрея и Сомалия, тази държава е била арабска и френска колония, тъй като е основна точка на търговията между Близкия Изток и Африка, но от 40 г. е независима държава. Тя е препоръчана от Lonely Planet като една от 10-те държави за пътуване през 2018 г. През 2016 г. тук са пътували 51 000 чужденци. Според сайта в Джибути могат да се видят редица природни феномени и тепърва туризмът тук ще регистрира истински бум.ЛансаротеНай-източният от Канарските острови също е в класацията на Lonely Planet, по-специално в категорията на достъпни почивки. Островът е привлекателен със своиjе черните скални образувания от лава, съчетани с бели пясъчни плажове и тюркоазено море. Наричат го и Островът на стоте вулкана, но реално има над 300. Целият остров е биосферен резерват.Остров Света ЕленаОстровът се намира в южната част на Атлантическия океан и е задморска територия на Обединеното кралство. Той е обявен за „най-доброто място за пътуване” от Frommer`s. Тази година островът вече е достъпен и по въздух, след като бе осъществен и първият търговски полет до там на новооткритото летище, станало печално известно с огромните инвестиции и затруднения по изграждането му заради лошите ветрове, които затрудняват кацането и излитането.КовънтриНаскоро градът бе обявен за британска столица на културата през 2021 г., което може и да шокира мнозина, били скоро там.Ковънтри е сериозно разрушен по време на бомбардировките Втората световна война и много от сградите, включително и катедралата, са унищожени. Те са заменени от не толкова впечатляваща архитектура, въпреки че новата катедрала е нещо много специално, проектирано от сър Базил Спенс, изящна модерност от витражи. Все пак, има още 3 години, в които градът да се подготви за носител на титлата Столица на културата.КанбераАвстралийската столица често е подценявана, за сметка на големите и много по-популярни Мелбърн и Сидни. Но Lonely Planet подреди града под номер 3 сред най-добрите градове за туризъм през 2018 г. „Почти на всеки ъгъл тук може да видите национални съкровища, изникват нови бутикови квартали, има много гастрономични центрове и културни събития”, се казва в оценката на сайта за пътешествия.", "date": "2017.12.15", "title": "5 необичайни дестинации"}
{"url": "http://www.novinite.bg/articles/154229/Moje-li-mobilno-prilojenie-ni-uvedomyava-za-bedstviya-i-avariya", "text": "Ново мобилно приложение ще ни уведомява при бедствия и аварии. Идеята е на Съюза на българските спасители, които набират средства за осъществяването йЦелта на приложението е да съобщава навреме за възникнали бедствия и инциденти и да предпазва и спасява човешки животи. Организаторите напомнят, че първите две до пет минути след даден инцидент са решаващи за спасяването на пострадалите.Сумата, необходима за пускането на приложението и поддръжката му през първите две години, е 15 000 лева.Всеки един може да помогне с един SMS с текст DMS SBS на телефон 17 777 или с определена сума преведена по следната сметка:IBAN BG79UNCR70001523096431BIC UNCRBGSFТитуляр Сдружение Съюз ", "date": "2017.12.15", "title": "Може ли мобилно приложение ни уведомява за бедствия и авария"}
{"url": "http://www.novinite.bg/articles/154259/Samo-6-ot-balgarite-sa-sklyuchvali-zastrahovka-onlajn", "text": "Само 6% от българите са се възползвали от възможността да сключват своите застраховки онлайн. Това става ясно от социологическо проучване на онлайн платформата за застраховки 24ins за повишаване на доверието на потребителите към застраховането и застрахователните продукти.Проучването разкрива също, че 83% от българските граждани, сключвали някога застраховки, са се възползвали и се възползват от \"Гражданска отговорност на автомобилистите\".„Повечето застрахователни продукти са неясни за потребителите – това забелязваме от въпроси, задавани от наши потребители – например дали застраховка \"Гражданска отговорност\" покрива щетите след бедствие“, коментира Ясен Къчински, управител на 24ins.bg, цитиран в прессъобщение на компанията.Обикновено краят на годината е периодът, в който българинът подновява своята \"Гражданска отговорност\" на автомобилистите.Оказва се обаче, че доста хора не знаят какво представлява застраховката и какви предимства дава. Основната функция е, че тя покрива отговорността към околните. Така в случай на нанесени щети от нас \"Гражданската отговорност\" осигурява обезщетение за автомобила или имуществото без вина, обясняват от 24ins.bg.Какво покрива задължителната полица?- имуществена вреда до 2 млн. лв. лв.за всяко събитие;- неимуществени и имуществени вреди вследствие на телесно увреждане или смърт до 10 млн. лв. за събитие независимо от броя пострадали лица.В случаите обаче, когато вредата е умишлено причинена, след употреба на алкохол, наркотици, при отказ за проверка на алкохол и за водачи без шофьорска книжка, застрахователят има право на регрес или възстановяване на платените обезщетения от застрахования.В България съществуват 42 застрахователни компании, 394 брокера и 19 249 агенти.", "date": "2017.12.15", "title": "Само 6% от българите са сключвали застраховка онлайн"}
{"url": "http://www.novinite.bg/articles/154277/Nenkov-Obshtestveniyat-razhod-za-lekarstva-e-ogromen", "text": "Това е една стъпка – може би не най-умната, но общественият разход за медикаменти е огромен. Системата, която контролира кой медикамент служи добре и кой не, не работи. Това е правилно решение и аз го адмирирам – не е вярно, че ще останат необгрижени пациенти. Това заяви д-р Мирослав Ненков, бивш служебен здравен министър и зам.-здравен министър при предишния министър на здравеопазването проф. Николай Петров.По думите му, само 3 от 50 медикамента са от вид, при който няма алтернатива. Всички останали са компилация, която има заместители. Плащаме ние като данъкоплатци за нещо, което не е сигурно как работи, твърди Ненков. Нали не си мислим, че като дойдат сутринта на работа, шефовете на НЗОК мислят кого да убият? Това, че ще има умрели по улицата пациенти, категорично не е вярно. Не може да бъдат ограничени парите за фармацевтичния бизнес и да няма писъци, уточни Ненков пред Нова телевизия.Според експерта, навсякъде по света фармацевтичният бизнес опитва да мами и да представя като иновативни медикаменти лекарства, които са комбинация от вече съществуващи препарати. Нека си върви в аптеката, но да се плаща, а не НЗОК да го покрива, е тезата на д-р Ненков.Съгласно Ненков, в Германия има 3-годишен период, в който се прави оценка на \"иновативни\" лекарства. В България такива лекарства се въвеждат веднага и авторитетът на властите, които правят оценка на медикамента, е много нисък, изрази съжаление бившият служебен здравен министър.Имаме 300 млн. лева за онкоболни в бюджета за НЗОК за догодина, а тази сума може да се увеличи. Не трябва да се използват страховете на хората, призова и председателят на Здравната комисия в парламента и депутат от ГЕРБ Дарина Дариткова. Тя изрази учудване, че пациентите са \"така добре информирани\" за ефекта и на медикаменти, които ще се появяват в България едва следващата година. Дариткова посочи пред БНТ, че през тази година България е пуснала \"32 нови молекули\", които до този момент не са плащани от НЗОК и са съвсем нови. Те няма да бъдат плащани догодина, а ще бъде оценено по какъв начин да бъдат отразени в терапевтичните схеми.Не става въпрос за спестяване на средства с мораториума, имаме по-голям разход със 100 млн. лева. Ще има възможност повече пациенти да се лекуват с наличните лекарства, подчерта Дариткова.", "date": "2017.12.15", "title": "Ненков: Общественият разход за лекарства е огромен"}
{"url": "http://www.novinite.bg/articles/154263/Balgarskiyat-biznes-shte-otdeli-80-mln-leva-za-koledni-bonusi", "text": "80% от работодателите у нас казват, че ще дадат бонуси за Коледа, става ясно от проучване на Българската стопанска камара. Общата сума, която бизнесът ще отдели за това е около 80 млн. лв., коментира Томчо Томов от БСК пред bTV.20% от работодателите заявяват, че няма да раздават коледни бонуси, при част от тях това е заради финансовото състояние на компаниите, а при другите – защото разсъждават традиционно и смятат, че работниците се стимулират чрез заплатите, а не чрез бонуси.При 70% от работодателите, които обявяват, че ще дадат бонуси, те ще са под формата на пари. Някои ще раздават фирмени подаръци, ваучери за храна, напитки или почивки.Българите харчат между 10 и 40% от дохода на семейството за подаръци по Коледа и Нова година.40% са много, освен ако не харчите от спестявания, коментира кредитният консултантът Тихомир Тошев.По празниците обикновено много популярни стават бързите кредити. Съветът на експерта е обаче те да се използват много внимателно, тъй като са най-скъпият финансов ресурс, и само до сравнително ниски суми, например до 400 лв.", "date": "2017.12.15", "title": "Българският бизнес ще отдели 80 млн. лева за коледни бонуси"}
{"url": "http://www.novinite.bg/articles/154293/Soevo-maslo-za-silen-imunitet-i-zdravi-kosti", "text": "Соевото масло притежава невероятни ползи за организма и кожата. То подобрява здравето на сърцето, понижава холестерола, подобрява имунните защити, намалява риска от болестта на Алцхаймер, предотвратява остеопорозата и стимулира регенерацията на клетките на кожата.Соевото масло се счита за едно от най-здравословните растителни масла, защото в състава си съдържа голямо разнообразие от мастни киселини, от които тялото се нуждае. Съдържанието на минерали и витамини в соята е голямо, освен това е и вкусна.Кои са основните здравословни ползи от соевото масло?Контролира нивата на холестеролаСоевото масло намалява нивата на лошия холестерол. Това предпазва кръвоносните съдове от атеросклероза и сърдечносъдови заболявания. В соевото масло се съдържат големи количества омега-3 мастни киселини, които също допринасят много за здравето на сърцето и съдовете.Забавя дегенеративните изменения при болестта на АлцхаймерДегенеративните когнитивни заболявания, каквито са деменцията и болестта на Алцхаймер, не се лекуват, за съжаление, но тяхното развитие може значително да се забави във времето с подходяща терапия. Соевото масло помага това да се случи.", "date": "2017.12.15", "title": "Соево масло за силен имунитет и здрави кости"}
{"url": "http://www.novinite.bg/articles/154295/4-deca-sas-samnenie-za-otravyane-s-davki-v-detska-gradina", "text": "4 деца са със съмнение за отравяне в детска градина в град Банкя, научи Дарик.Децата са яли дъвки и според медицинската сестра в детската градина е възможно те да са причинили отравянето.Към мястото пътуват екипи на спешна помощ. Ако лекарите установят, че отравянето е налице, се очаква децата да бъдат транспортирани в „Пирогов.”", "date": "2017.12.15", "title": "4 деца със съмнение за отравяне с дъвки в детска градина"}
{"url": "http://www.novinite.bg/articles/154264/Inflaciyata-dostiga-nov-rekord", "text": "Темпът на инфлацията се ускорява за четвърти пореден месец, като през ноември повишението на цените достига нов рекорд - 3% на годишна база. Това е най-високата промяна от февруари 2013 г., когато индексът отбеляза 3.6%. На месечна база също има ръст, но скромен - 0.4%. Това става ясно от последните данни на Националния статистически институт (НСИ).Основен източник на годишното поскъпване продължават да са храните. Спрямо октомври пък ръстът е най-силно изразен при стоките и услугите в транспортния сектор (1.2%) в резултат на поскъпване на горивата за лични транспортни средства (2.3%).Потребителските цени започнаха да вървят нагоре към края на миналата година, но ръстът стана по-отчетлив от януари 2017 г. Преди това статистиката отчиташе близо три години дефлация, но повишението на международните цени на храни и горива обърна тенденцията и изведе показателя на положителна територия. Според последната прогноза на ЕК инфлацията ще продължи и през 2018 г., а двигатели на поскъпването ще са силно вътрешно търсене, по-високи административни цени на комунални услуги, храни и горива.През ноември цените на хранителните продукти продължават да вървят нагоре, като годишното поскъпване достига 4.9%. Подробната разбивка на НСИ показва, че има увеличение при почти всички групи стоки. Най-значителна обаче е промяната при мляко, млечни продукти и яйца, които поскъпват с 10.1% спрямо цените от миналата година. При маслата и мазнините поскъпването е с 8.2%. Възможно е фактор за значителния ръст да е скандалът от лятото със замърсените с фипронил яйца.Поскъпване (5.3%) има и заради разходите за \"Жилища, вода, електроенергия, газ и други горива\". То идва предимно от цените на газообразните горива и топлоенергията, които за пореден месец нарастват с двуцифрени темпове. През ноември промяната е съответно 17.3% и 23.1% нагоре спрямо същия месец на миналата година. Инфлацията в тази група е резултат от административното повишение на цената на природния газ. Той е определящ компонент в стойността на топлоенергията, което обяснява и големите промени в нейните стойности. Течните и твърдите горива също допринасят към общия ръст на цените, но промяната е по-умерена - съответно 5.7% и 8.7%.Значително повишение се наблюдава и в сектор \"Образование\" - 4% на годишна база, но ефектът му върху общата инфлация, измервана от НСИ, е минимален. Докато стоките в групите на храните и комуналните услуги представляват почти половината от потребителската кошница, образованието е под 1%.Хармонизираният индекс на потребителските цени (ХИПЦ) също отчита ръст в България, макар и по-малък - 1.9% на годишна база. Факторите, които влияят на повишението, са същите като тези върху индекса на потребителските цени.Това е над очакваната инфлация от 1.5% в еврозоната през ноември според предварителните данни на Евростат. Цените на енергията в държавите от валутния съюз са с най-силно увеличение (4.7%), но ефектът върху общата инфлация е малък, тъй като теглото в потребителската кошница е сред най-ниските. Най-голямо влияние оказват услугите - с увеличение на цените от 1.2% и тегло от почти 45%.", "date": "2017.12.15", "title": "Инфлацията достига нов рекорд"}
{"url": "http://www.novinite.bg/articles/154359/6-mesechna-kampaniya-za-kiber-higiena", "text": "През 2016 г. в Европа дневно са регистрирани над 4 000 атаки със злонамерен софтуер. 80% от европейските компании са били атакувани поне веднъж за последната година, а европейската икономика търпи близо 300 млрд. евро годишни загуби от кибер престъпления. Toва стана ясно на кръгла маса на тема „Сътрудничество в областта на кибер сигурността и политиките за интернет – диалог България–ICANN, в светлината на Българското председателство на Съвета на ЕС 2018. Кибер заплахите и политиките за интернет, моделът на Интернет корпорацията за присвоени имена и адреси (ICANN) за участие на всички заинтересовани страни в управлението на интернет, както и диалогът между българските институции и организацията ICANN в контекста на Българското председателство на Съвета на ЕС 2018 г. бяха акцентите на дискусиите на форума, със специалното участие на президента на ICANN Йоран Марби.На 25 май 2018 г. Регламентът за защита на личните данни (GDPR) ще бъде приложим в ЕС. При разследвания на кибер престъпления в много случаи се иска информация за регистрираното под конкретен домейн лице, а тази информация се предоставя от ICANN. За да бъде в съответствие с разпоредбите на Регламента обаче, може да е необходимо ICANN да преразгледа т.нар. политика „Кой е“ (WHOIS policy), а това на свой ред би могло да доведе до затруднения в разследването на кибер престъплението, отбеляза Росен Желязков по време на дискусията. В началото на 2018 г. и под патронажа на европейския комисар по цифрова икономика и цифрово общество Мария Габриел Държавната агенция „Електронно управление“ ще стартира национална 6-месечна информационно-образователна кампания за кибер хигиена под надслов „Няма да ме хакнат“, обяви Росен Желязков.", "date": "2017.12.15", "title": "6-месечна кампания за кибер хигиена"}
{"url": "http://www.novinite.bg/articles/154244/Dneven-horoskop-za-15-dekemvri", "text": "Ще имате поводи за черногледство, но не оставяйте това чувство да ви води. Потърсете утеха на нечие приятелско рамо. Не изпадайте в самосъжаление и не подхранвайте чувството си за винаДнес ще ви се иска да сте особено красиви и привлекателни. Ще го постигнете с голяма лекота и някой специален човек ще ви обърне внимание. Преди обяд не давайте ухо на слуховете, които се носят, само ще разстроите, а това ще повлияе зле.Ден за планиране и действие с размах. Отърсете се от ограничаващите модели, именно те са тези ,които ви спират да се движите напред. Мислете мащабно, гледайте няколко крачки напред, разгърнете потенциала си.Представителите на останалите зодиакални знаци могат да намерят своя дневен хороскоп .", "date": "2017.12.15", "title": "Дневен хороскоп за 15 декември"}
{"url": "http://www.novinite.bg/articles/154241/Izbyagali-ot-chas-uchenici-obraha-dve-jeni-za-10-minuti", "text": "Два обира за 10 минути били извършени в Перник. Жертвите са жени, а крадците - ученици, които бягат от час, за да крадат.Престъпленията били извършени навръх студентския празник 8 декември, посред бял ден в пернишкия квартал „Изток”. Росица и Милена са нападнати в гръб и обрани. Едната жена изхвърляла боклука, а другата отивала да плати данъка на автомобила си.И двете жертви опитали да догонят крадците, но без успех.Четиримата обирджии вече са задържани. Всички те учели в елитна гимназия в Перник. ", "date": "2017.12.15", "title": "Избягали от час ученици обраха две жени за 10 минути"}
{"url": "http://www.novinite.bg/articles/154350/Holandiya-dari-na-MVR-busove-za-prevoz-na-migranti", "text": "Дирекция „Миграция“ към МВР получи дарение от два микробуса за превоз на мигранти от Министерството на правосъдието и сигурността на Кралство Нидерландия.Церемонията по предаването на безвъзмездното дарение се състоя днес в Специалния дом за временно настаняване на чужденци в София. Директорът на дирекция „Миграция“ – МВР ст. комисар Николай Николов прие ключовете от двата специализирани автомобила Volkswagen от Ерик де Борст, генерален директор в Агенция „Институции за лишаване от свобода“. Той бе придружен от Марко ван Гендерен и г-н Судеш Сукраж – представители на дирекция „Международни въпроси“ към Министерството на правосъдието и сигурността на Кралство Нидерландия.Специализираните автомобили, предназначени за транспорт на нелегално пребиваващи в България и подлежащи на връщане, ще подпомогнат Дирекция „Миграция“.", "date": "2017.12.15", "title": "Холандия дари на МВР бусове за превоз на мигранти"}
{"url": "http://www.novinite.bg/articles/154286/Naivna-shumenka-dade-4-hil-evro-na-policaj", "text": "71-годишна жена от Шумен е дала на измамници около 8 хил. лева и злато.По обяд на 13 декември непознат й се обадил по телефона и се представил за полицай, който търси съдействие за залавяне на измамници.За целта тя трябвало да предаде пари и ценности.Подведена, възрастната жена приготвила 3945 евро, 60 лева, 2 златни накита и лични документи, които предала на непозната, дошла пред дома й.По случая е образувано досъдебно производство.", "date": "2017.12.15", "title": "Наивна шуменка даде 4 хил. евро на \"полицай\""}
{"url": "http://www.novinite.bg/articles/154288/15-arestuvani-predi-macha-CSKA-Sofiya-Ludogorec", "text": "15 души са били задържани преди началото на футболната среща между „ЦСКА- София“ и „Лудогорец“, играла се в четвъртък вечер на стадион „Българска Армия“ в столицата, съобщава т от МВР.На контролно-пропускателни пунктове на стадиона, полицейските служители задържали 10 мъже на възраст между 18 и 44 години и 5 непълнолетни момчета. Всички те носели забранени предмети. У трима от тях били намерени и наркотични вещества.„По време на спортното събитие не бяха допуснати сериозни нарушения на обществения ред в столицата”, обобщават от МВР. ", "date": "2017.12.15", "title": "15 арестувани преди мача „ЦСКА-София” – „Лудогорец”"}
{"url": "http://www.novinite.bg/articles/154301/290-kilograma-tyutyun-sa-izzeti-pri-operaciya-na-plovdivskata-policiya", "text": "Близо 26 000 къса цигари и 290 килограма нарязан тютюн са иззети при специализирана операция на пловдивската полиция, проведена вчера. Образувани са три бързи производства и 5 предварителни проверки.   Значително количество от контрабандните папироси – 14 540 къса, са били открити в магазин за перилни препарати в Карлово, стопанисван от 63-годишна жена.   Още 9735 къса, 65 килограма нарязан тютюн и два електрически уреда за пълнене на цигарени гилзи са конфискувани от търговски обект и прилежащи жилищни помещения в квартал “Столипиново” в Пловдив.   Като заподозрени за незаконната дейност в ареста на Шесто РУ са задържани две пловдивчанки, на 33 и 74 години. Същата мярка за неотклонение е спрямо 20-годишен младеж, който в частен имот в село Войсил съхранявал 221 килограма наситнена тютюнева листна маса. В хода на спецакцията проверки са извършени и в павилион за продажба на вестници на територията на Второ РУ в Пловдив, както и на адреси в град Хисаря и селата Калояново, Крушево и Дълбок извор.  ", "date": "2017.12.15", "title": "290 килограма тютюн са иззети при операция на пловдивската полиция"}
{"url": "http://www.novinite.bg/articles/154255/Oshte-tri-jeni-obviniha-Dastin-Hofman-v-seksualen-tormoz", "text": "Самият актьор все още не е коментирал новите обвинения, но адвокатът му ги определил като „клеветнически лъжи\".", "date": "2017.12.15", "title": "Още три жени обвиниха Дъстин Хофман в сексуален тормоз"}
{"url": "http://www.novinite.bg/articles/154305/Razbiha-narkogrupa-pechatala-falshivi-pari", "text": "Печатница за фалшиви пари е разбита в България.Антимафиотите са заловили престъпна група, която освен с печатането на ментетата, се е занимавала и производство и търговия с наркотици.\"Задържани са печатарски машини. Те са с изключително високо качество. За една от тях има подозрение, че е укрита и е прекарала доста време дори под земята, за да бъде изведена сега\", уточни главният прокурор Сотир Цацаров.", "date": "2017.12.15", "title": "Разбиха наркогрупа, печатала фалшиви пари"}
{"url": "http://www.novinite.bg/articles/154324/Zadarjaha-policejski-inspektor-v-Blagoevgrad", "text": "Арестуваха полицейски инспектор в Благоевград. Той е задържан при операция на „Вътрешна сигурност“ на ОД на МВР и Районна прокуратура – Благоевград.Задържаният е инспектор Петър Китанов,който е отведен в следствения арест. Предстои повдигане на обвинение за лично укривателство, заявиха от районната прокуратура. Срещу него има съмнения, че е осигурявал чадър над хора от крими контингента.Директорът на полицията в Благоевград - комисар Николай Хаджиев, потвърди за провежданата акция и че има задържан полицейски инспектор от Второ районно управление. Петър Китанов е дългогодишен служител на реда в областния център. ", "date": "2017.12.15", "title": "Задържаха полицейски инспектор в Благоевград"}
{"url": "http://www.novinite.bg/articles/154251/18-shofori-upotrebili-na-narkotici-sa-hvanati-sled-8-dekemvri", "text": "В навечерието на студентския празник в периода от 7-10 декември има 18 случая след употреба на  и 45 случая с алкохол. От началото на зимния сезон са проверени над 45 000 автомобила като са наложени повече от 19 000 санкции. По отношение на гумите има значително по-малко нарушения - 390 случая, при които са установени нарушители за разкъсани или иззети нарушения. Това каза в \"Денят започва\"  от \"Пътна полиция\". В студиото гост бе и климатологът доц. Георги Рачев, който каза какво време ни очаква през декември.Инсп.Мария Ботева, Пътна полиция: Българите се подготвиха и всички водачи на МПС вече знаят какво да правят. Резултатите от акция \"Зима\" са доста шокиращи. От страна на водачите най-често нарушение през ноември, е, че има неизправности по осветителните системи, чистачки или устройствата за течност.\r\n\r\n\r\n\r\n", "date": "2017.12.15", "title": "18 шофьори, употребили на наркотици са хванати след 8 декември"}
{"url": "http://www.novinite.bg/articles/154296/Arestuvaha-trima-maje-za-telefonna-izmama", "text": "Задържаха трима мъже и жена за телефонна измама. В акцията са участвали криминалисти от София, Велико Търново и Националната полиция, съобщиха от МВР.Обект на измамата е била столичанка. Деянието е станало на 14 декември. Операцията е проведена от служители на Главната дирекция \"Национална полиция\", ОДМВР-Велико Търново и СДВР.Извършителите - тримата мъже - П. П. /23 г./, Ж. А. /23 г./ и К. В. /24 г./ са задържани в Павликени, област Велико Търново. Жената - М. Ц. /74 г./ е била куриер. Тя е задържана в София, близо до дома на измамената, с 600 лева.В момента на задържането, и у четиримата са открити мобилни телефони и СИМ-карти. 23-годишните П. П. и Ж. А., са известни на органите на реда и са осъждани, а 24-годишният К. В. е с регистрация в полицията.Материалите са докладвани на Софийската районна прокуратура. На тримата мъже са наложени мерки за неотклонение \"задържане под стража\" за срок до 72 часа.", "date": "2017.12.15", "title": "Арестуваха трима мъже за телефонна измама"}
{"url": "http://www.novinite.bg/articles/154320/Po-strogo-nakazanie-za-osaden-zakanil-se-s-ubijstvo-na-sadiyata", "text": "Варненската районна прокуратура иска по-тежко наказание за затворник, заканил се с убийство на съдия и отправял в съдебна зала обиди и заплахи към прокурор и съдия, съобщиха от държавното обвинение.В съдебната зала на Варненския окръжен съд на 10 ноември 2016 г. е произнесена 7-годишна ефективна присъда на 43-годишния Костов. Той е признат за виновен за разпространение на наркотици и за принуда. Съдът определил и мярка за ареста му.В момента, в който служителите на съдебната охрана поставяли белезниците на ръцете му, осъденият започнал да псува съдията и да се заканва, че ще го намери и убие. На излизане от съдебната зала Костов забелязал прокурора по делото и на висок глас започнал да го обижда и псува.При тези закани има образуваното дело, по което варненските съдии са си подали отвод. Делото е разпределено да се гледа в Районния съд в Балчик.За заканата с убийство и за хулиганството в съдебната зала съдът му наложил общо наказание 2 години лишаване от свобода при строг режим. След групиране на наказанията съдебният състав му определил 7 години лишаване от свобода при строг режим.Янко Костов е осъждан многократно. Три от предишните му осъждания също са за хулиганство. Имал е и присъда за закана с убийство.Делото по протеста на Районната прокуратура във Варна ще бъде насрочено за разглеждане в Добричкия окръжен съд.", "date": "2017.12.15", "title": "По-строго наказание за осъден, заканил се с убийство на съдията"}
{"url": "http://www.novinite.bg/articles/154349/Zadarjaha-chetirima-mnimi-policai-vzeli-5-evro-ot-shofor", "text": "Четирима мними полицаи са задържани след сигнал в РУ - Свиленград.Малко след полунощ днес, турски шофьор съобщил, че мъже в зелени полицейски униформи спрели управлявания от него товарен автомобил на разклона за автомагистрала „Марица“ край Любимец и му поискали пари. Той дал им 5 евро и си заминали. След сигнала оперативна група веднага тръгнала към посоченото място. Междувременно, друг турски водач съобщил от района на ГКПП - Капитан Андреево за същата случка, но уточнил, че не е спрял, тъй като автомобилът, с който били „полицаите“, не бил служебен, съобщиха от пресцентъра на ОДМВР - Хасково. Минути по-късно, криминалисти от участъка в Любимец задържали четирима жители на Любимец, на възраст от 19 до 24 години. След като признали за деянието, са задържани за срок до 24 часа. ", "date": "2017.12.15", "title": "Задържаха четирима мними полицаи, взели 5 евро от шофьор"}
{"url": "http://www.novinite.bg/articles/154360/Ostavat-v-aresta-momchetata-prostrelyali-taksimetrov-shofor-v-Yambol", "text": "Остават в ареста двамата ученици, простреляли таксиметров шофьор в Ямбол. Те са обвинени в извършването на грабеж и опит за убийство на таксиметров шофьор, съобщиха от Окръжна прокуратура в Ямбол.Симеон Д. е на 18 години, а Костадин С. е непълнолетен. И двамата са от Ямбол. Около 20.30 часа на 11 декември двамата в съучастие са направилиопит да отнемат чужди движими вещи от владението на 31 - годишен таксиметров шофьор. Двамата младежи се опитали да задигнат лек автомобил \"Форд\" и парите от оборота на таксиметровия шофьор. За целта двамата употребили сила и заплашване - възпроизвели изстрели с газов пистолет и въздушна пушка в областта на гърба на водача, което според прокуратурата е опит за убийство.Мотивите на държавното обвинение за постоянното задържане на младежите са, че те могат да извършат друго престъпление или да се укрият. Прокуратурата имала и обосновано предположение, че именно двамата са извършители на деянието.Определението на Окръжния съд в Ямбол подлежи на обжалване пред Апелативен съд - Бургас. ", "date": "2017.12.15", "title": "Остават в ареста момчетата, простреляли таксиметров шофьор в Ямбол"}
{"url": "http://www.novinite.bg/articles/154252/CSKA-Sofiya-naj-nakraya-vze-proslovutiya-kolumbiec", "text": "Веднага след победата на Лудогорец с 2:1, ръководството на ЦСКА-София финализира трансфера на колумбийския централен нападател Жан Карлос Бланко от Ла Екуидад, предаде  .25-годишният офанзивен футболист попадна в трансферна сага, която се бавеше повече от седмица. Бланко премина медицински тестове и договори личните си условия с клуба от \"Българска Армия\" навреме, но единствената пречка пред осъществяване на сделката бе агентът му. Мениджърът не успя да се разбере дълго време с ръководството, като искаше прекалено висок бонус.Договорът на Бланко е дългосрочен, като влиза в сила от 1 януари 2018 година. Колумбиецът изгледа срещата с \"орлите\" от трибуните и остана впечатлен от атмосферата на дербито.\"Щастлив съм, че ще играя за клуб с такава публика. Имах чувството, че съм на някой от големите сблъсъци на Латинска Америка. Не искам да давам обещания, но за такива фенове ще играя с цялото си сърце и душа\", сподели 25-годишният нападател.Бланко е играл последните три години в тима от родината си Ла Екуидад. Освен на върха на атаката, той може да действа от втора позиция, както и по фланговете.", "date": "2017.12.15", "title": "ЦСКА-София най-накрая взе прословутия колумбиец"}
{"url": "http://www.novinite.bg/articles/154253/Bebro-si-caka-na-Playstation-i-ne-mu-puka", "text": "Димитър Бербатов бързо се контузи в Индия и е в почивка. Благоевградчанинът има с какво да “убие” времето, в което не може да тренира. Нападателят на Керала Бластърс е с мускулна травма и се очаква да се завърне на терена в края на месеца. Преди 3 часа той публикува своя снимка, на която показва, че се е отдал на игра на своя Playstation, като набляга на FIFA, Call of Duty и Sniper Elite.“Когато си контузен и няма много какво да правиш… Виждате ли приятелите ми зад мен… Трябва да им обърна известно внимание сега”, е написал Бебро към поста във Фейса. Публикацията вече събра няколко хиляди харесвания и коментари. Преди дни Бербатов разкри, че вече пише мемоарите си, но явно играта на Playstation е по-интересна към момента.", "date": "2017.12.15", "title": "Бебро си цъка на Playstation и не му пука"}
{"url": "http://www.novinite.bg/articles/154230/Putin-i-Tramp-razgovaryaha-po-telefona", "text": "Владимир Путин и Доналд Тръмп са провели телефонен разговор, в който са обсъдили редица въпроси, включително разрешаването на ядрения проблем на Корейския полуостров.Инициативата е била на американската страна, уточнява Кремъл, предаде Нова телвизия.По време на годишната си пресконференция в четвъртък Путин говори дълго за отношенията между САЩ и Русия. Той посочи и евентуални преговори със Северна Корея като една от възможностите за полезно сътрудничество между Москва и Вашингтон. ", "date": "2017.12.15", "title": "Путин и Тръмп разговаряха по телефона"}
{"url": "http://www.novinite.bg/articles/154243/Osvobodiha-pod-garanciya-shofora-pregazil-studentka-na-peshehodna-pateka", "text": "Съдът пусна на свобода под гаранция от 5000 лева шофьора, чийто камион уби момиче на пешеходна пътека в Благоевград, посочи Нова телевизия.   На третия ден от трагедията шофьорът Илия Шопов се изправи пред съда. Дъщеря му Десислава коментира инцидента:   „Баща ми е зле, защото това е една голяма трагедия. Много съжалявам за това момиче, защото е на 19 години и животът тепърва е пред нея, а вече не е”, каза Десислава Шопова.   Днес на фаталното кръстовище започна да се работи ударно. Студентите не излязоха на сутрешен протест, но заедно с местните стриктно наблюдаваха работата на общината.   По обед цветята от пешеходна пътека бяха събрани, за да се подсили маркировката. Страховете в хората обаче останаха.  Хората настояват да има камери за видеонаблюдение, както и полицейски патрули в пиковите часове. Подписката с исканията им вече е внесена в общината. Кметът на града обеща да се съобрази с тях.   Три дни след инцидента от десетките паркирани неправилно автомобили в района няма и следа.", "date": "2017.12.15", "title": "Освободиха под гаранция шофьора, прегазил студентка на пешеходна пътека"}
{"url": "http://www.novinite.bg/articles/154247/Razmerat-na-zaplata-zavisi-i-ot-tova-kade-si-zavarshil-visshe-obrazovanie", "text": "Качеството на висшето ни образование продължава да е твърде различно, когато говорим за различните ни университети. Това сочи извод от 7-ото издание на рейтинговата система на университетите в България.Фрапиращ пример сочи, че да учиш информатика в Софийския университет може да ти донесе 3500 лева заплата в бъдеще, докато със същата специалност, но завършена в Шуменския университет, ще си докарваш 900 лева, пише expert.bgНай-високи и продължава да носи обучението по информатика и компютърни науки - 2212 лв. облагаем доход (при среден за страната 1148 лв.), математика - 1963 лв., компютърна и комуникационна техника - 1698 лв., обществено здраве - 1662 лв., проучване и добив на полезни изкопаеми - 1661 лв., металургия - 1602 лв., военно дело - 1551 лв., фармация - 1405 лв., медицина - 1398 лв., и електротехника - 1390 лв. Най-ниско възнаграждение пък получават завършилите музикално и танцово изкуство - 726 лв., педагогика на обучението по... - 727 лв., педагогика - 755 лв., стоматология - 757 лв., социални дейности - 800 лв.Остава решаващо къде е учил студентът - ако е завършил педагогика в СУ, облагаемият му доход би бил 875 лв., а ако е получил дипломата си за учител от Югозападния университет, възнаграждението му ще е 671 лв. В СУ например информатиката носи 3494 лв., докато в Русенския - 1046 лв., а в Шуменския - едва 908 лв. По същия начин машинното инженерство, завършено в МГУ, дава 2210 лв., в Тракийския - 735 лв., а в ЮЗУ - само 547 лв. Почти 4 пъти е разликата във възнагражденията и на завършилите математика в СУ - 2388 лв., и в Шуменския - едва 657 лв. Единствено при специалностите в държавния сектор като здраве, образование, отбрана, медицина и т.н. няма значение къде е придобито висшето образование.В направленията с най-добра реализация и тази година няма промени - най-голям шанс човек да си намери работа предлагат военно дело (0.19% безработица), медицина (0.30%), фармация (0.48%), стоматология (0.68%), металургия (1.25%), обществено здраве (1.54%), музикално и танцово изкуство (1.60%), здравни грижи (1.71%), транспорт (1.96%) и архитектура (1.99%). Най-висока е безработицата в направленията религия (4.29%), социални дейности (4.12%), материали и материалознание (4.10%), педагогика на обучението по (различни предмети) (3.98%), животновъдство (3.80) и др.Безработицата сред завършилите висше образование в последните 5 г. намалява от 3.38% през м.г. на 2.91% през т.г. \"За първи път безработицата пада под 3%, докато през 2013 г. беше над 4%. В някои професионални направления, например в сферата на отбраната и здравето, тя клони към нула, а в други, в които традиционно нивото ѝ е високо - като религия и социални дейности, тя пада до 4%\", коментира Георги Стойчев от \"Отворено общество\".Увеличение се наблюдава и в заплатите на висшистите - ако през м.г. средният облагаем доход на завършилите бе 1020 лв., т.г. той расте до 1075 лв. (при едва 900 лв. през 2013 г.). \"Броят на професионалните направления, които вървят с над 1000 лв. доход, се увеличава от 20 на 30\", посочи Георги Стойчев. Той открои две области, които обикновено остават встрани от обществения интерес - проучване и добив на полезни изкопаеми и металургия. И двете са в топ 6 по и, но сред 4-те, които обучават студенти с най-нисък успех от дипломата за средно образование, т.е. те са с най-голяма добавена стойност. Просветното министерство смята да предложи законови промени - към трите приоритетни направления, които през м.г. получиха неограничен прием (математика, информатика и комуникационна и компютърна техника), догодина ще се добавят още няколко - физически и химически науки, както и химични технологии, религия и теология и материали и материалознание. \"Приемът в направленията икономика и администрация ще бъде намален навсякъде\", посочи просветният министър Красимир Вълчев. Той даде заявка да обяви нулев държавен прием в 15 програми в различни университети. Най-общо става дума за програми, в които студентите са под 15 души. Така например от догодина икономика по държавна поръчка може би вече няма да се предлага в Шуменския университет, Бургаския \"Проф. А. Златаров\", Техническия университет в Габрово и т.н.", "date": "2017.12.15", "title": "Размерът на заплата зависи и от това къде си завършил висше образование"}
{"url": "http://www.novinite.bg/articles/154232/Vlastite-razsledvat-ujasyavashtata-katastrofa-vav-Franciya", "text": "Все още не са ясни причините за тежката катастрофа във Франция, при която загинаха четири деца. Автобус с ученици беше блъснат от влак край град Перпинян.Ранени са 16 деца, поне 11 от тях - тежко. Някои от пострадалите бяха откарани с медицински хеликоптер в по-големи градове.Автобусът е бил разцепен на две от удара. Все още не е ясно как се е озовал на линията, когато е преминавал влакът.Президентът на Франция Еманюел Макрон написа съболезнователно обръщение към роднините и близките на пострадалите. ", "date": "2017.12.15", "title": "Властите разследват ужасяващата катастрофа във Франция"}
{"url": "http://www.novinite.bg/articles/154315/Kamion-blasna-v-nasreshtnoto-kola-ima-zaginal", "text": "Един човек загина при челен сблъсък между тежкотоварен и лек автомобил на пътя Казанлък-Стара Загора в петък сутрин.Инцидентът станал около 09.20 ч. Камионът се ударил в лекия автомобил със старозагорска регистрация малко преди разклона за град Мъглиж, предаде Нова.Шофьорът на автомобила е загинал на място. Според другия водач жертвата се движел хаотично по платното и за да избегне катастрофа, бил принуден да навлезе в насрещното платно. Въпреки всички маневри, се стигнало до сблъсък.Инцидентът затвори пътя Казанлък-Стара Загора. Трафикът се пренасочва по обходни маршрути.", "date": "2017.12.15", "title": "Камион блъсна в насрещното кола, има загинал"}
{"url": "http://www.novinite.bg/articles/154285/Ne-minava-den-bez-policai-da-zalovyat-drogiran-shofor", "text": "Не минава ден без служители на пътна полиция да заловят шофьор, седнал зад волана след употреба на наркотици. Това се случва, въпреки ежедневната информация за акции срещу употребата и разпространението на дрога, предаде Дарик. Около 00:40 ч., на ул. „Ивайло\" в Габрово, полицейски екип спрял за проверка л.а. „Хонда“. Установено е, че водачът – 27-годишен от Габрово, управлява МПС след употреба на наркотични вещества – техническото средство отчело положителен резултат за амфетамин.  По случая е образувано бързо полицейско производство.", "date": "2017.12.15", "title": "Не минава ден без полицаи да заловят дрогиран шофьор"}
{"url": "http://www.novinite.bg/articles/154238/Obviniha-nyujorkchanka-v-prane-na-bitkojni-za-finansirane-na-Islyamska-darjava", "text": "Нюйоркчанка е обвинена в пране на биткойни и други криптовалути и прехвърляне на парите в чужбина в помощ на терористичната групировка \"Ислямска държава\", предаде Асошиейтед прес.Прокуратурата обвинява 27-годишната Зобия Шахназ в банкова измама и пране на пари. Бившата лаборантка се сдобила с измама с 85 000 д. чрез банков кредит и кредитни карти, за да купи онлайн биткойни и други дигитални валути. След това превела над 150 000 д. на лица и компании фантоми в Пакистан, Китай и Турция, твърдят разследващите.Според обвинението Шахназ многократно е влизала в пропагандни сайтове на групировката. Тя е била разпитвана на международно летище \"Джон Ф. Кенеди\" в през юли, когато се опитала да отпътува за Сирия.Адвокатът на обвиняемата твърди, че тя е изпращала парите в помощ на сирийски бежанци.", "date": "2017.12.15", "title": "Обвиниха нюйоркчанка в пране на биткойни за финансиране на \"Ислямска държава\""}
{"url": "http://www.novinite.bg/articles/154239/Napadeniya-s-noj-v-Holandiya", "text": "Най-малко двама души са убити при две отделни  с нож в холандския град Маастрихт. Ранени са трима. Двата инцидента са се случили в жилищен квартал в северната част на града. Нападателите са задържани. Според полицията не става дума за терористични атаки, предаде БНТ.", "date": "2017.12.15", "title": "Нападения с нож в Холандия"}
{"url": "http://www.novinite.bg/articles/154240/Nestabilna-ostava-obstanovkata-v-Blizkiya-Iztok", "text": "Палестинското ислямистко движение\" Хамас\" отбеляза 30 години от своето създаване с голям митинг, по време на който лидерът на движението призова за ново въстание срещу Израел. Решението на Доналд Тръмп да признае Ерусалим за столица на Израел предизвика протести на Западния бряг и в ивицата Газа, някои от които прераснаха в остри сблъсъци с израелските сили за сигурност. Израел, от своя страна, затвори граничните си пунктове с Ивицата Газа в отговор на ракетния обстрел от страна на палестинците. Още за обстановката в Близкия изток очаквайте в 8.30 по БНТ на живо от Ерусалим от специалните ни пратеници Надежда Василева и Лъчезар Ораков, предаде БНТ.", "date": "2017.12.15", "title": "Нестабилна остава обстановката в Близкия Изток"}
{"url": "http://www.novinite.bg/articles/154234/Masov-glad-zastrashava-edna-treta-ot-Jemen", "text": "Една трета от районите в Йемен с общо население 10,4 милиона души са застрашени от масов глад, съобщи пред медии Фархан Хак, говорител на генералния секретар на ООН, цитиран от ТАСС.По думите му хуманитарната ситуация в страната стремително се влошава заради продължаващия конфликт и ограничения внос на стоки и суровини, необходими за \"оцеляването на йеменския народ\".\"Хората не знаят как да намерят храна, което ги прави все по-уязвими на болести\", посочи Хак.Представителят на ООН призова коалицията начело със Саудитска Арабия, която подкрепя правителството в конфликта, да не възпрепятства доставките на хуманитарна помощ и търговските пратки. По думите му от вдигането на блокадата над Йемен коалицията е допуснала в страната пет съда със 116 тона храни и други стоки от първа необходимост. Други шест кораба не са успели да стигнат до пристанищата Ходейда и Ас Салиф, защото не са получили разрешение да влязат в териториалните води на Йемен, допълни Хак.", "date": "2017.12.15", "title": "Масов глад застрашава една трета от Йемен"}
{"url": "http://www.novinite.bg/articles/154254/24-chasova-stachka-blokira-obshtestveniya-sektor-v-Garciya", "text": "Недоволството е срещу планираните съкращения на бюджетните разходи, които трябва да бъдат приети под натиска на международните кредитори. Стачка блокира обществения сектор в Гърция. Недоволството е срещу планираните съкращения на бюджетните разходи, които трябва да бъдат приети под натиска на международните кредитори.предаде БНТ.24 -часова  паразилизира  по призив на двата най-големи синдиката. Около 30 000 души излязоха на протест в Атина. Многохилядна демонстрация имаше и в Солун. Гневът е насочен срещу мерките на правителството, които са в изпълнение на условията на международните кредитори.Давид, пенсиониран механоинженер: От 2008 година досега Европейския съюз само влошава ситуацията. Предполага се, че това е подкрепа за ? Не мисля така!Плановете на гръцкото правителството са драстично да намали пансиите и да увеличи данъците. Целта е да се гарантира бюджетен излишък и достатъчен растеж на икономиката, както поискаха ЕС, ЕЦБ и МВФ.Давид, пенсиониран механоинженер: Дългът расте, безработицата - също. 50% от младите хора са без работа.Стачката засегна обществения сектор. Училищата и съдилищата бяха затворени, работеха само спешните отделения на болниците, графикът на градския транспорт бе силно нарушен. Фериботите и влаковете спряха, а всички вътрешни полети бяха отменени.Гръцките журналисти също се присъединиха към протеста.", "date": "2017.12.15", "title": "24-часова стачка блокира обществения сектор в Гърция"}
{"url": "http://www.novinite.bg/articles/154258/24-chasova-stachka-blokira-obshtestveniya-sektor-v-Garciya", "text": "Недоволството е срещу планираните  на , които трябва да бъдат приети под натиска на международните кредитори. Стачка блокира  в Гърция. Недоволството е срещу планираните  на , които трябва да бъдат приети под натиска на международните кредитори.24 -часова стачка паразилизира Гърция по призив на двата най-големи синдиката. Около 30 000 души излязоха на протест в Атина. Многохилядна демонстрация имаше и в Солун. Гневът е насочен срещу мерките на правителството, които са в изпълнение на условията на международните кредитори.\r\n\r\n\r\n\r\n\r\n\r\n", "date": "2017.12.15", "title": "24-часова стачка блокира обществения сектор в Гърция"}
{"url": "http://www.novinite.bg/articles/154231/Sreshtata-na-varha-na-liderite-ot-ES-prodaljava", "text": "В Брюксел продължава срещата на върха на страните от Европейския съюз, предаде Нова телевизия.Лидерите на 27-те страни членки трябва да решат дали е постигнат достатъчен напредък в преговорите за Brexit между Брюксел и Лондон. Очаква се да бъде даден мандат за продължаване на преговорите във втората фаза, въпреки отслабените позиции на Тереза Мей в британския парламент.Държавните и правителствени ръководители ще обсъдят и проектите за реформа на Еврозоната.В четвъртък европейските лидери решиха да удължат с шест месеца икономическите санкции срещу Русия, наложени заради намесата й в конфликта в Украйна. ", "date": "2017.12.15", "title": "Срещата на върха на лидерите от ЕС продължава"}
{"url": "http://www.novinite.bg/articles/154261/Yaponska-kompaniya-plashta-chast-ot-zaplatite-v-bitkojn", "text": "Японската компания GMF Rnternet ще започне да плаща част от заплатите на работещите в нея в биткойни, тъй като се стреми да разбере по-добре виртуалната валута, каза говорител на фирмата.Компанията, която ръководи широк спектър от бизнеси, свързани с интернет, включително финанси, реклами и интернет структура, ще започне да плаща по 100 000 йени (890 долара) месечно в биткоини на работещите за нея от февруари. „Служителите могат – ако искат -0 да получават заплатата си в биткоини“, каза пред AFP говорителят на компанията Харуми Ишии. „Надяваме се да подобрим грамотността си по въпроса за виртуалната валута като започнем да я използваме реално.“Офертата ще бъде отворена за около 4000 служители от конгломерата на GMO в Япония, каза Ишии. тя.И през следващия месец ще се присъедини към така наречения бизнес \"Bitcoin mining\" - придобивайки правото да получава нови биткоини като награда за това, че помага за запазването на сигурността на мрежата чрез одобряване на транзакциите.Стойността на биткоините в света тази години рязко се увеличи, стартирайки през янеари от 1000 долара, за да достигне тази седмица 17 000 долара.", "date": "2017.12.15", "title": "Японска компания плаща част от заплатите в биткойн"}
{"url": "http://www.novinite.bg/articles/154267/Prezidentskite-izbori-v-Rusiya-shte-sa-na-18-mart", "text": "Горната камара на руския парламент единодушно одобри днес постановление, с което насрочва  на  на 18 март 2018 г., предаде ТАСС.Документът ще бъде обнародван на 18 декември, съобщи на заседанието Андрей Клишас, председател на комисията по конституционно законодателство и държавно строителство.Това ще бъде официалният старт на изборната кампания в Русия. Едва след публикуване на постановлението партиите ще могат да организират , а независимите кандидати да събират групи в своя подкрепа, посочва агенцията.", "date": "2017.12.15", "title": "Президентските избори в Русия ще са на 18 март"}
{"url": "http://www.novinite.bg/articles/154269/Dnes-zapochva-parvata-stachka-v-istoriyata-na-Rajaner", "text": "Првата стачка в 32-годишната история на \"Райънер\" (Ryanair) започва в петък в Италия, където за 4 часа спират работа пилоти и наземен персонал. Нискоразходната авиокомпания има полети от България до Милано, Пиза, Рим и Венеция.Проблемът за ръководството и клиентите се разраства с 24 часова стачка на някои нейни пилоти в Ирландия и Португалия на 20 декември, сряда. Колегите им в Германия и Испания обмислят дали да се присъединят. Подробности за това кои полети ще бъдат засегнати в седмицата точно преди Коледа ще бъдат обявени в понеделник, 18 декември.Регистрираната в Ирландия авиокомпания и не признава профсъюзи в дейността си и залага на собствена система за колективно договаряне, извършвано според ирландското законодателство.Ръководството предупреди стачкуващите, че може да не получат повишения и че самолетите може да бъдат преместени към бази с по-ниски разходи.", "date": "2017.12.15", "title": "Днес започва първата стачка в историята на \"Райънер\""}
{"url": "http://www.novinite.bg/articles/154275/NATO-izrazi-trevoga-ot-identificirani-ruski-yadreni-raketi", "text": "НАТО изразява тревога от идентифицирани руски ракетни системи, се казва в изявление на Пакта, цитирано от БНР.От Алианса смятат, че става дума за ядрени ракети със среден обсег и призовават Русия да отговори на притесненията по същество и прозрачно, като се ангажира с технически диалог със Съединените щати.От 30 години договорът за тези ракети бе ключов за евроатлантическата сигурност. С премахването на цял клас американски и руски оръжия, той допринесе за стабилността и намали риска от потенциален конфликт, заявяват от НАТО. От Алианса приветстват усилията на Съединените щати да ангажират Русия в двустранен и многостранен формат по този случай и добавят, че Алиансът остава изцяло ангажиран към спазването на договора, допълва БНР.Вчера началникът на отбраната на Великобритания маршал Стюарт Пийч обяви и други опасения - че Русия може да прекъсне интернет връзката между страните от НАТО. Той заяви, че руски кораби са били забелязани в Атлантическия океан близо до кабели, пренасящи интернет трафик между САЩ и Европа.", "date": "2017.12.15", "title": "НАТО изрази тревога от идентифицирани руски ядрени ракети"}
{"url": "http://www.novinite.bg/articles/154281/Yaponiya-nalaga-novi-sankcii-na-Severna-Koreya", "text": "Япония обяви, че е наложила нови санкции срещу Северна Корея, за да засили натиска върху изолираната комунистическа държава да се откаже от ядрената и ракетната си програма.\"Северна Корея изстреля междуконтинентална балистична ракета, която се приземи в нашата изключителна икономическа зона и продължава да повтаря провокативни коментари\", подчертаха японските власти.Добавя се, че Япония е решила да наложи нови санкции заради \"допълнително засилване на натиска\" върху Пхенян, тъй като страната е изправена пред \"неотложна заплаха, невиждана досега\", след като Северна Корея изстреля междуконтинентална балистична ракета, прелетяла над нейна територия през септември.Новите санкции са насочени към над 210 физически и юридически лица, включително банки, въглищни и транспортни компании.Уточнява се, че активите на 19 юридически и физически лица от Северна Корея ще бъдат замразени. Освен физически и юридически лица от Северна Корея, санкциите също така ще бъдат наложени и на други страни, включително Русия и Китай.", "date": "2017.12.15", "title": "Япония налага нови санкции на Северна Корея"}
{"url": "http://www.novinite.bg/articles/154292/Rusiya-ne-bila-gotova-da-zadushava-ikonomicheski-Severna-Koreya", "text": "Руският заместник-министър на външните работи Игор Моргулов обяви, че Русия не е готова да подкрепи нови санкции срещу Северна Корея, които биха задушили икономически изолираната комунистическа държава, съобщават руски медии.Моргулов също така е цитиран да казва, че натискът върху Северна Корея се приближавал до \"червена линия\" и че гаранциите за сигурност на САЩ за Северна Корея могат да бъдат обект на преговори между Пхенян и САЩ.Вчера руският президент Владимир Путин предупреди за катастрофа, ако САЩ нападнат Северна Корея. По думите му, комунистическата страна не виждала друг начин да се защити освен да разработи оръжия за масово унищожение. ", "date": "2017.12.15", "title": "Русия не била готова да задушава икономически Северна Корея"}
{"url": "http://www.novinite.bg/articles/154298/Trima-zaginali-pri-samoletna-katastrofa-v-Germaniya", "text": "Двама австрийци и един германец са загинали при катастрофа на малък самолет в Югозападна Германия, съобщава \"Асошиейтед прес\", позовавайки се на информация от местната прокуратура.Самолетът Чесна 510 се е разбил късно снощи в гориста местност близо до град Равенсбург. Машината е излетял от Франфурт и е пътувал за Фридрихсхафен, който се намира на около 20 км от мястото на катастрофата.От прокуратурата посочиха, че двама от загиналите австрийските пилоти на самолета - мъже на 45 и 49 години. Също така е загинал и германски пасажер, живеещ в района на езерото Констанц.Спешните екипи са успели да открият телата въпреки силния снеговалеж, но разследването на причината за инцидента е трябвало да бъде отложено заради неблагоприятните атмосферни условия.", "date": "2017.12.15", "title": "Трима загинали при самолетна катастрофа в Германия"}
{"url": "http://www.novinite.bg/articles/154311/Belgrad-Kosovo-e-srabskiyat-Jerusalim", "text": "Сръбският външен министър Ивица Дачич заяви, че Сърбия и Израел имат традиционно приятелски отношения и че Косово е сръбският Йерусалим, информира RTKLive.\"Косово е нашият Йерусалим\", каза Дачич на пресконференция по случай 25 г. от установяване на дипломатическите отношения между Сърбия и Израел.Министърът добави, че Белград цени принципната позиция на еврейската държава за непризнаване едностранното обявяване на независимост от страна на Косово, което според Дачич \"отразява по положителен начин качеството и съдържанието на отношенията между двете държави като цяло\".", "date": "2017.12.15", "title": "Белград: Косово е сръбският Йерусалим"}
{"url": "http://www.novinite.bg/articles/154314/ES-udaljava-sankciite-sreshtu-Rusiya", "text": "Лидерите на ЕС дадоха зелена светлина за удължаване с шест месеца на тежките икономически санкции срещу Русия, наложени заради намесата й в конфликта в Украйна, съобщи председателят на Европейския съвет Доналд Туск, цитиран от Reuters.\"ЕС е единодушен за продължаването на икономическите санкции срещу Русия\", написа Туск в Тwitter. Решението, взето на срещата на върха в Брюксел, ще бъде официално прието от 28-те страни членки на ЕС през следващите седмици. Украинският президент Петро Порошенко приветства в страницата си във Facebоok това \"важно политическо решение\", взето заради нарушаването на териториалната цялост на Украйна и нежеланието на Русия да спре хибридната агресия срещу Украйна. Срещата на върха на ЕС потвърди подкрепата си за принципа на двете държави при регулирането на кризата в Близкия изток, която се изостри след решението на САЩ да признаят Ерусалим за столица на Израел и да преместят там посолството си. \"Срещата на върха на ЕС потвърди подкрепата си за принципа на двете държави. Позицията ни за Ерусалим остава без промяна\", посочи Туск в Twitter. На 11 декември, след среща на европейските министри на външните работи, европейският топ дипломат Федерика Могерини заяви, че страните от ЕС не разглеждат въпроса за преместване на посолството си в Израел и не планират да предприемат каквито и да било действия спрямо статута на Ерусалим, докато той не бъде съгласуван в преговори между Израел и Палестина. Тя също така посочи, че за Брюксел единственият приемлив начин за разрешаване на конфликта е последователното изпълнение на принципа за две държави. ", "date": "2017.12.15", "title": "ЕС удължава санкциите срещу Русия"}
{"url": "http://www.novinite.bg/articles/154248/Za-pet-godini-994-deca-v-SASht-zaginali-ot-ognestrelno-orajie", "text": "В САЩ 994 деца на възраст под 12 са загинали от огнестрелно оръжие за пет години - от масовия разстрел на ученици в началното училище \"Санди Хук\", Кънектикът, през 2012 година, досега. Това съобщи телевизия Ен Би Си, цитирана от ТАСС.Телевизията уточнява, че е стигнала до тази цифра след анализ и обработка на данни от многобройни източници, макар да не разполага с пълни сведения за всяка жертва и обстоятелствата около смъртта й.В резултата се включват и случаи, когато сред хипотезите на полицията е самоубийство, както и случайни убийства, пише БТА.Трагедията в \"Санди Хук\" се разрази през декември 2012 година, когато 20-годишен маниак разстреля 20 деца на 6-7 годишна възраст и шестима възрастни в началното училище.", "date": "2017.12.15", "title": "За пет години: 994 деца в САЩ загинали от огнестрелно оръжие"}
{"url": "http://www.novinite.bg/articles/154297/SASht-iskat-bezuslovni-pregovori-s-KNDR", "text": "Специалният посланик на САЩ за Северна Корея изрази надежда Пхенян да приеме дипломатическото предложение на държавния секретар Рекс Тилърсън за безусловни разговори, въпреки че офертата е в противоречие с позицията на Белия дом, съобщава АП.Джоузеф Юн заяви пред журналисти в Банкок, че разговорите могат да се проведат без предварителни условия и ще бъдат в съответствие с двойния подход на Вашингтон за оказване на натиск и обвързване с Пхенян за ядрената програма.Юн призна, че не е ясно дали Северна Корея е склона да участва в преговори след ускоряването на ядрената си дейност, пояснявайки, че е \"много трудно се разбере какви са им намеренията без реален диалог\".\"Мисля, че това, за което Тилърсън говори, е, че искаме диалог с тях. Отворени сме за диалог и се надявам, че те ще се съгласят\", изтъкна дипломатът в края на обиколка в две държави, включително и визита в японската столица Токио.Не е ясно как Вашингтон ще инициира разговори със Северна Корея.Посещението на Юн в Тайланд съвпадна с визита на представители на КНДР, но американският дипломат изтъкна, че това е чиста случайност и не се е срещал с тях.Във вторник по време на реч във Вашингтон Тилърсън заяви, че САЩ са склонни да започнат дипломатически преговори със Северна Корея без предварителни условия.Но от Белия дом обявиха, че няма да има преговори, докато КНДР не се съгласи да се обсъди ядрената и ракетна програма. Белият дом също настоява Пхенян да прекрати провокациите.Междувременно руският външен министър Сергей Лавров заяви, цитиран от Ройтерс, че прекратяване изпълнението на иранската ядрена програма би изпратило грешен сигнал що се отнася до опитите за разрешаване на ситуацията със Северна Корея.Всички опити за провокиране на военен сценарий за Северна Корея ще доведат до катастрофа, предупреди той пред руския парламент.", "date": "2017.12.15", "title": "САЩ искат безусловни преговори с КНДР"}
{"url": "http://www.novinite.bg/articles/154327/Federalna-komisiya-v-SASht-otmeni-pravilata-za-neutralnost-v-internet", "text": "Американската федерална комисия за регулиране на съобщенията (FCC) взе решение, което ще преобърне правилата в интернет. Комисията реши да отмени правилата за неутралност в интернет, което потенциално ще прекрои онлайн картата по неописуем начин, коментира The New York Times.Т.нар. правила за неутралност гарантираха, че големите интернет провайдъри не могат да установят монопол, като на практика блокират по-малки играчи на пазара – чрез такси по отношение на различни видове услуги и чрез такси за определено съдържание, или дори чрез директно блокиране. Освен това, федералното правителство в САЩ вече няма да може да регулира високоскоростния интернет и това ще се счита за услуга, точно както за услуга се считат например ползването на телефонни линии.Председателят на FCC Аджит Пай защити решението, като каза, че с него гиганти като AT&T ще могат да предлагат много по-широк спектър от услуги, което реално е в плюс за потребителите. Всъщност решението беше взето с 3:2 гласа и точно този на Пай се оказа решаващ.Решението на FCC отразява виждането на администрацията на Доналд Тръмп, като ще минат минимум няколко седмици, преди то да влезе реално в сила и то в случай че няма битка в съда, каквато изглежда се очертава. Освен това, конгресмени и сенатори от страна на Демократическата партия вече публично обявиха, че ще изготвят законопроект, с който да блокират решението на FCC. ", "date": "2017.12.15", "title": "Федерална комисия в САЩ отмени правилата за неутралност в интернет"}
{"url": "http://www.novinite.bg/articles/154325/ES-sas-zelena-svetlina-za-zapochvane-na-vtoriya-krag-pregovori-za-Brekzit", "text": "Лидерите на Европейския съюз дадоха зелена светлина за започване на втория кръг преговори за Брекзит, съобщават световни агенции.Евролидерите се съгласиха да се пристъпи към втората фаза от преговорите за Брекзит. Поздравления за премиера на Великобритания Тереза Мей, написа председателят на Европейския съвет Доналд Туск в \"Туитър\".По време на първата фаза Европейската комисия и Лондон договориха ключови въпроси като правата на гражданите на ЕС и на Великобритания след Брекзит, границата между Северна Ирландия и Ирландия и сметката за \"развод\", която Обединеното кралство трябва да изплати на Брюксел.Сега преговорите ще се насочат към бъдещите търговски отношения между съюза и Обединеното кралство.", "date": "2017.12.15", "title": "ЕС със зелена светлина за започване на втория кръг преговори за Брекзит"}
{"url": "http://www.novinite.bg/articles/154249/Amazon-stoplya-otnosheniyata-s-Google-i-Apple", "text": "Американският гигант Amazon.com ще започне отново да продава в онлайн магазина си Google Chromecast и Apple TV, които се конкурират с нейният Fire TV, разкри говорител на Amazon пред Ройтерс.Компанията беше премахнала устройствата за видео стрийминг от уебсайта си през 2015 г. Тогава Amazon обясни хода си, като заяви, че иска да избегне объркването на потребителите, които могат да очакват, че услугата Prime Video ще е достъпна на тези устройства, продавани в платформата ѝ.„Водим продуктивни разговори с Amazon за постигането на споразумение да печелим от общите си клиенти. Надяваме се, че ще успееш да достигне до споразумение, за да се справим с тези въпроси скоро“, коментира говорител на Google.През миналата седмица Google заяви, че ще блокира YouTube от колонките Echo и телевизорите Fire на Amazon.Но отново през миналата седмица Apple обеща, че услугата Prime Video ще стане достъпна за Apple TV, с което подсказа за връзките си с Amazon. CNET писа първи за завръщането на Apple TV и Google Chromecast в платформата на Amazon.Apple не е отговорила на запитванията за коментар.", "date": "2017.12.15", "title": "Amazon стопля отношенията с Google и Apple"}
{"url": "http://www.novinite.bg/articles/154318/Norvegiya-dekriminalizira-narkoticite", "text": " става първата скандинавска държава, която  те, пише \"Индипендънт\".Мнозинството депутати в норвежкия парламент подкрепят историческата промяна, включително консерваторите, либералите и две леви партии.Те възлагат задача на правителството да промени политиката към те.Но се подчертава, че марихуаната и други  не се легализират, а се т.Доклад за те от 2017 г. на страната показва, че през 2014 г. 266 души са загинали от наркотици. Опиатите са най-често използваните наркотици. може да се присъедини към държави като Португалия, Холандия, Уругвай и някои американски щати като Калифорния и Колорадо, които имат либерални закони за те. ", "date": "2017.12.15", "title": "Норвегия декриминализира наркотиците"}
{"url": "http://www.novinite.bg/articles/154330/Martin-Shulc-preporacha-pregovori-za-sformirane-na-koaliciya-s-Merkel", "text": "Лидерът на Германската социалдемократическа партия (ГСДП) Мартин Шулц препоръча партията му да започне проучвателни преговори с консерваторите на канцлера Ангела Меркел за сформиране на управляваща коалиция. Това обяви източник от ГСДП, цитиран от \"Ройтерс\".Ръководството на ГСДП се е срещнало тази сутрин, за да обсъди покана от консерваторите на Меркел да влязат в коалиционни преговори, като Шулц се очаква да даде отговор в ранния следобед германско време.ГСДП, която претърпя най-лошия си изборен резултат в следвоенната епоха на парламентарните избори през септември, първоначално планираше да остане в опозиция, но беше подложена на натиск да преосмисли позицията си, след като Меркел не успя да сформира трипартийна коалиция със Зелената партия и Свободната демократическа партия.Междувременно заместник-председателят на ГСДП Олав Шолц, който е кмет на Хамбург, подчерта, че Германия се нуждае от стабилно правителство, способно да играе водеща роля в Европейския съюз.По думите та Шолц, Германия имала отговорност към Европа да сформира стабилно правителство и призова колегите си да не препъват преговорите с ненужни червени линии.\"Германия се нуждае от стабилно правителство, защото е най-голямата страна в Европейския съюз\", допълни Шолц.", "date": "2017.12.15", "title": "Мартин Шулц препоръча преговори за сформиране на коалиция с Меркел"}
{"url": "http://www.novinite.bg/articles/154333/Razbita-e-teroristichna-kletka-na-Islyamska-darjava-v-Sankt-Peterburg", "text": "Седем участници в терористична клетка на \"Ислямска държава\" са задържани в Санкт Петербург за подготовка на терористични актове, съобщи центърът на връзки с обществеността на руската Федерална служба за сигурност, цитирана от ТАСС.Клетката е била ръководена от главатари на международната терористична организация в чужбина по интернет месинджъра \"Телеграм\", се казва в съобщението.Участниците планирали да извършат на 16 декември поредица от терористични актове чрез самовзривяване на терорист камикадзе в едно от култовите учреждения в града, а също убийства на граждани и взривяване на саморъчни бомби на места, където се събират много хора.При спецоперацията по арестите са иззети значително количество взривни вещества, компоненти за саморъчни взривни устройства, автоматично оръжие, боеприпаси, екстремистка литература. Ликвидирана е лаборатория за изготвяне на взривни устройства, добавя ФСБ.", "date": "2017.12.15", "title": "Разбита е терористична клетка на \"Ислямска държава\" в Санкт Петербург"}
{"url": "http://www.novinite.bg/articles/154331/Parvata-godina-na-Tramp-v-Beliya-dom", "text": "\"Вижте колко много постигнах. Вашата страна започва наистина да се справя добре. Фондовите борси са в подем, армията става истински силна, ще построим СТЕНАТА, най-ниска безработица от 17 години. . . \" - така президентът и главнокомандващ Доналд Тръмп поздрави в Туитър сънародниците си за Деня на благодарността (23 ноември). Какви са обаче фактите? Тръмп, чийто рейтинг се срина до най-ниска стойност за края на първата година от мандата, е убеден, че американската икономика може да постигне прираст от 6 процента. Самохвалство според Асошиейтед прес, която цитира експерти от централната банка и икономисти, че реалистичната прогноза е годишният прираст да бъде около 2 процента. Досега правителството не е представило нито един анализ в подкрепа на растежа, пожелан от Тръмп, добавя АП. Постижение във вътрешната политика - засега слабо според Франс прес - е придвижването в Конгреса на данъчната реформа, - едно от основните предизборни обещания на Тръмп. Приет е компромис за хармонизиране на версиите на закона, гласувани в двете камари. Но Тръмп понесе тежко поражение на междинните избори за сенатор в щата Алабама - традиционна крепост на републиканците - където техният кандидат Рой Мур, обвинен в сексуално посегателство, но подкрепян до последния миг от президента въпреки възраженията на съпартийците му, бе победен от демократа Дъг Джоунс. Така републиканското мнозинство в Сената се стопи от два на един гласа до \"санитарния минимум\" от 51 срещу 49. Три парламентарни комисии - по правосъдието и по разузнаването в Сената и по разузнаването в Камарата на представителите - разследват дали е имало намеса на Русия в изборния процес в САЩ през 2016 г. Твърденията за руска намеса в полза на тогавашния републикански кандидат за президент Доналд Тръмп разследва и специалният прокурор Робърт Мълър, който може да предяви обвинения за престъпни деяния, за разлика от парламентарните комисии, които могат да направят констатации за нарушения и да предложат законови промени. Разследването на Мълър, за което досега са похарчени близо 7 милиона долара, опасно напредва към най-близкото обкръжение на Тръмп, включително към членове на неговото семейство, след като бившият съветник по националната сигурност Майкъл Флин призна, че е лъгал за контактите си с бившия руски посланик и се съгласи да съдейства на следствието. Мълър е предявил обвинения на четирима души, но засега президентът не е пряко разследван. След признанията на Флин сенаторката Даян Файнстайн от Демократическата партия каза, че излизат наяве разкрития, които могат да доведат до обвинение срещу Тръмп във възпрепятстване на правосъдието. В такъв случай не е изключено срещу него да бъде задействана процедура за импийчмънт, посочва Франс прес. При всеки нов ход в разследването Тръмп яростно туитва, че няма никакъв сговор с Русия и разгаря лютата вражда с традиционните медии, разпространяващи според него \"фалшиви новини\". Мантрите \"Америка на първо място\" и \"Да направим Америка отново велика\", привидно определят външната политика на Тръмп. Откак той влезе в Белия дом, САЩ се оттеглиха или заявиха намерение да се оттеглят от редица международни споразумения: - САЩ обявиха, че прекратяват участието си в Световния договор за миграцията, защото редица текстове са в разрез с политиката на правителството на Тръмп към имиграцията и бежанците. - САЩ заявиха, че напускат Организацията на ООН за образование, наука и култура (ЮНЕСКО), защото е антиизраелска. - Тръмп оттегли САЩ от Парижкото споразумение за климата, сключено от 195 държави през 2015 г., защото го смята за несправедливо към неговата страна. На втората годишнина от споразумението президентът на Франция Еманюел Макрон елегантно отвърна на Тръмп с девиза \"Да направим планетата отново велика\". - Веднага след като влезе в Белия дом на 20 януари, Тръмп изтегли САЩ от Транстихоокеанското партньорство, подписано през 2015 г. с 15 страни от Азиатско-Тихоокеанския район (сред тях не е Китай). Вместо това президентът иска двустранни договори, които \"да върнат работните места и индустрията на американска земя\". - Тръмп се зарече да \"скъса\" ядреното споразумение с Иран, но в крайна сметка само отказа да потвърди, че Техеран спазва ангажиментите си, и прехвърли на Конгреса отговорността да реши съдбата на споразумението. - Тръмп започна нови преговори за Северноамериканското споразумение за свободна търговия със САЩ, Мексико и Канада. Ако до края на годината тези преговори не дадат искания от Тръмп резултат, Вашингтон ще се оттегли и от това споразумение. - Тръмп иска реформиране на ООН и я обвинява в бюрокрация и лошо управление. - Президентът нарече Организацията на Северноатлантическия договор (НАТО) \"отживяла\", после оттегли думите си и поиска страните в НАТО да увеличат разходите за отбрана. По-късно той отказа ясно да потвърди дали ще се придържа към член 5 от Вашингтонския договор за колективната отбрана, който гласи, че нападение срещу една държава от НАТО е нападение срещу всички. - В туит с небивало остър тон Тръмп се нахвърли срещу Тереза Мей, която го порица, че е препратил в Туитър скандални видеозаписи на малочислена британска крайнодясна група, наричаща се \"Великобритания на първо място\". Тръмп призна Йерусалим за столица на Израел, вероятно под влияние на своя зет и старши съветник в Белия дом Джаред Къшнър, който има нови идеи за постигане на мир в Близкия изток - чрез сближаване на арабските страни и Израел в общ фронт срещу Иран. Но този ход, който е в разрез с принципите на мирния процес, разпали гняв в арабски и мюсюлмански страни и призиви за нова интифада в навечерието на коледните празници. Ходовете на Тръмп са в пълна противоположност с външната политика, следвана от американските президенти в последните десетилетия - и демократи, и републиканци. Ако специалният прокурор Мълър намери доказателства за руска намеса в изборния процес в САЩ миналата година, над бъдещето на Тръмп ще надвиснат много въпроси. Един от тях би бил дали действията му са направлявани от Владимир Путин и зависим ли е от него. Неотдавна, на годишния Форум за национална отбрана, носещ името на покойния президент Роналд Рейгън, съветникът по националната сигурност Хърбърт Макмастър обяви Тръмп за модерния Рейгън. Той заяви, че сегашният президент ще възроди международния престиж на Америка и ще възстанови доверието на нейните граждани, както направи Рейгън преди едно поколение, пише в. \"Вашингтон пост\". Но наблягайки на приликите между двамата, Макмастър не каза нищо за това колко различни са те. Тръмп редовно отблъсква съюзници и къса с международни организации и договори. Наред с това постоянно смекчава антиамериканската стратегия на Русия и рисува в розово картината на намеренията на Китай към САЩ. За разлика от Рейгън, който вярваше в свободната търговия, Тръмп налага протекционизъм. Над гроба на Роналд Рейгън в неговата президентска библиотека са изписани думите му: \"Знам в сърцето си, че човекът е добър, че справедливостта в крайна сметка ще възтържествува, че всеки човек е достоен и животът му има предопределена цел\". Рейгън вярваше, че Америка трябва да бъде образец за нравственост и лъч светлина за човечеството, и че неговите действия и думи трябва да отговарят на този стандарт. \"Президент Тръмп, Вие не сте Роналд Рейгън\", пише в заключение Вашингтон пост\".", "date": "2017.12.15", "title": "Първата година на Тръмп в Белия дом"}
{"url": "http://www.novinite.bg/articles/154337/Turciya-predpriema-dejstviya-za-otmyana-na-reshenieto-na-Tramp-za-Jerusalim", "text": "Турция стартира инициативи в ООН за отмяна на решението на американския президент Доналд Тръмп да признае Йерусалим за столица на Израел. Това обяви турският президент Реджеп Тайип Ердоган, цитиран от \"Ройтерс\".Говорейки пред тълпа, събрала се в централния анадолски град Коня посредство видеоконферентна връзка, Ердоган подчертал, че Турция най-напред ще поиска отмяна на решението в Съвета за сигурност, а ако това не се осъществи, страната ще се опита да намери решение на казуса в Общото събрание на ООН.В сряда лидерите на мюсюлманските страни се събраха в Истанбул и осъдиха действията на Тръмп по отношение на Йерусалим, като призоваха света да реагира, като признае Източен Йерусалим за столица на Палестина.", "date": "2017.12.15", "title": "Турция предприема действия за отмяна на решението на Тръмп за Йерусалим"}
{"url": "http://www.novinite.bg/articles/154340/Viktor-Orban-Borbata-za-migrantite-beshe-ojestochena", "text": "След като страните от Централна и Източна Европа се противопоставиха срещу това да приемат повече бежанци, министър-председателят на Унгария Виктор Орбан днес разясни каква е скалата на разделението по въпросите, свързани с миграция в ЕС.Орбан направи това с видео в социалната мрежа Фейсбук. В клипа премиерът на Унгария колоритно обяснява вчерашната вечерна среща на върха в Брюксел, съобщи АП.\"Часът е 12.40 след полунощ. До сега се борихме един с друг. Борбата беше ожесточена, вид политически близък бой\", пише в съобщението на Орбан. Той казва и че поляците, унгарците, чехите и словаците \"са се справили добре в битката\" срещу онези, които са се надявали, че Вишеградските държави ще поемат повече бежанци от тези, които живеят в лагери в Италия и Гърция.\"Ние задържахме нашите позиции, но не успяхме да убедим противниците си\".", "date": "2017.12.15", "title": "Виктор Орбан: Борбата за мигрантите беше ожесточена"}
{"url": "http://www.novinite.bg/articles/154342/Liderite-ot-ES-utvardiha-starta-na-vtorata-faza-ot-pregovorite-za-Brexit", "text": "Правителствените и държавни лидери на Европейския съюз одобриха започването на следващата фаза на преговори за излизането на Великобритания от структурите на Общността. Това съобщи председателят на Европейския съвет Доналд Туск в петък, предава AFP, цитирана от \"Фокус\".„Лидерите на ЕС се съгласиха да преминем към втората фаза от разговорите за Brexit. Поздравления“, написа полският политик в социалната мрежа Twitter.Британският министър-председател Тереза Мей пристигна в Брюксел с отслабени позиции, след като в сряда парламентът в Лондон прие законодателни промени, които гарантират, че депутатите, а не кабинета ще имат последната дума за договора с Брюксел. Налице бяха опасения, че европейските лидери ще поставят под съмнение дали тя има необходимата политическа подкрепа в Лондон, за да сключи сделката.", "date": "2017.12.15", "title": "Лидерите от ЕС утвърдиха старта на втората фаза от преговорите за Brexit"}
{"url": "http://www.novinite.bg/articles/154347/Germaniya-kupuva-do-60-novi-tejkotovarni-helikoptera-ot-SASht", "text": "Началникът на отбраната на Германия е одобрил планове за закупуване на 45 до 60 нови тежкотоварни хеликоптера, като стойността на обществената поръчка е близо 4 млрд. евро.За изпълнители на поръчката се състезават двете най-големи американски военнопромишлени производствени компании. Това е разкрил източник, запознат с решението, съобщава \"Ройтерс\".Генерал Фолкер Викер е подписал документ, който стартира дългоочакваната конкурентна битка между хеликоптер CH-53K на \"Локхийд Мартин\" и CH-47 на \"Боинг\", но подчерта, че не е взето решение за предпочитан модел хеликоптер.Германското военно министерство очаква да подаде искане за информация през втората половина на 2018 г. след завършването на проучването на способностите на въпросните летателни машини, като се очаква сключването на договора да бъде осъществено през 2020 г.", "date": "2017.12.15", "title": "Германия купува до 60 нови тежкотоварни хеликоптера от САЩ"}
{"url": "http://www.novinite.bg/articles/154354/Amerikancite-smyatat-che-Tramp-e-napravil-neshto-nezakonno", "text": "Повечето американци смятат, че президентът на САЩ Доналд Тръмп е направил нещо незаконно или най-малко неетично относно връзките между президентската му кампания и Русия. Те също така са на мнение, че той се опитва да възпрепятства разследването за възможни връзки на кампанията му с Русия, съобщава АП.Но новото социологическо проучване на Associated Press-NORC показва, че дълбоко разделената страна е повече разтревожена за здравеопазването и икономиката, отколкото за някакви връзки на Тръмп с Кремъл.Изследването също разкрива, че американците не са щастливи от начина, по който Тръмп действа по отношение воденото от Конгреса и специалния прокурор Робърт Мълър разследване.Четирима на 10 американци вярват, че президентът е направил нещо незаконно що се отнася до Русия, докато трима на десетима американци казват, че той най-малко е направил нещо в разрез с етиката. 68% пък не одобряват действията му за разследването.Има и значително партийно разделение. Демократите са далеч по-разтревожени от действията на Тръмп в сравнение с републиканците. 62 на сто от демократите заявяват, че Тръмп е направил нещо незаконно, докато 5% от републиканците споделят това мнение. Сред републиканците 33 на сто са на мнение, че той е направил нещо неетично, докато 60% - Тръмп не е направил нищо грешно.63% от анкетираните американци смятат, че Тръмп се е опитал да възпрепятства разследването дали предизборният му щаб е имал контакти с Русия.Четирима на 10 американци отговарят, че разследването за намеса на Русия е много или изключително важно за тях.В проучването, проведено от 7 до 11 декември, са участвали 1 020 души.", "date": "2017.12.15", "title": "Американците смятат, че Тръмп е направил нещо незаконно"}
{"url": "http://www.novinite.bg/articles/154344/Opredeliha-duma-na-godinata", "text": "Оксфордският речник на английския език призна силата на младите с избора на думата на 2017 г. , предаде БТА. Победителят е думата \"youthquake\" (младежки трус).Употребата на тази дума се е увеличила пет пъти от миналата година. Определението й е \"значима културна, политическа или социална промяна, предизвикана от действия или влияние на младежи\", уточнява Асошиейтед прес.Думата е изкована преди 50 години от тогавашната главна редакторка на сп. \"Вог\" Даяна Вриланд. Тя се използва за явления като нарастващата подкрепа на младите за британската Лейбъристка партия и за избора на 30-годишни лидери във Франция и Нова Зеландия. На второ и трето място са \"broflake\" - бял мъж, който лесно се засяга от възгледи, не съвпадащи с неговите, и компромат. ", "date": "2017.12.15", "title": "Определиха дума на годината"}
{"url": "http://www.novinite.bg/articles/154361/Germaniya-i-Franciya-s-obsht-plan-za-reforma-na-evrozonata", "text": "Германия и Франция ще разработят съвместно предложение за реформа на еврозоната до март догодина.Това заяви канцлерът на ФРГ Ангела Меркел след заключителната за годината среща на върха на държавните и правителствени лидери на Европейския съюз, предава AFP, цитирана от \"Фокус\".„Искаме до март да намерим обща позиция, която е изключително важна“, подчерта Меркел на брифинг. До нея бе френският президент Еманюел Макрон.", "date": "2017.12.15", "title": "Германия и Франция с общ план за реформа на еврозоната"}
{"url": "http://www.novinite.bg/articles/154353/Novi-sblasaci-mejdu-palestinci-i-izraelci-zaradi-Jerusalim", "text": "Протестиращи палестинци влязоха в сблъсъци с израелски сили за сигурност, докато конфронтацията продължава заради решението на американския президент Доналд Тръмп да признае Йерусалим за столица на Израел през миналата седмица, съобщава \"Асошиейтед прес\".След петъчните мюсюлмански молитви, палестинците са хвърляли камъни по израелски войници, които са отговорили със сълзотворен газ в Западния бряг и по границата между Израел и Ивицата Газа.Израелската полиция заяви, че палестинец е бил прострелян, след като той нападнал полицай с нож близо до град Рамала в Западния бряг. Полицаят бил ранен леко в рамото. Нападателят е бил откаран от мястото на събитията от медицинската служба на Червения кръст. Състоянието му остава неясно.Говорителят на здравното министерство на Газа от своя страна заяви, че петима  са били ранени при сблъсъци на две места по границата на Газа с Израел. Той уточни, че те са били ранени от жив огън и състоянието им не е тежко.Палестинците започнаха сблъсъци с израелски войници в Западния бряг и по границата на Газа, веднага след като Тръмп призна Йерусалим за столица на Израел. Ислямистката екстремистка палестинска групировка ХАМАС, която контролира , призова за нова интифада срещу  в отговор на решението на Тръмп.Решението на Тръмп се отклони от водената от десетилетия политика на САЩ, която се изразяваше в това, че съдбата на Йерусалим трябва да бъде решена чрез преговори между израелци и палестинци. Протести в отговор на решението на Тръмп бяха организирани и в други арабски и мюсюлмански страни в Близкия изток и по света.", "date": "2017.12.15", "title": "Нови сблъсъци между палестинци и израелци заради Йерусалим"}
{"url": "http://www.novinite.bg/articles/154364/Napuskame-ES-na-29-mart-2019-g-obyavi-Mej-dokato-ES-govori-za-2021-g", "text": "Ние ще напуснем ЕС на 29 март 2019 г. Това обяви премиерът на Великобритания Тереза Мей, цитирана от британски медии.Докато насоките на ЕС за предстоящите преговори ясно показват, че Обединеното кралство ще остане пълноправен член на съюза и през преходния период до 2021 г., включително ще спазва законодателството на Общността и четирите свободи, Мей заяви: \"Ние ще напуснем ЕС на 29 март 2019 г.\".Министър-председателят каза пред журналисти, че втората фаза от преговорите за Брекзит ще започне веднага, въпреки че председателят на Европейската комисия Жан-Клод Юнкер изрично подчерта, че преговорите ще стартират през март 2018 г.\"Това е важна крачка по пътя към плавен и организиран Брекзит, за който хората гласуваха през юни 2016 г. Великобритания и ЕС показаха какво може да бъде постигнато с ангажимент и упоритост от двете страни\", каза тя.Мей поясни, че все още има много работа, но обещава Брекзит да направи Великобритания по-силна, по-безопасна и по-просперираща.", "date": "2017.12.15", "title": "Напускаме ЕС на 29 март 2019 г., обяви Мей, докато ЕС говори за 2021 г."}
{"url": "http://www.novinite.bg/articles/154356/Predstoyat-tejki-pregovori-predupredi-ES-London", "text": "Основните лидери на ЕС обявиха, че втората фаза от преговорите за Брекзит ще бъде още по-тежка, пишат британските вестници \"Гардиън\" и \"Индипендънт\".По-рано днес евролидерите дадоха зелена светлина за започване на втора фаза от преговорите за Брекзит.Германският канцлер Ангела Меркел заяви след края на последната среща на върха на ЕС за тази година, че втората фаза от преговорите ще бъде \"дори по-тежка\". Тя приветства \"единството\" на 27-те страни членки, както и френският президент Еманюел Макрон, който също бе на пресконференцията с канцлера.Макрон поясни, че са успели да запазят целостта на единния пазар и съгласуваност с \"нашите правила\".Според двамата политици решението за пристъпване към втората фаза представлява значителен напредък.Председателят на Европейския съвет Доналд Туск и председателят на Европейската комисия Жан-Клод Юнкер също дадоха съвместна пресконференция.Туск разкри, че съюзът започва \"проучвателни контакти\" с Великобритания за отношенията след Брекзит. Преговорите, по думите му, ще започнат през следващата година.Започването на втората фаза от преговорите нямаше да бъде възможно без единството на ЕС, работата на главния преговарящ за ЕС Мишел Барние и конструктивните усилия на премиера на Великобритания Тереза Мей, каза Туск.Според него целта на Мей да се сключи окончателно споразумение до март 2019 г. е \"реалистична\", но преговорите ще бъдат \"драматично различни\" от първата фаза.Той призова за запазване на единството и \"повече яснота за тяхната (Великобритания) визия\".Юнкер изрази увереност споразумението за Брекзит да бъде одобрено от Европейския парламент и Лондон. Той обеща да работят с \"нашите британски приятели\". Юнкер е \"убеден\", че споразумението може да бъде ратифицирано до октомври 2018 г.Истинските преговори по втората фаза ще започнат от март 2018 г. Не мога да кажа кога ще приключат, добави той.", "date": "2017.12.15", "title": "Предстоят тежки преговори, предупреди ЕС Лондон"}
{"url": "http://www.novinite.bg/articles/154365/Nova-nadejda-za-izlizane-ot-politicheskata-kriza-v-Germaniya", "text": "Социалдемократическата партия на Германия се съгласи да започне проучвателни преговори за формиране на правителство с консерваторите на канцлера Ангела Меркел. Това заяви източник от партията, цитиран от Ройтерс.Осведомителната агенция отбелязва, че новината увеличава надеждите за прекратяване на изключително необичайната политическа криза в най-голямата икономика в Европа.По-рано днес съобщихме, че лидерът на Германската социалдемократическа партия (ГСДП) Мартин Шулц е препоръчал партията му да започне проучвателни преговори с консерваторите.Лидерът на социалдемократите Мартин Шулц се срещна с ръководството на партията и им препоръча да оттеглят обещанието си партията да остане в опозиция след тежката загуба на изборите през септември, каза източникът пред Ройтерс.Те приеха препоръката му, добави представителят.Партийните членове все още трябва да одобрят всеки ход, за да се върнат в правителството, което означава, че в близкия месец няма да започнат преговори с консерваторите.Източникът добави, че те ще гласуват на специален конгрес на 14 януари.Междувременно социологическо проучване на телевизия ARD показва, че 61% от анкетираните подкрепят подновяване на Голяма коалиция между консерваторите и социалдемократите.", "date": "2017.12.15", "title": "Нова надежда за излизане от политическата криза в Германия"}
{"url": "http://www.novinite.bg/articles/154282/Stud-nahluva-v-nedelya", "text": "Застудяване ще настъпи в страната от неделя, сочи метеорологичната прогноза на БАН.Температурите ще паднат чувствително, като се очаква и сняг.Още в неделя термометрите ще показват с около 10 градуса по-малко и най-високите температури ще стигнат 6 градуса. От понеделник до четвъртък се очаква максималните температури в страната да не надвишават 0-2 градуса.Минималните температури ще са между 0 и 4 градуса в неделя и понеделник, и ще паднат до -8 градуса в дните от втоrник до четвъртък, 19-21 декември.", "date": "2017.12.15", "title": "Студ нахлува в неделя"}
{"url": "http://www.novinite.bg/articles/154363/300-mlrd-evro-sa-godishni-zagubi-ot-kiber-prestapleniya-v-ES", "text": "За баланс между правата на гражданите и интересите на обществото в кибер сигурността и фокус на усилията за постигане на консенсус с участието на всички заинтересовани страни, се обявиха участниците в кръгла маса на тема \"Сътрудничество в областта на кибер сигурността и политиките за интернет - диалог България-ICANN, в светлината на Българското председателство на Съвета на ЕС 2018\".Кибер заплахите и политиките за интернет, моделът на Интернет корпорацията за присвоени имена и адреси (ICANN) за участие на всички заинтересовани страни в управлението на интернет, както и диалогът между българските институции и организацията ICANN в контекста на Българското председателство на Съвета на ЕС 2018 г. бяха акцентите на дискусиите на форума, със специалното участие на президента на ICANN Йоран Марби.Качеството ни на живот и кибер сигурността са взаимосвързани, а цифровите технологии влияят пряко върху 75% от европейската икономика. В среда, в която \"интернет на нещата\" се превръща в наша реалност, кибер заплахите придобиват водеща роля, подчерта председателят на Държавната агенция \"Електронно управление\" (ДАЕУ) Росен Желязков.През 2016 г. в Европа дневно са регистрирани над 4 000 атаки със злонамерен софтуер. 80% от европейските компании са били атакувани поне веднъж за последната година, а европейската икономика търпи близо 300 млрд. евро годишни загуби от кибер престъпления, посочи Желязков.\"Кибер сигурността не е в противоречие с Петата свобода - свободното движение на данните. Те трябва да съществуват в хармония. Затова взаимодействието с всички заинтересовани страни е ключов модел във всички формати, които ще търсят отговори на предизвикателствата в областта\", коментира Росен Желязков.По време на Българско председателство на Съвета на ЕС предстоят преговори по редица цифрови досиета - Регламента за защита на личните данни (GDPR), Директива за мрежова и информационна сигурност, ePrivacy, Европейския кодекс за електронни съобщения (Communications Code), Акт за кибер сигурност.На 25 май 2018 г. Регламентът за защита на личните данни (GDPR) ще бъде приложим в ЕС. При разследвания на кибер престъпления в много случаи се иска информация за регистрираното под конкретен домейн лице, а тази информация се предоставя от ICANN. За да бъде в съответствие с разпоредбите на Регламента обаче, може да е необходимо ICANN да преразгледа т.нар. политика \"Кой е\" (WHOIS policy), а това на свой ред би могло да доведе до затруднения в разследването на кибер престъплението, отбеляза Желязков.\"Тези законодателни актове и досиета обвързват всички \"играчи\" в сектора и чрез диалог като този се гради реална и приложима платформа за чуваемост на проблемите. Трябва да се намери онзи балансиран подход между свободата и сигурността, между правата, регламентирани в Европейската харта за правата на човека, и интереса на обществото за защита от кибер атаки и кибер престъпления\", подчерта председателят на Агенцията за е-управление.В началото на 2018 г. и под патронажа на европейския комисар по цифрова икономика и цифрово общество Мария Габриел Държавната агенция \"Електронно управление\" ще стартира национална 6-месечна информационно-образователна кампания за кибер хигиена под надслов \"Няма да ме хакнат\", обяви Росен Желязков.\"Ще се обърнем към всички ползватели на интернет от всички възрастови групи, за да ги информираме и да ги научим на базисни навици при използването на интернет. 80 на сто от кибер атаките могат да бъдат предотвратени с елементарна кибер хигиена. Над 40 милиона пароли са със слаба защита, а най-популярната парола е \"123456\".Този подход на информираност и за изграждането на \"кибер хигиенни\" навици ще допринесе за една по-чиста интернет среда\", коментира Росен Желязков.", "date": "2017.12.15", "title": "300 млрд. евро са годишни загуби от кибер престъпления в ЕС"}
{"url": "http://www.novinite.bg/articles/154329/Bryuksel-iska-po-ranni-pregovori-za-badeshtite-otnosheniya-s-London", "text": "Европейският съюз подкрепя началото на преговорите за определяне на бъдещите търговски отношения с Великобритания. Това заяви в рамките на срещата на върха на  в  председателят на Европейската комисия Жан-Клод Юнкер, цитиран от в. \"Файненшъл таймс\".\"Трябва официално да излезем със споразумение, което ще бъде представено на Европейския парламент, а след това ще започнем преговори за нашите бъдещи отношения, колкото е възможно по-скоро\", каза той.По-рано изданието съобщи, че  е затвърдил позицията си по отношение на Брекзит, като е ясно, че преговорите за бъдещи търговски отношения с  няма да започнат преди март следващата година. ще напусне  на 29 март 2019.", "date": "2017.12.15", "title": "Брюксел иска по-ранни преговори за бъдещите отношения с Лондон"}
{"url": "http://www.novinite.bg/articles/154245/Priemat-na-studenti-v-balgarskite-universiteti-prodaljava-da-namalyava", "text": "През последните четири години приемът във висшите училища за първокурсници е намален от 65 хил. на 51 хил. бройки, каза министърът на образованието и науката Красимир Вълчев при представянето на седмото издание на рейтинговата система на висшите училища у нас.Голям ли е приемът в българските висши училища - това е един от най-често дискутираните въпроси в публичното пространство, коментира министър Вълчев. Той съобщи, че през тази година приетите студенти в първи курс са 51 хил.. От тях 38 хил. са приети за обучение в образователно-квалификационните степени \"бакалавър\" и \"професионален бакалавър\".От общия прием 79 процента е приемът в редовна форма на обучение и това означава, че сред приетите първокурсници има и такива, които са завършили средно образование в предходни години, посочи министърът.През следващата година няма да утвърдим прием в 15 професионални направления в различни висши училища, по които е имало държавно субсидиран прием през предходните години. Това е предимно в професионалните направления, в които има политика за най-голямо намаление на приема - икономика, администрация и управление и туризъм, посочи Вълчев.В професионалното направление икономика във всички висши училища през последните две години се намалява приемът, дори и в Университета за национално и световно стопанство (УНСС). Същото важи и за направлението администрация и управление, с изключение на Софийския университет, обясни министър Вълчев. Той каза, че професионалните направления са 52, държавните висши училища са 37, общо с частните университетите у нас стават 51. Тези 37 държавни висши училища обучават в общо 298 професионални направления. Софийският университет например обучава в 29 направления, а Университета по архитектура, строителство и геодезия - в 1 професионално направление, отбеляза министър Вълчев.Той уточни, че от тези 298 професионални направления в 15 няма да бъде утвърден прием. \"Това не означава, че за целите професионални направления няма да бъде утвърден прием, а в отделни висши училища. Политиката за следващите години ще бъде за продължаващо намаление на приема в професионалното направление икономика\", коментира образователният министър.По думите му изводите от рейтинговата система са, че се подобряват показателите за облагаем и осигурителен доход в професионалните направления, които са приоритетни и изискват по-задълбочено изучаване на математика и природни науки.Най-много се подобрява облагаемият доход в металургията, електрониката, електротехниката, автоматиката, общото инженерство, аграрните науки, медицинските науки, информатиката и компютърните науки.Министър Вълчев призова учениците да учат математика и природни науки, ако искат да имат добра реализация. Може да прогнозираме, че това ще са професионалните направления, които ще имат най-голям очакван бъдещ ръст на доходите и най-добра реализация на пазара на труда, обобщи министър Вълчев. Според него \"може би трите професионални направления, които са с най-незаслужено ниско търсене, са математика, химически и физически науки\". Най-притеснителен е малкият брой на студентите в тези направления и затова ще направим промени в постановление 64, с което се регулира приемът, отбеляза министър Вълчев.", "date": "2017.12.15", "title": "Приемът на студенти в българските университети продължава да намалява"}
{"url": "http://www.novinite.bg/articles/154273/Piyan-shofor-otnese-patrulka-na-stolichniya-bul-Cherni-vrah", "text": "След като е загубил контрол над колата, пиян шофьор удари патрулен автомобил на Пътна полиция в София през изминалата нощ.Инцидентът е станал на булевард \"Черни връх\", докато полицаите са проверявали друга кола, съобщава БНР. Водачът е задържан.Пробата с дрегер на водача е показала близо два промила алкохол. Той се е движил със загасени фарове на автомобила си около полунощ по булевард \"Черни връх\" в София.Няма пострадали полицаи при инцидента. Униформените служители са били на мястото заради проверки, които са извършвали.По случая е образувано досъдебно производство.", "date": "2017.12.15", "title": "Пиян шофьор отнесе патрулка на столичния бул. \"Черни връх\""}
{"url": "http://www.novinite.bg/articles/154266/Ranicite-na-uchenicite-mogat-da-se-olekotyat-chrez-sedmichnite-programi", "text": "Един от вариантите, за да се намали тежестта на раниците на учениците още за втория учебен срок, е в изработването на програмата, каза днес по БНТ заместник-министърът на образованието Таня Михайлова. Тя призова, при съставянето на седмичното разписание, да не се събират в един ден много предмети, по които има тежки учебници и помагала.Михайлова допълни, че до училищата са изпратени препоръки за преглед на помагалата, които се носят, като се прецени, по кои може да се работи в домашни условия. Заместник-министърът заяви, че всъщност раниците на децата не тежат заради учебниците, тъй като теглото на целия комплект за шести клас е 4.4 кг. Допълнителните помагала, тетрадки и ненужни неща, които се слагат в чантите, докарвали теглото до 7-8 кг. Таня Михайлова призова родителите да проверяват редовно, дали в раниците няма учебници и помагала, които не са за съответния ден. тя припомни, че има и , в които децата да си държат учебниците и помагалата. Друга мярка е изработване на новите учебници от обемна хартия, която по-лека. Проблемът бил, че на нея качеството на печата не е толкова добро.", "date": "2017.12.15", "title": "Раниците на учениците могат да се олекотят чрез седмичните програми"}
{"url": "http://www.novinite.bg/articles/154227/Ochakva-ni-predimno-slanchevo-vreme", "text": "Днес ще бъде предимно слънчево, след обяд с временни увеличения на облачността, главно над Западна България. Ще се появи юг-югозападен вятър, в Източна България и северно от планините - умерен, и дневните температури ще се повишат, по-съществено в планинските райони. В западната част на Дунавската равнина и на места в Горнотракийската низина ще има мъгла и ниска облачност и там дневните температури ще останат по-ниски – около 10°. В останалата част от страната максимални - между 13° и 18°, в София около 14°.Атмосферното налягане е по-ниско от средното за декември и ще продължи да се понижава.Над планините ще бъде предимно слънчево, след обяд над масивите от Западна България с временни увеличения на облачността. Ще духа умерен, по билата - силен югозападен вятър, който през деня още ще се усили. Максимална температура на височина 1200 метра около 8°, на 2000 метра – около 3°.Над Черноморието ще бъде предимно слънчево. Ще духа до умерен юг-югозападен вятър. Максимални температури на въздуха: 13°-16°. Температурата на морската вода е 10-11°. Вълнението на морето ще бъде 2-3 бала.", "date": "2017.12.15", "title": "Очаква ни предимно слънчево време"}
{"url": "http://www.novinite.bg/articles/154355/MON-svarzva-biznes-i-obrazovanie-s-onlajn-platforma-v-stolicata", "text": "Министърът на образованието и науката Красимир Вълчев и главният изпълнителен директор на Столичната общинска агенция за приватизация и инвестиции Владимир Николов подписаха днес Меморандум за сътрудничество, чиято цел е да свърже бизнеса и образованието.Професионалното образование и като цяло реализацията на учениците е приоритет не само на МОН, но и на правителството, посочи министър Красимир Вълчев. Идеята е да свържем директно бизнеса и образованието, посочи Владимир Николов. В интернет базирана платформа, до която ще има безплатен и неограничен достъп, фирмите ще могат да обявяват стажове и обучения, както и свободни работни места.Бъдещата \"Дигитална карта на образователната система в Столичната община за подготовка на кадри\" ще дава актуална информация в кое училище колко ученици и по какви специалности се подготвят. Очаква се платформата да стартира през март.Амбицията е този проект от регионален да стане национален.", "date": "2017.12.15", "title": "МОН свързва бизнес и образование с онлайн платформа в столицата"}
{"url": "http://www.novinite.bg/articles/154257/Otide-si-narodnata-pevica-Ivanka-Pitrek", "text": "На 63-годишна възраст от този свят си отиде народната певица Иванка Иванова-Питрек, съобщиха нейни близки. Кончината й е настъпила след внезапно кратко боледуване. Преди дни тя е претърпяла тежка операция и се е лекувала в болница. Иванка Питрек е родена през 1954 година в Пазарджик. Макар да е дипломиран фелдшер, редом с основната си работа никога не се е разделяла с родни фолклор. Успява да събере и издаде над 1000 песни от Пазарджишкия край, много от които – издирени и съхранени лично от нея, с ноти и инструкции за техника на дишане при народното пеене, особености на българските фолклорни области, носии, инстументи, тактове и ритми. Книгите й са издадени, включително в електронни варианти, на български, руски, немски и английски език. До почитателите й достигат 12 от тях, 13-тата остава недовършена до смъртта й. Оставя след себе си богато наследство от записи в наши и чуждестранни радиостанции. В последните години от живота си Иванка Питрек се занимаваше и с благотворителност – беше един от доброволците във фондацията за хора с увреждания „Хефест“ в родния си град. Народната певица е сестра на починалия преди около година поет, литературен критик и политолог Тодор Биков. Засега от семейството не са обявили кога ще бъде поклонението пред тленните останки на Иванка Питрек. Много от близките й роднини са в чужбина и им е необходимо време, за да стигнат до Пазарджик и да организират погребение. Поклон пред паметта й!", "date": "2017.12.15", "title": "Отиде си народната певица Иванка Питрек"}
{"url": "http://www.novinite.bg/articles/154278/9-chujdoezichni-filma-shte-se-boryat-za-Oskar", "text": "Американската киноакадемия обяви краткия списък на чуждоезичните филми, които ще се състезават за номинация за Оскар догодина, предаде Асошиейтед прес.В листата фигурират 9 ленти, селектирани в периода от средата на месец октомври до 11 декември тази година. Те бяха отбрани от 92 представени кинотворби.Кои пет филма от достигналите до финала 9 ще се сдобият с официални номинации за златната статуетка за чуждоезичен филм ще стане ясно на 23 януари 2018 година.В краткия списък на американската киноакадемия попаднаха произведения от Чили, Германия, Русия, Сенегал, Унгария, Израел, Ливан, РЮА и Швеция.Сред тях фигурират кинотворбите \"Нелюбов\" на руския режисьор Андрей Звягинцев, \"Фантастична жена\" на чилиеца Себастиан Лелио, \"На предела\" на германския режисьор от турски произход Фатих Акин и др.Деветдесетата церемония по раздаването на наградите Оскар ще се проведе в Лос Анджелис на 4 март догодина, съобщава БТА.", "date": "2017.12.15", "title": "9 чуждоезични филма ще се борят за Оскар"}
{"url": "http://www.novinite.bg/articles/154303/Sofiya-shte-se-bori-s-mrasniya-vazduh", "text": "Тази седмица софийската градска управа отбеляза малък триумф в борбата срещу мръсния въздух като най-накрая показа авариен план за действие в дните, когато нивата на фини прахови частици (ФПЧ) превишават здравословните норми. Документът е чудесна новина за софиянци, но съдържа и няколко не толкова добри новини.Положителният прочит е, че институциите най-накрая признаха прашния проблем на града. Кризата се вижда ясно в зимната атмосфера над София от години, но досега винаги е имало само частични данни и половинчати изказвания на градската управа. Тази година, след като Европейската комисия осъди държавата, а граждани съдят общината и министъраът на екологията Нено Димов и зам.-кметът по околната среда Йоана Христова признаха проблема.Не толкова добрата новина е, че данните все още са непълни и Столична община отказва да ги даде на граждани и неправителствени организации в суров вид, който може лесно да бъде обработен и анализиран.Добра новина от новата програма е и че общината ще иска промени в законите, които да й помогнат в битката със замърсяването, като задължителни стикери за екологичния клас на автомобилите. След това по-старите автомобили ще могат да бъдат спирани от движение в центъра на града. Лошата новина е, че усилието е насочено в погрешна посока. Мръсният въздух не е само в центъра, а най-голям замърсител са печките на дърва и въглища. Затова е доста по-важно хората да получат стимули за отопление по друг начин и това ще има много по-голям ефект.Друг хубав знак е, че общината вече споменава финансови стимули за справяне с трафика като увеличаване на цената на паркирането в синя зона и намаляване на цената на билета за градски транспорт. Мерките обаче са насочени към опашката, а не към корена на проблема. Замърсяващите коли трябва да се санкционират още с данъка, а не след като излязат на улицата. Използването на градски транспорт пък трябва да се поощрява с по-добра мрежа, повече превозни средства и удължено работно време, за да е реална алтернатива на автомобила, а не с 60 стотинки отстъпка.", "date": "2017.12.15", "title": "София ще се бори с мръсния въздух"}
{"url": "http://www.novinite.bg/articles/154228/Poskapvaneto-na-vodata-dovede-protestirashti-ot-nyakolko-grada-v-Sofiya", "text": "Недоволни жители тръгват с автобуси към София, за да изразят несъгласието си с намерението на КЕВР да увеличи цената на водата за 14 града от първи януари. В петък предстои енергийният регулатор да реши какви точно ще бъдат цените, предаде Нова телевизия.\"Смятаме, че водата е необосновано увеличена и ощетява хората, които живеят тук. Хората са с ниски заплати и малки пенсии, и не могат да си плащат\", заяви жителка на Чипровци.Недоволните граждани бяха категорични, че са се организирали сами и не са били подпомагани от политически партии.  \"Спрямо качеството на водата, поскъпването е абсурдно\", каза общински съветник от БСП, който също е сред протестиращите, които пътуват към София. Неговата партия по-рано се обяви срещу увеличението. Според Корнелия Нинова увеличението не е аргументирано, а решението ще бъде взето на закрито заседание, без преди това да е минало обществено обсъждане.Готвеният скок на цените предизвика недоволство в много от градовете, където вече имаше протести. Най-сериозен скок се готви за жителите на Ямбол - с 20%, и във Враца - с 13%. За столицата очакваното поскъпване е с близо 10%. Готвеното поскъпване предизвика недоволство в много градове. От комисията обясниха, че по-високите цени ще доведат до по-добро качество на услугата.", "date": "2017.12.15", "title": "Поскъпването на водата доведе протестиращи от няколко града в София"}
{"url": "http://www.novinite.bg/articles/154309/Darjavata-spira-parite-za-obuchenie-na-studenti-po-ikonomika-v-nyakoi-universiteti", "text": "Броят на студентите у нас през 2017 г. е с 10% по-малък, отколкото през 2013 година. Това става ясно от данните в рейтинговата система на университетите, чието най-ново издание бе представено вчера в МОН след актуализация от \"Отворено общество\" и \"Сирма солюшънс\".Заради намалелия прием през следващата година няма да има държавно финансиране на места за първокурсници в 15 професионални направления (т.е. няма да има държавна поръчка за тях) в някои университети, обяви министър Красимир Вълчев.Сред направленията са икономика, администрация и управление, както и туризъм, а сред висшите училища - Шуменският университет, Бургаският университет \"Проф. д-р Асен Златаров\" и Техническият университет в Габрово.Вълчев не уточни кои са останалите направления и висши училища. Проектът за изменение на съответното постановление на МС,  който би дал яснота, още не е публикуван.Рейтингът обаче показва, че най-слабо представилите се висши училища в обучението по направление икономика са Технически университет - Габрово и Колеж по мениджмънт, търговия и маркетинг - София (с краен резултат 34 при максимален 100). Те заемат последното 19-о място сред университетите, които провеждат обучение по това направление. 18-о е Висшето училище по сигурност и икономика в Пловдив (36). Висшето училище по агробизнес и развитие на регионите - Пловдив има само точка повече - 37, и заема 17-ата позиция, а Бургаският университет \"Проф. д-р Асен Златаров\" е 16-и с  39 точки. Непосредствено преди него е Шуменският университет \"Епископ Константин Преславски\". Той е 15-и с 40 точки. 14-ото място делят Европейско висше училище по икономика и мениджмънт - Пловдив и Висше училище по мениджмънт - Варна (40 точки).В другото посочено от министъра направление - администрация и управление - Американският университет и Софийският университет делят първото място с по 64 точки, а последни са:\r\n\r\n17. Висше училище по агробизнес и развитие на регионите - Пловдив - 35 т.16. Висше училище по сигурност и икономика - 39 т.16. Аграрен университет - Пловдив - 39 т.15. Технически университет - Габрово - 40 т.14.  Европейско висше училище по икономика и мениджмънт - Пловдив - 41 т.13. Висше училище по телекомуникации и пощи - София - 42 т.13. Висше училище по мениджмънт - 42 т.12.  Югозападен университет \"Неофит Рилски\" - Благоевград - 44 т.12. Университет \"Проф. д-р Асен Златаров\" - Бургас - 44 т.В тези две направления има и сериозен отлив на студенти, показват данните. В най-масовото - икономика - те са намалели от 60 535 на 47 131 от 2013-а до 2017 г., или с над 22%. В администрация и управление те са били 27 663 през 2013 г. и 20 133 през 2017-а, тоест с над 27% по-малко.По отношение на туризма безспорният лидер е Софийският университет с 55 точки, с 10 повече от втория - Икономически университет - Варна. От 9-те висши училища със специалности в това направление последното място е за Колеж по туризъм - Благоевград - 24 т. Осмата позиция делят Шуменски университет \"Епископ Константин Преславски\" и Висше училище по мениджмънт (Варна) с по 33 точки. Седми е  Пловдивски университет \"Паисий Хилендарски\" с 35 т. На шесто място е Аграрен университет - Пловдив (39). С точка повече петото място заема Университет \"Проф. д-р Асен Златаров\" - Бургас.Данните за безработицата сред висшистите не представят трите направления в по-добра светлина - процентите им са над средния за всички направления (2.91%). Сред висшистите, завършили туризъм, безработицата е 3.72%, при администрация и управление - 3.34%, а при икономика - 3.26%.\r\n\r\nНе е изненадващо и кои са направленията, чиито възпитаници имат най-високия облагаем доход - информатика и компютърни науки (2 212.79 лв.), математика (1 963.82 лв.) и комуникационна и компютърна техника (1 698.56 лв.). Веднага след тях е обществено здраве с 1 662.24 лв.Водещите университети в обучението по информатика са СУ (74 т. от 100 възможни), Американският университет и Нов български университет (по 63 т.) и Университетът по библиотекознание и информационни технологии (58 т.).При математиката от четирите включени в класацията университети най-добри са СУ и Технически университет - София.ТУ-София е безспорният лидер в обучението по комуникационна и компютърна техника със 71 точки. Втори е Технически университет - Варна със сбор от 61 т. Нов български университет се нарежда на трето място с 57 т.Паралелно с политиката за свиване на предлагането в най-масовите, но не особено ефективни направления, ще се стимулират направления с недостиг на кадри - към сегашните (информатика, компютърни науки, математика) ще се прибавят материали и материалознание, религия и теология. Там догодина приемът на студенти по държавна поръчка ще е неограничен.", "date": "2017.12.15", "title": "Държавата спира парите за обучение на студенти по икономика в някои университети"}
{"url": "http://www.novinite.bg/articles/154265/Britanski-ministar-Balgarite-na-Ostrova-nyamat-povod-za-pritesnenie", "text": "„Няма поводи за притеснения, в Обединеното кралство има повече от 85 хил. българи – искаме да останат, ще им дадем статут на уседналост, ако искат. Искаме за българите Обединеното кралство да бъде предпочитана дестинация” , коментира британският министър на търговията Грег Хендс, който е на посещение у нас.Относно възможностите за работа на българи в Обединеното кралство, той обясни, че това ще е част от всеобхватна бъдеща имиграционна политика на британското правителството.„Обединеното кралство иска да остане отворена страна, особено по отношение на търговските взаимоотношения, искаме да гарантираме, че нашите компании ще приемат най-умните”, посочи Хендс.„Ние напускаме ЕС, но това не означава, че напускаме Европа. Уверени сме, че бъдещите ни отношения с ЕС ще бъдат прекрасни”, каза той.„Много скоро Обединеното кралство ще бъде най-големият търговски партньор на Европа, ще се осъществява много по-голям обем търговия с Обединеното кралство, отколкото със САЩ и Китай, например. Нужно ни е да постигнем търговски споразумения без никакви търкания, които да работят гладко и да осигурим безпроблемния поток на хора и услуги.„Във финансовата рамка, която приключва 2020 г., Обединеното кралство гарантира плащанията си, така че на никоя държава няма да се наложи да плаща повече или да получава по-малко. Това е много добра оферта, защото ние излизаме през 2019 г.”, отвърна британският министър в отговор на въпрос кой ще плати повече за британското излизане от съюза – ЕС или Обединеното кралство.„Обединеното кралство ще остане голям приятел на България, имаме дълга история на отношения в подкрепа на България, задачата ми е да помогна да се развива още повече търговията между двете държави. Тя се развива много бързо, тъй като тук много британски компании имат представителства. Освен това очакваме да видим и как ще протече българското председателство, догодина Обединеното кралство все още ще е член на ЕС и очакваме да работим с България по важни въпроси като Западните балкани”, посочи още Хендс.", "date": "2017.12.15", "title": "Британски министър: Българите на Острова нямат повод за притеснение"}
{"url": "http://www.novinite.bg/articles/154276/Chovek-zagina-pri-chelen-sblasak-na-kamion-i-kola-kraj-Kazanlak", "text": "Един човек загина след  на товарен и  на пътя  тази сутрин.Инцидентът стана около 9.20 ч. Товарен автомобил се е блъснал челно в  със старозагорска регистрация малко преди разклона за град Мъглиж. Загинал е водачът на колата.Според шофьора на камиона движението на лекия автомобил било хаотично по пътя и той се е опитвал да избегне удара, затова навлязъл в насрещното платно, но въпреки това не е успял да предотврати катастрофата.Разследващите установяват причините за инцидента. Пътят  е затворен, използват се обходни маршрути, докато не се разчисти от катастрофата.", "date": "2017.12.15", "title": "Човек загина при челен сблъсък на камион и кола край Казанлък"}
{"url": "http://www.novinite.bg/articles/154233/Noviyat-epizod-na-Mejduzvezdni-vojni-izliza-po-kinata", "text": "След две дълги години на очакване от феновете, осмият епизод от космическата сага „Междузвездни войни” излиза по кината в петък, предаде Нова телевизия.Във филма „Последните джедаи\" са запазени сцените с актрисата Кари Фишър, която почина малко след края на снимките.Предишният епизод на „Междузвездни войни\" – „Силата се пробужда\", реализира над 2 млрд. долара в международния боксофис и зае третото място сред най-касовите филми на всички времена.Освен по киноекраните в цял свят, новият епизод от поредицата ще бъде гледан и в космоса - от астронавтите на борда на Международната космическа станция. ", "date": "2017.12.15", "title": "Новият епизод на „Междузвездни войни” излиза по кината"}
{"url": "http://www.novinite.bg/articles/154291/Cvetni-snimki-na-Borisov-svirki-i-skandiraniya-ostavka-pred-KVER", "text": "Граждани, организирани от БСП, протестираха пред сградата на КЕВР срещу повишаването на цените на водата.Те носеха плакати \"Водата е човешко право, стоп на увеличението\", \"София срещу Веолия\", \"Бойко ти си гОла вОда\", \"Спрете геноцида\", \"Вода и ток - грабеж\".Лидерът на БСП Корнелия Нинова се включи в протеста, на който присъстваха и много депутати от БСП. Общинските съветници от БСП също дойдоха на столичния булевард \"Дондуков\". Организационният секретар на БСП Кирил Добрев също подкрепи протеста. Протестиращите граждани скандираха \"оставка\" под прозорците на Комисията.На протеста беше и Велизар Енчев, който първи държа реч, като заяви, че\" това е протест срещу Бойко Методиев Борисов\", след което последваха отново викове \"оставка\". Енчев призова на 17 януари отново да има протестни действия.Председателят на софийската организация на БСП Калоян Паргов заяви, че поскъпването не е оправдано, защото 1/3 от софиянци нямали канализация.Протестиращите излязоха на трамвайните релси и блокираха за кратко пътя на трамваите.", "date": "2017.12.15", "title": "Цветни снимки на Борисов, свирки и скандирания \"оставка\" пред КВЕР"}
{"url": "http://www.novinite.bg/articles/154308/Koleden-fermerski-pazar-do-Sv-Aleksandar-Nevski-v-nedelya", "text": "Традиционният коледен фермерски пазар в София ще се проведе тази неделя на улица \"Оборище\" между бул. \"Васил Левски\" и храм \"Св. Александър Невски\" от 11 до 18 часа.Движението на коли ще бъде спряно в този участък, съобщават организаторите от Столична Община, \"Пазари Юг\" ЕАД и \"Хранкооп\". За трета поредна година столичани ще могат да закупят директно от производителите екологични и био продукти. Сирена, млека, плодове и зеленчуци, месни деликатеси и зимнина са само част от богатия асортимент на пазара. За децата са предвидени арт работилници.\"Искаме да изолираме прекупвачите от веригата, контактът с хората произвели храната е много важен за много от потребителите\", заяви изпълнителният директор на „Пазари ЮГ\" Николай Попов.Очакваме изобилие от сезонни плодове и зеленчуци, няколко вида хляб с квас, мед и пчелни продукти от различни краища на страната, сиропи, богат избор на сладка и лютеници, билки, подправки, разнообразни млечни продукти и още много вкусни предложения от градините на нашите производители. Коледния дух допълваме с арт зона за ръчно правени подаръци, кулинарен кът с изкушенията на нашите майстори, и ред приятни изненади, които ще откриете на място, допълни Попов.", "date": "2017.12.15", "title": "Коледен фермерски пазар до Св. Александър Невски в неделя"}
{"url": "http://www.novinite.bg/articles/154289/Varna-s-koledna-premyana", "text": "Дядо Коледа, Снежанка, еленчета с каляска, снежен човек и светещи дървета – това е само част от коледната украса на площада във Варна, съобщава БГНЕС.Новият елемент от декорацията е светеща конструкция под формата на подарък, която е поставена в средата на покрития шадраван.Около 1900 тематични елемента - свещи, камбанки, елхички, снежинки, звездички, както и 50 000 метра светещи гирлянди греят по улиците на морската ни столица. Те са разположени по булевардите \"Мария Луиза\", \"Вл. Варненчик\", \"Осми Приморски полк\", \"Сливница\", \"Хр. Ботев\", \"Хр. Смирненски\", \"Княз Борис І\", ул. \"Ген. Колев\", на площад \"Независимост\", площад \"Съединение\" и градинката до Икономическия техникум.Украса ще има и в петте района на града, както и в околните села.Светещи пана са поставени на сградите на Драматичния театър, Варненския окръжен съд и Община Варна.За втора поредна година местната управа обяви и конкурс за най-красива външна коледна украса на обществена или жилищна сграда, фасада, тераса, двор, междублоково пространство, търговско помещение.", "date": "2017.12.15", "title": "Варна с коледна премяна"}
{"url": "http://www.novinite.bg/articles/154328/Nad-30-rodni-zvezdi-daryavat-svoi-veshti-v-blagotvoritelen-targ", "text": "Определяният като българския Стивън Кинг млад писател издава вече пети сборник с разкази, които са отражение на неговия свят, въплъщаващ темите за самотата, злото, насилието, възмездието, съдбовната предопределеност, смъртта. Когато през 2014 г. Иво за първи път е изправен пред животозастрашаващата диагноза \"Неврофиброматоза-тип 2\", той има две мечти - да оздравее и един ден да стане известен писател. Три години по-късно тези мечти са на път да станат реалност. На събитието, чието начало ще бъде поставено точно в 19:00 ч. присъстващите ще имат възможността да се срещнат и запознаят лично с младия автор, да зададат своите въпроси към него и разбира се, да се сдобият със снимка и автограф. Познати български лица от театъра и телевизията ще представят някои от най-завладяващите моменти от новопубликуваните разкази. Събитието е отворено за всеки желаещ да присъства. Повече информация: https://www.facebook.com/events/294732054380459/", "date": "2017.12.15", "title": "Над 30 родни звезди даряват свои вещи в благотворителен търг"}
{"url": "http://www.novinite.bg/articles/154279/Policejskite-sindikati-izlizat-na-protest-na-22-dekemvri", "text": "Полицейските синдикати ще протестират ден преди коледните празници на 22 декември. Протестните действия ще са пред граничните пунктове в страната. От синдикатите казаха, че няма да блокират работата на пунктовете. Протестът е отново с искане за увеличение на заплатите, предаде БНТ.", "date": "2017.12.15", "title": "Полицейските синдикати излизат на протест на 22 декември"}
{"url": "http://www.novinite.bg/articles/154300/Balgariya-sabira-naj-dobrite-vav-fitnesa", "text": "България ще бъде домакин на събитието \"Queen Of Fitness\" 2017 г., което ще търси най-добрите фитнес модели от цял свят. Дванайсетте претендентки за титлата са селектирани посредством кастинг. Конкурсът за красота ще се проведе в Банско на 22 декември.\"Като част от журито, аз ще търся хармонично тяло съчетано с красива визия. Това е шанс тези момичета да пробият и да станат едни от най-известните фитнес модели. Шанс да излязат на световния пазар\", отбеляза \"Мистър King of Fitness\" Виктор Ангелов.В студиото на \"България сутрин\" \"Мисис България\" Виктория Драганова, която също е част от журито, посочи, че критериите, по който тя ще оценява, са \"тяло, харизма, чар сексапил и интелект, защото все пак ще ни представят пред целия свят\".По думите на Ангелов в конкурса взимат участие не само българки, но и представители на красотата от най-различни страни из света като Еквадор и ЮАР.\"Напливът към този фестивал показва, че хората започват все повече да обръщат внимание на здравето си. Не всички момичета са професионално модели. Някои от тях са стюардеси или треньори по йога\", обясни Мистър King of Fitness", "date": "2017.12.15", "title": "България събира най-добрите във фитнеса"}
{"url": "http://www.novinite.bg/articles/154236/Prevantivno-Nachalnik-na-DAI-vkaral-podchinenite-si-v-zatvora", "text": "Началникът на ДАИ в Пазарджик Владимир Добрев вкарал подчинените си в затвора превантивно, като мярка срещу корупцията в системата. Необичайната акция станала повод да му бъде наложено дисциплинарно наказание – понижение в длъжност за 6 месеца, която обаче той успешно обжалва на първа инстанция – пред Административния съд.„Възпитателното“ гостуване в мястото за лишаване от свобода било на 8 юни тази година. Тогава Добрев завел с няколко служебни автомобила наличния състав в затвора в Пазарджик за „провеждане на инструктаж“. Посещението явно се сторило стресиращо за някои от колегите му и се стигнало до доклад, в който една от тях – Таня Гуглева описва преживяния потрес.На входа им били взети личните карти и мобилните телефони, след което били вкарани в килиите, разказват участници в сценария. Гостите били съпроводени от надзиратели, а докато вървели по коридорите, били обсипани с подмятания, обиди и подигравки от пандизчиите. Шефът на Областния отдел „Автомобилна администрация“ допълвал шока с намеци, че това ги чака всички нарушители на закона и престъпници.След псевдовъзпитателната акция някои от дайаджиите изпаднали в нервен срив и я докарали до гълтане на успокоителни. По думите им, този опит на началника да ги сплаши и респектира е абсурден и недопустим.Владимир Добрев има своя версия за случилото се. Казва, че никого не е принуждавал да отиде в затвора. На входа всеки сам дал личните си документи, какъвто е редът в местата за лишаване от свобода. По предложение на началника на охраната разгледали една килия. В клуба към тъмничното заведение бил проведен разговор за актуалната ситуация в системата на „Автомобилна администрация“, включително последните задържани за корупция служители – стандартно изнесено обучение.Шефовете на Добрев от Изпълнителна агенция „Автомобилна администрация“ явно не са на същото мнение, след като са спуснали заповед за дисциплинарно наказание. Тя обаче пада в съда, без дори да се разглежда дали санкцията е основателна. Заповедта е издадена на 16 октомври 2017 година - след изтичане на двумесечния срок за налагане на дисциплинарно наказание.Решението може да се обжалва пред Върховния административен съд в 14-дневен срок.", "date": "2017.12.15", "title": "Превантивно: Началник на ДАИ вкарал подчинените си в затвора"}
{"url": "http://www.novinite.bg/articles/154321/Momiche-postrada-ot-hvarlen-kamak-po-vlak", "text": "Около 22:00 ч. на 14 декември пътническият  от София за Мездра е атакуван с камъни от неизвестни лица в района на спирка Кумарица. В резултат на вандалската проява леко е пострадало младо момиче, което е пътувало във а, съобщиха от БДЖ. По първоначална информация в един от вагоните на композицията е пътувала група футболни фенове, които са провокирали ситуацията. Вагонът е със счупени едно панорамно стъкло и две стъкла на страничните врати.От началото на 2017 г. това е 81-ият случай, при който ове на „БДЖ - Пътнически превози” ЕООД са замеряни с камъни. Тенденцията е изключително тревожна, защото подобните случаи за тази година вече са шест повече в сравнение с 2016 г.Националният железопътен превозвач осъжда остро подобни хулигански прояви, които освен нанесените материалните щети, застрашават сериозно живота и здравето на клиентите и служителите на БДЖ.Хвърлянето на камъни по овете може да има трагични последствия. При средна скорост на а 65 км/ч, дори и малко камъче може да пробие стъклото и да рани човек, алармират от БДЖ.Щетите, които националният железопътен превозвач понася всяка година от счупени с камъни стъкла на вагони, мотриси и локомотиви, са в размер на стотици хиляди левове.", "date": "2017.12.15", "title": "Момиче пострада от хвърлен камък по влак"}
{"url": "http://www.novinite.bg/articles/154343/Oshte-300-kameri-za-videonablyudenie-shte-badat-montirani-v-Sofiya", "text": "За да подсили сигурността по време на европредседателството, общината ще разположи в София още 300 камери за видеонаблюдение.Те ще бъдат монтирани по трасето от летището по бул. \"Цариградско шосе\" през НДК до кв. \"Бояна\". Това каза столичният кмет Йорданка Фандъкова, която, заедно с вътрешния министър Валентин Радев, представи единната система за сигурност на София.Други близо 50  ще бъдат монтирани в метрото, уточни Фандъкова. Така в столицата от 1 януари ще има близо 3000 камери. Част от новата система е изградена с получените 2 млн. лв. от правителството, а общината е добавила от бюджета си 1.1 млн. лв., посочи Фандъкова.С новите  се записват номерата на автомобилите и ако бъде засечена издирвана кола, системата ще индикира това на операторите. Модерното  може да анализира частично нарушенията на движението в столицата, но за да бъдат установявани всички, каращи с превишена скорост например, системата ще бъде надграждна, посочи още Фандъкова.Министър Радев изрази задоволството си от изградената система за  и припомни, че тя е само един от елементите от системата за сигурност, която България ще прилага по време на европредседателството. Частично ще бъдат затваряни основни булеварди, по които ще преминават високопоставени гости през шестте месеца на председателството. Възможно е и в конкретни дни при срещите на високо равнище районът около НДК също да бъде затварян за кратко.Колкото до подготвяния от полицейските синдикати протест на 22 декември, Радев заяви, че е информиран за него и допълни, че следващия вторник по време на среща със синдикатите ще бъдат коментирани възможностите за разпределяне на отпуснатите близо 55 млн. лв. за увеличение на заплатите в МВР.", "date": "2017.12.15", "title": "Още 300 камери за видеонаблюдение ще бъдат монтирани в София"}
{"url": "http://www.novinite.bg/articles/154322/Zabraniha-stroitelstvo-v-Pamporovo", "text": "Зимният сезон започна и се слага край на строителството в курорта Пампорово. Кметът на Смолян Николай Мелемов забрани всякакви строително-монтажни дейности. Заповедта влезна в сила от 14 декември и ще е в сила ла до края на зимния сезон, съобщиха от общинската администрация. Нарушителите пък ще бъдат санкционирани с цялата сила на Закона. От утре Пампорово отваря частично своята ски зона, съобщи изпълнителният директор на „Пампорово“ АД Мариян Беляков. Дневната лифт карта до 21 декември ще е на цена от 25 лв. „Ще работят някои от лифтовете и пистите в курорта, времето е колебливо и до събота има доста време. На този етап не можем да обещаем и да гарантираме нещо на сто процента, затова казваме, че ще бъде частично. Ще се постараем хората да могат да карат ски тази седмица“, коментира Беляков. Според него, разширеното отваряне на ски зоната се очаква да стане със сигурност другата седмица. „Вероятността цялата ски зона да се отвори до края на идната седмица е голяма, но сега започваме поетапно“, добави Беляков. Той бе категоричен, че през този уикенд, където може да се кара ски в Пампорово, съоръженията ще бъдат отворени и съответно маркирани. „Няма да има грандиозно откриване на сезона, както е било предните няколко години, защото времето е прекалено колебливо и не искаме да създаваме погрешни впечатления у хората. Поне за момента – тази седмица, не може да направим подобно откриване“, коментира още изпълнителният директор на „Пампорово“ АД.", "date": "2017.12.15", "title": "Забраниха строителство в Пампорово"}
{"url": "http://www.novinite.bg/articles/154302/Kufar-blokira-dvijenieto-na-stolichnata-ul-General-Josif-Gurko", "text": "Куфар блокира за час движението в района на улица \"Генерал Йосиф Гурко\" в София, съобщава БНР.Сигналът за забравеният багаж е подаден около 10 и 30 часа.На място са изпратени екипи на пожарната и МВР.При проверката е установено, че в куфара няма опасни предмети.Той е бил отнесен от екипите на Специализирания отряд за борба с тероризма.", "date": "2017.12.15", "title": "Куфар блокира движението на столичната ул. \"Генерал Йосиф Гурко\""}
{"url": "http://www.novinite.bg/articles/154346/Prieha-4-deca-v-toksikologiyata-na-Pirogov", "text": "4 деца от 78-о училище \"Христо Смирненски\" в Банкя са поместени в токсикологията на УМБАЛСМ \"Пирогов\" заради натравяне.Съмненията са, че децата са се натровили с дъвки.Децата получили дъвките от свой съученик. Дъвките били с изтекъл срок за годност.От пресцентъра на \"Пирогов\" потвърдиха за news.bg информацията. От там посочиха още, че към момента на децата се извършват контролни прегледи. Те са контактни и подвижни. Все още обаче не е ясна причината за натравянето, допълниха от здравното заведение.Едното от децата е започнало да повръща още в училището. Другите деца са се оплакали от болки в стомаха. От училището веднага са повикали на мястото екип на \"Спешна помощ\". ", "date": "2017.12.15", "title": "Приеха 4 деца в токсикологията на \"Пирогов\""}
{"url": "http://www.novinite.bg/articles/154345/300-kameri-shte-badat-montirani-v-Sofiya", "text": "За да подсили сигурността по време на европредседателството, общината ще разположи в София още 300 камери за видеонаблюдение, предаде БНТ.Те ще бъдат монтирани по трасето от летището по бул. \"Цариградско шосе\" през НДК до кв. \"Бояна\". Това каза столичният кмет Йорданка Фандъкова, която, заедно с вътрешния министър Валентин , представи единната система за сигурност на София.Други близо 50 камери ще бъдат монтирани в метрото, уточни Фандъкова. Така в столицата от 1 януари ще има близо 3000 камери. Част от новата система е изградена с получените 2 млн. лв. от правителството, а общината е добавила от бюджета си 1.1 млн. лв., посочи Фандъкова.С новите камери се записват номерата на автомобилите и ако бъде засечена издирвана кола, системата ще индикира това на операторите. Модерното видеонаблюдение може да анализира частично нарушенията на движението в столицата, но за да бъдат установявани всички, каращи с превишена скорост например, системата ще бъде надграждна, посочи още Фандъкова.Министър Колкото до подготвяния от полицейските синдикати протест на 22 декември, заяви, че е информиран за него и допълни, че следващия вторник по време на среща със синдикатите ще бъдат коментирани възможностите за разпределяне на отпуснатите близо 55 млн. лв. за увеличение на заплатите в МВР.", "date": "2017.12.15", "title": "300 камери ще бъдат монтирани в София"}
{"url": "http://www.novinite.bg/articles/154367/Kola-padna-v-reka-shoforkata-e-bez-draskotina", "text": "Лек автомобил „Фолксваген Голф“ катастрофира в коритото на Стара река в участъка между Пещера и Батак. За щастие, жената, която е шофирала, е била сама и се е отървала напълно невредима, съобщават от Областната дирекция на МВР в Пазарджик.Жената катастрофирала на пътя от Пещера за родното си място, след като на един от завоите изгубила контрол над волана. Колата първо навлязла в насрещното, после скочила в коритото на реката. Купето било разбито.По случая не е образувано досъдебно производство. Катастрофиралата е правоспособна, не е била под въздействие на алкохол или наркотици. Няма други участници в инцидента, нито нанесени щети, освен тези на колата.", "date": "2017.12.15", "title": "Кола падна в река, шофьорката е без драскотина"}
{"url": "http://www.novinite.bg/articles/154237/Antikorupcionniya-zakon-prodaljava-na-vtoro-chetene", "text": "Народното събрание продължава и днес гласуването на второ четене на антикорупционното законодателство. Вчера депутатите създадоха нова комисия, която ще следи за корупция и незаконно придобито имущество на 50 позиции висши държавни управленски постове - от президента, народните представители и правителството до директора и управителния съвет на Спортния тотализатор. От опозицията поискаха председателят на новия антикорупционен орган да се определя от президента. Мнозинството обаче реши, че всички членове на комисията ще се избират от Народното събрание с мандат от 6 години. При тежко престъпление или неизпълнение на задълженията парламентът може да освободи председателя на комисията по искане на една пета от депутатите, предаде БНТ.", "date": "2017.12.15", "title": "Антикорупционния закон продължава на второ четене"}
{"url": "http://www.novinite.bg/articles/154242/Pavlova-obyasnyava-na-deputatite-prioritetite-na-evropredsedatelstvoto", "text": "Министърът по европредседателството Лиляна Павлова докладва пред депутатите за приоритетите ни по време на ръководството на ЕС.Българското председателство ще работи за създаването на оптимални условия за висок и устойчив икономически растеж в ЕС чрез инициативите за укрепване на Икономическия и паричен съюз (ИПС).Ще се насърчават дискусиите, представени в стратегическите документи на ЕС, в това число в Доклада на петимата председатели, Бялата книга на Комисията и други, като стремежът ще е към задълбочаване на ИПС, който включва намаляване на рисковете в банковия сектор като част от мерките за завършване на Банковия съюз, както и изграждане на Съюза на капиталовите пазари.По време на Българското председателство усилията ще бъдат насочени към постигане на приемлив баланс и компромис по мерките за намаляване на рисковете в банковия сектор и ще бъде продължена работата по законодателното предложение за създаването на Европейска схема за гарантиране на депозитите като част от мерките за завършване на Банковия съюз.Председателството ще продължи работата по мерките за изграждането на Съюза на капиталовите пазари с оглед постигане на баланс между банковото и небанковото финансиране, укрепване на европейската финансова система, както и за създаването на повече възможности за финансиране на малки и средни предприятия.Българското председателство ще работи за запазване на високите стандарти за опазване на околната среда и качеството на живот на населението посредством устойчив растеж и \"зелена икономика\" с акцент върху прехода към кръгова икономика и екологичните иновационни инициативи, насочени към ефективното използване на ресурсите и намаляването на вредното въздействие върху околната среда и здравето на хората, включително посредством нови технологии.Културата като стратегически ресурс за по-доброто бъдеще на ЕС В условията на настоящите политически, социални и културни процеси в ЕС Българското председателство ще насочи усилията си към общите ценности и обединяващите връзки между европейските граждани.По време на Българското председателство културата ще се разглежда като един от основните двигатели в бъдещото развитие на ЕС, основано на нов прочит на неговото минало, с акцент върху младите хора и цифровите възможности.За България е от особено важно значение, че Председателството се провежда в рамките на Европейската година за културно наследство през 2018 година.Младите хора имат основно място в дебатa за бъдещето на Европа, тъй като те са носители на новото и иновативното, от тях зависи бъдещата конкурентоспособност на нашите икономики, те ще живеят в обновения Европейския съюз, обясни Павлова.", "date": "2017.12.15", "title": "Павлова обяснява на депутатите приоритетите на европредседателството"}
{"url": "http://www.novinite.bg/articles/154262/Valeri-Simeonov-se-chuvstva-izraboten-ot-Borisov-za-Bansko", "text": "Лансираният за пореден път проект за строителство на втори кабинков лифт в Банско е на път да създаде сериозно напрежение в управляващата коалиция след като вицепремиерът от \"Обединени патриоти\" Валери Симеонов, вносител на предложението, съобщи в телевизионно интервю, че премиерът Бойко Борисов го е саботирал и дори \"не иска да го вижда\" след \"това изработване\".Повод за гневната му реакция е отложеното по искане на Борисов на заседанието на МС миналата седмица разглеждане на предложението за промяна на концесията на компанията \"Юлен\", която разрешава на концесионера да строи втория лифт в ски зоната в Банско срещу по-висока концесионна такса. Тогава премиерът нареди да се направи ново обществено обсъждане с всички, които имат възражения срещу проекта.Пред телевизия BiT в четвъртък Валери Сименов показа снимки от опашки пред действащия лифт в Банско, посочвайки, че никой чужденец няма да се върне на почивка в България след като чака толкова дълго. \"Борисов компрометира и саботира директно, в очите ми, моето предложение, което беше съгласувано с всички министерства за промяна на концесията миналата сряда\", заяви той и допълни: \"В програмата сме написали, че трябва да се развива туризмът, че трябва да се насърчават стратегическите инвеститори, че трябва да се повишава качеството на услугите.... Те не се изпълняват, те се саботират в момента\".Симеонов каза още, че малко преди заседанието миналата седмица премиерът е изпратил sms на председателя на асоциацията на парковете в България Тома Белев, който е сред противниците на проекта, за да го информира, че решението ще бъде отложено. Вицепремиерът разбрал това, защото протестиращите по думите му \"две семейства\" срещу втория лифт в този ден са се похвалили във Фейсбук.На въпрос какво ще направи след като твърди, че премиерът го саботира, Симеонов каза, че \"сяда и мисли\" до 28 декември, когато ще има заседание на правителството. Преди дни министърът на околната среда Нено Димов съобщи, че ще отложи предложевието за промяна ва концесионния договор на \"Юлен\", за да бъде разгледано заедно с проектопромените в плана за управление на \"Пирин\", които са в процедура за обществено обсъждане до 22 декември, но не посочи конкретна дата, на която ще внесе двата документа. Промените в плана за управление на националния парк също дават зелена светлина за строителството в ски зоната на Банско.В интервюто си Валери Симеонов каза, че след общественото обсъждане промяната в консесионния договор \"е редно да влезе за гласуване в Министерския съвет. Репликата му, че \"28-и е много възлова дата\" прозвуча предупредително.Вицепремиерът уточни, че не е разговарял с Бойко Борисов за отложеното решение. \"Не искам да го виждам... В някакъв период представете си, че не ми е приятно да го виждам след това изработване, което ми направи\", обясни той.След интервюто по BiT замесеният в него еколог Тома Белев посочи във фейсбук, че не е получавал никакъв sms от премиера и предложи на Валери Симеонов ако иска, да провери телефона му.Междувременно премиерът Бойко Борисов съобщи пред журналисти по повод изказванията на Симеонов, че \"се отнася с уважение\" към заместниците си и спазва \"стриктно и точно\" споразумението си с коалиционните партньори. По повод поисканото от него отлагане на решението за промяната на концесионния договор, Борисов съобщи, че не смята, че \"най-важната тема\" за министерството на околната среда е трябвало да бъде обсъждана в отсъствието на ресорния министър Нено Димов, който бе на посещение в чужбина. Премиерът каза още, че първо трябва да има план за управление на Пирин и едва след това да се разглежда концесията за ски зоната.\"За да няма никакви спекулации, и на Нено Димов, и на колегите си съм казал: Ако има възможност да се приеме точка \"разрешава се\", \"препоръчва се\", \"одобрява се\" втори лифт на Банско, вносител ще бъда аз\", каза Борисов, според когото \"нито в плана за управление, нито в концесията става въпрос за втори лифт\".Предлаганите промени предизвикаха отново протести. В сряда вечерта в София природозащитни организации организираха шествие срещу намеренията на правителството да позволи ново строителство в ски зоната. В Банско пък защитници на проекта блокираха пътя в района на Симитли срещу отлагането на решението за концесионния договор на \"Юлен\".", "date": "2017.12.15", "title": "Валери Симеонов се чувства \"изработен\" от Борисов за Банско"}
{"url": "http://www.novinite.bg/articles/154235/Ademov-Moratoriumat-varhu-lekarstvata-e-izraz-na-bezsilie", "text": "ой е признание, че управляващите не могат да се справят с безконтролното нарастване на разходите за лекарства\". Това заяви за \"Здравей, България\" депутатът от ДПС д-р Хасан Адемов.Той определи решението на управляващите да забранят изплащането на нови лекарства през годината като \"израз на безсилие или нежелание\". В четвъртък става ясно, че  Депутатите преодоляха ветото на президента Румен Радев след \"На здравеопазването не трябва да се гледа като на сбор от цифри, които оформят някаква бюджетна рамка. Дори само един пациент да остане без лекарства, това е огромен проблем\", коментира д-р Адемов, като допълни, че това е само една частична дискусия в сферата на здравеопазването. Той изтъкна, че лекарствата, засегнати от мораториума, са сами в група и нямат алтернативи: \"Тези т.нар. \"иновативни молекули\" са в режим на патентоване. Те няма с какво да бъдат заместени\". И беше категоричен: \"Няма как с мораториум да спрем развитието на фармацията\". ", "date": "2017.12.15", "title": "Адемов: Мораториумът върху лекарствата е израз на безсилие"}
{"url": "http://www.novinite.bg/articles/154283/Bezplaten-transport-i-zastrahovki-za-borcite-sreshtu-korupciyata", "text": "Редица привилегии гласуваха депутатите за членовете на антикорупционния орган. Те ще пътуват безплатно в градския транспорт. Държавата ще им плаща застраховките живот и трудът им ще де зачита за първа категория.Стажът на членовете на Комисията и на директорите и инспекторите в дирекциите, както и на лицата в администрацията, заемащи длъжност, за която се изисква висше юридическо образование и юридическа правоспособност, ще се зачита за юридически стаж.Стажът на лицата, заемащи длъжност, за която се изисква висше икономическо образование, пък ще се зачита за стаж по специалността в обществения сектор.Трудът на членовете на Комисията ще се зачита за първа категория. Държавата ще плаща и застраховка \"Злополука\" за борците срещу корупцията.", "date": "2017.12.15", "title": "Безплатен транспорт и застраховки за борците срещу корупцията"}
{"url": "http://www.novinite.bg/articles/154246/Putin-moje-da-poseti-Balgariya-prez-2018-godina", "text": "Руският президент Владимир  може да посети  през 2018 година, съобщава \"Регнум.Посещението ще е във връзка с честванията на 140 години от края на Руско-турската война и Освобождението на  от Османско робствоПосещението вероятно ще се проведе след президентските избори. Те са насрочени за 18 март, така че за 3 март едва ли държавният глава ще посети страната. Това са съобщили от руското посолство у нас.Руският посланик Анатолий Макаров не изключва такава визита. ", "date": "2017.12.15", "title": "Путин може да посети България през 2018 година"}
{"url": "http://www.novinite.bg/articles/154287/Vigenin-Balgariya-ne-e-ovchari-i-ovce", "text": "\"Все още виждаме неяснота по отношение на визията, която България иска да покаже в рамките на шестте месеца от европредседателството\", каза депутатът от БСП Кристиан Вигенин.По думите му България не е овчари и овце, не е конници, България не е само народни песни.„Бистришките баби са нещо хубаво, но да не стигаме до там да показваме и Бистришките тигри да показваме на плакатите\", каза от парламентарната трибуна социалистът.\"Снимките, които бяха лансирани като лице на България, бяха оценени от социалните мрежи като доста абсурдни\", допълни още той. Неговият призив е да покажем една модерна България.", "date": "2017.12.15", "title": "Вигенин: България не е овчари и овце"}
{"url": "http://www.novinite.bg/articles/154310/Povdignaha-obvineniya-na-zam-ministara-na-transporta", "text": "Прокуратурата повдигна обвинения на действащия заместник-министърът на транспорта Ангел Попов. Той е обвинен в измама и изнудване на превозвачи.  Става дума за сумата от 8 000 евро, която е била поискана и взета от негови колеги, за да бъдат уредени разрешителни от Попов.Докладът е изпратен от вътрешния министър и в четвъртък е бил в прокуратурата. ", "date": "2017.12.15", "title": "Повдигнаха обвинения на зам.-министъра на транспорта"}
{"url": "http://www.novinite.bg/articles/154284/Djambazki-iska-stavkata-na-KEVR", "text": "Евродепутатът Ангел  и Председателят на \"Патриоти за София\" в Столичния общински съвет Карлос Контрера искат оставката на Комисията за енергийно и водно регулиране (). Причината - неадекватните действия на регулатора в сферата на ВиК услугите.Припомняме, че в момента тече закритото заседание на , на което трябва да се вземе решение за новите цени на водата в 13 града. Очаква се цените да се повишат значително, като най-драстично това ще се отрази на джоба на гражданите на Разград и Шумен. Под прозорците на  на столичния булевард \"Дондуков\" БСП провежда протест. Срещу решението се обяви и миналата седмица националния омбудсман Мая Манолова.\"Приетите бизнес-планове на ВиК операторите през т.г. заложиха ценови бомби, които неоправдано товарят потребителя с решението на нерешeни с десетилетия проблеми във водоснабдяването. Бизнес-плановете не дават яснота как ще се развиват ВиК системите и как ще се подобрява качеството на услугите. Единственото, което стана ясно е, че потребителят ще плаща скъпо и прескъпо без ясен ангажимент за подобряване на обслужването\", се казва в обща позиция на евродепутатът  и общинския съветник Контрера.Според тях действията на  спрямо целия ВиК сектор са \"напълно неадекватни\".Със своите решения уж независимия  показа пълна безпомощност и липса на какъвто и да е капацитет да наложи еднакви стандарти и да принуди всички ВиК оператори да ги спазват\", се казва в позицията.Оценката на  и Контрера е, че философията на енергийните комисари е \"потребителят да бъде натоварен да плаща за греховете на цялата система\", а изказванията от страна на , че спазват закона и няма как да се предотврати шоковото увеличение на цените за крайния потребител са \"признак на професионална импотентност\".В решенията на комисията не откриваме никакъв анализ и опити за подобряване на ефективността, никаква техническа и логическа преценка до какъв точно положителен ефект ще доведе увеличението на комплексните цени на ВиК услугите в страната. Няма ясна политика и концепция как намаляваме загубите на вода, как обезпечаваме водоснабдяването на цели региони. Липсват визия и стратегия как да се подобри канализацията.  действа на парче и формално-счетоводно, заявяват  и Контрера.Те задават и три въпроса към :Ако  твърди, че формално спазва закона, то защо не огласи, че има пропуски и грешки, които да бъдат поправени, а първо прие бизне-плановете, увеличи цената на водата, и чак след това започна да говори за \"лошия закон\".Според  и Контрера е очевидно, че  трябва да бъде разделена на две отделни комисии - за енергийно регулиране и за водно регулиране.Целта на отделния воден регулатор е да бъде съставен от ВиК експерти, които на първо място да направят анализ какви са специфичните проблеми за всеки региони и как да бъдат решавани.Освен това според  и Контрера водният сектор трябва да бъде окрупнен, а държавата да създаде специализиран фонд, който да осигури финансовите средства за изграждане и поддържане на ВиК инфраструктурата. \"Сегашният модел, при който потребителят носи цялата финансова тежест е сбъркан, неработещ и ще доведе до тотален колапс на водоснабдяването в България\", посочват още в позицията си двамата представители на ВМРО.", "date": "2017.12.15", "title": "Джамбазки иска ставката на КЕВР"}
{"url": "http://www.novinite.bg/articles/154313/Genov-Upravlyavashtite-mislyat-che-vodata-e-prosto-balgarska-pesen-na-Evroviziya", "text": "Правото на достъп до чиста питейна вода е признато право на ООН. В нашата страна все още управляващите си мислят, че водата е просто българска песен на „Евровизия“. Това заяви в декларация от името на ПГ депутатът от БСП Манол Генов, предаде БГНЕС.С присъщото високомерие, с което вчера потвърдиха орязания достъп до лечение на нуждаещи се пациенти управляващите ще се отнесат и към протестите срещу поскъпването на водата, каза Генов.„Длъжни сме да признаем на управляващите тяхната упоритост така да работят, да налагат и отлагат политики, че периодично да изкарват протестиращи хора по улици и площади. Днес сме свидетели на поредния такъв справедлив протест на хората заради сервираната им предколедно новина как водата, която използват в дома си ще става „по-солена“, заяви депутатът от левицата.Генов призова управляващите да имат смелост и да си признаят грешките.", "date": "2017.12.15", "title": "Генов: Управляващите мислят, че водата е просто българска песен на „Евровизия“"}
{"url": "http://www.novinite.bg/articles/154312/Radev-naloji-novo-veto", "text": "\"Вчера се посегна на последното – на надеждата. Това е, което ме притеснява и то нямаше да бъде толкова цинично и брутално, ако предния ден, на заседание на Министерския съвет, в рамките на около 40 минути на масата не се извадиха около 740 милиона лева и се хвърлиха и изчезнаха – по критерии и механизми, които са неясни. Да, обществено значими проекти. Да, основни пътища. Да, едни хора ще стават още по-богати, други хора ще стават още по-бедни и болни\", подчерта още Радев. На въпрос дали Конституционният съд може да реши проблема, президентът отговори: \"Не мога да кажа. Това е въпрос към Конституционния съд. Там има достатъчно компетентни съдии, но за мен са нарушени основни права от Конституцията. И истински вярвам, че нашите конституционни съдии ще постъпят по съвест, а не под натиск\".", "date": "2017.12.15", "title": "Радев наложи ново вето"}
{"url": "http://www.novinite.bg/articles/154317/15-mln-evro-e-targovskiyat-obmen-mejdu-Balgariya-i-Cherna-gora", "text": "Търговският обмен между България и Черна гора е 15 млн. евро. Той е по-нисък от потенциала, който имаме, а също така имаме желание да активизираме и програмите за взаимни инвестиции, каза още българският президент. Това стана ясно по време на срещата на президента Румен Радев с председателя на парламента на Черна Гора Иван Брайович, съобщиха от администрацията на президента.Според Румен Радев и Иван Брайович сигурността, туризма, науката и образованието са сфери, които предлагат сериозни възможности за развитие на отношенията между София и Подгорица на двустранно ниво.Черна гора се доказа като държава, която активно работи за своята европейска интеграция. Тя е пример за останалите държави от Западните Балкани. Възможностите са отворени, когато се обединяваме и следваме европейските ценности.\"По време на Българското председателство на Съвета на Европейския съюз страната ни ще работи за европейската перспектива на целия регион на Западните Балкани. Черна гора е пример за постигнат индивидуален напредък в качеството ѝ на страна кандидат за членство в ЕС\", каза още президентът Радев.Според президента всяка държава от региона трябва да бъде оценявана според собствените ѝ усилия в реформите. Черногорският президент Филип Вуянович е поканен да бъде първият държавен глава от Западните Балкани, който да посети страната ни по време на Председателството през 2018 г., каза още Румен Радев.Председателят на черногорския парламент Иван Брайович изрази готовността на страната си да използва възможността на българското европредседателство, за да бъдат отворени всички преговорни глави от процеса за присъединяване.\"Убеден съм, че България ще стимулира интеграционния процес в региона и ще го изведе като водеща европейска тема така, че напредъкът на държавите да бъде постоянен и необратим\", заяви председателят на черногорския парламент.Иван Брайович също подкрепи усилията за свързване на двете държави с по-добра транспортна инфраструктура, както и за съвместни мерки за увеличаване на туристическия обмен между България и Черна гора.", "date": "2017.12.15", "title": "15 млн. евро е търговският обмен между България и Черна гора"}
{"url": "http://www.novinite.bg/articles/154326/Komisiyata-za-protivodejstvie-na-korupciyata-nyama-da-razglejda-anonimni-signali", "text": "Комисията за противодействие на корупцията и за отнемане на незаконно придобито имущество няма да разглежда анонимни сигнали за корупция и конфликт на интереси за лица, заемащи висши публични длъжности, реши окончателно парламентът. Депутатите приеха на второ четене текстове от антикорупционния законопроект, веднага след което президентът Румен Радев обяви, че ще наложи вето.Законът предвижда антикорупционната комисия да се самосезира по публикации в медиите, предаде БТА.Всеки сигнал следва да съдържа трите имена, единен граждански номер, адрес, телефон, факс и електронен адрес на подателя, конкретни данни за твърдяното нарушение на лицето, заемаща висша публична длъжност, както и позоваване на документи или други източници, които съдържат информация, подкрепяща изложеното в сигнала.По предложение на \"Обединени патриоти\" отпадна текст, гарантиращ защита от съдебно преследване на подалия сигнала. В първоначалния вариант на законопроекта се предвиждаше подателят на сигнал за корупция или за конфликт на интереси на лице, заемащо висша публична длъжност, да не може да носи  и да търпи други неблагоприятни последици само на това основание.Според социалиста Филип Попов това означава, че подателят на сигнала не носи никаква отговорност, независимо дали е донос или не. Христиан Митев (\"Обединени патриоти\") посочи, че с този текст грубо се нарушават правата на лицето, срещу което е подаден сигнал, и поиска да отпадне. След дискусията със 70 гласа \"за\", 4 \"против\" и 41 въздържали се спорният текст отпадна от окончателния вариант на законопроекта, въпреки заявената подкрепа от ГЕРБ.Лицата, на които е възложено разглеждането на сигнала, са длъжни да не разкриват самоличността на подалия сигнала, записаха депутатите. Проверяващите сигнала са длъжни да не разгласяват фактите и данните, които са им станали известни, както и да опазват поверените им писмени документи от нерегламентиран достъп на трети лица.Законопроектът предвижда предприемането на конкретни мерки за опазване на самоличността на подалия сигнала, включително мерки, предотвратяващи действия, чрез които му се оказва психически или физически натиск.Лицата, заемащи висши публични длъжности, ще подават декларации за имущество и интереси, които ще се проверяват в шестмесечен срок от инспекторите на Комисията. Ще се поддържат и регистри на подадените декларации.Гласуването на второ четене на законопроекта ще продължи следващата седмица.Междувременно президентът Румен Радев заяви, че ще наложи вето на антикорупционния закон. \"Въпросът не е само в назначаването на ръководството на антикорупционния орган\", коментира Радев пред журналисти. Според него дебатът изобщо не е в назначаването, а трябва да е за същността и духа на закона. Мисля, че те не съответстват на очакванията на българските граждани и на здравия разум, смята президентът.По думите му този закон не разкрива корупционни схеми и модели, той ще се стреми да възстановява справедливостта в обществото чрез отнемане на незаконно придобито имущество, без акцентиране върху наказателното преследване.Инструментите, с които ще борим корупцията по този закон, са неефективни, той не удря и по корумпиращите, те пак ще захранват корупция, а в същото време може да бъде използван и като бухалка за разправяне с неудобните, заяви президентът.Той посочи, че няма за самоцел да назначава ръководството на този орган, а това, за което настоява, е да има баланс на властите при назначаването.Попитан дали това означава, че ще наложи вето, Радев отговори \"Да, разбира се\".", "date": "2017.12.15", "title": "Комисията за противодействие на корупцията няма да разглежда анонимни сигнали"}
{"url": "http://www.novinite.bg/articles/154336/Maj-zagina-pri-jestok-sblasak-pri-Maglij", "text": "Mъж загина при жестока катастрофа на пътя между Стара Загора и Казанлък, преди разклона за Мъглиж.Трагедията се е разиграла при челен удар между камион и лека кола, съобщи \"Дарик\".На място е загинал шофьорът на лекия автомобил, съобщиха от \"Пътна полиция\" Стара Загора.Временно е ограничено движението по пътя Казанлък-Стара Загора в района на кръстовището с път I-6 Казанлък-Гурково.Създаден е обходен маршрут по общински път през село Тулово и град Мъглиж.", "date": "2017.12.15", "title": "Мъж загина при жесток сблъсък при Мъглиж"}
{"url": "http://www.novinite.bg/articles/154280/Borisov-i-estonskiyat-mu-kolega-obsadiha-izpalnenieto-na-programata-na-Trioto-strani", "text": "Премиерът Бойко Борисов и естонският му колега Юрий Ратас обсъдиха изпълнението на програмата на Триото страни, председателстващи Съвета на ЕС – Естония, България и Австрия.Двамата се срещнаха в Европейския съвет в Брюксел. Коментирано бе свършеното по време на естонското председателство, което ще продължи до 1 януари 2018 г., уточниха от пресслужбата на Министерския съвет. Премиерът Борисов приветства иновативния и различен подход, който Ратас е приложил по време на еЕстонското председателство, и подчерта, че приоритетите от него са залегнали и в българското председателство, най-вече в секторите “дигитализация” и “киберсигурност”.Борисов и Ратас изтъкнаха за необходимостта от особено внимание към Западните Балкани.“Всички имаме интерес от това регионът да бъде по-сигурен, по-стабилен и да отбелязва значителен напредък. Изключително важно е хората от Западните Балкани да знаят, че могат да разчитат на Европа и нейната солидарност”, подчерта премиерът Борисов.Естония, България и Австрия ще продължават да работят по приоритетите, свързани със сигурността на европейските граждани, повишаването на заетостта, икономическия растеж, продължаване на кохезията и стабилизирането на съседните на ЕС страни, стана ясно още от срещата на Борисов и Ратас.Естонският премиер поздрави българския министър-председател за добрата подготовка на първото българско председателство на Съвета на ЕС и му пожела успех. Бойко Борисов от своя страна гарантира, че ще има пълна приемственост по очертаните приоритети и покани Юрий Ратас в София. ", "date": "2017.12.15", "title": "Борисов и естонският му колега обсъдиха изпълнението на програмата на Триото страни"}
{"url": "http://www.novinite.bg/articles/154299/Policiyata-v-Sofiya-si-tarsi-112-novi-slujiteli", "text": "Полицията в София си търси 112 нови служители. Това става ясно от обявения конкурс за назначаването на полицаи, които обяви Столичната дирекция на вътрешните работи. Той е обявен със заповед на министъра на вътрешните работи Валентин Радев от 7 декември и с нея се търсят: 60 души за позицията старши полицай, 4 шофьори на патрулки, 15 мотоциклетиста, 24 младши автоконтрольори и още 7, които за сектора за ескорт и пилотиране и контрол на мероприятията при Пътна полиция и двама водачи на кон. Документите на желаещите да участват в конкурса ще се приемат всеки работен ден от 18.12.2017г. до 04.01.2018г. включително от 09.00ч. до 12.00ч. и от 14.00ч. до 16.00ч. в сградата на Столична полиция на ул. \"Антим I\" №5. Изискванията към кандидатите са да не са по-възрастни от 40 години. Това изискване обаче не важи за кандидати, които са  бивши държавни служители по ЗМВР или за настоящи служители. Кандидатите трябва да имат завършено средно образование и да отговарят на минималните изисквания за физическа годност. Предимство ще имат тези кандидати, които могат да направят скок на дължина над 240 см (за мъжете) или 205 см (за жените).Кандидатите задължително трябва да минат и тест за интелигентност и психодиагностично интервю - това е етапът, на който кандидатите най-много се проваляли, според вътрешния министър. Именно това е и етапът, на който се пресяват кандидатите. Ако тук не бъде покрит минималният праг, кандидатите не продължават напред. ", "date": "2017.12.15", "title": "Полицията в София си търси 112 нови служители"}
{"url": "http://www.novinite.bg/articles/154348/Vodata-v-14-oblasti-poskapva-sled-Nova-godina", "text": "Комисията на енергийно и водно регулиране (КЕВР) прие окончателно решение за поскъпването на цените на водата за 2018 г. в 14 области в страната.КЕВР проведе закрито заседание в специализиран състав \"ВиК\", на което се прие окончателно решение за изменение на цени на ВиК услуги за 2018 г. С решението са коригирани цени на ВиК услугите на операторите в 14 области на страната - София, Перник, Монтана, Враца, Пловдив, Смолян, Кърджали, Русе, Силистра, Шумен, Варна, Бургас, Сливен и Ямбол.Най-солено поскъпване на водата ще има в облат Ямбол - с 20%. Увеличението за Враца ще бъде с 13%, за Бургас - с 12%, а за София - с 9.3%. За област Силистра е предвидено увеличение с 6.5%, за Монтана - с 6.4, за Русе - с 6.2%, за Перник - с 5.8%, за Смолян - с 4.5%, за Шумен - с 3%, за Пловдив - с 2.9%, за Кърджали - с 2.8%.", "date": "2017.12.15", "title": "Водата в 14 области поскъпва след Нова година"}
{"url": "http://www.novinite.bg/articles/154319/Balgarskoto-evropredsedatelstvo-shte-ima-chetiri-prioriteta", "text": "Четири приоритета ще има българското европредседателство, обяви ресорният министър Лиляна Павлова пред Народното събрание. Това са развитие на Западните Балкани, сигурност и стабилност в Европа, активна политика спрямо младите хора и единният цифров пазар.„Успешното представяне на България като председател на Съвета на ЕС ще изисква политически консенсус, диалог, разбирателство. Това е една кауза, около която трябва да сме обединени”, каза Павлова.Освен шестте срещи, които касаят българския парламент, вие народните представители ще имате възможност за участие в специфичните заседания и срещи, касаещи секторите от значимост за НС и съответните парламентарни комисии, обясни тя на депутатите.„Постоянно се поставя въпросът, че по време на председателството ние трябва да замразим, едва ли не, вътрешно-политическия дебат, да няма конфронтация и да не се изложим пред чужденците”, коментира обаче Кристиан Вигенин от БСП. ", "date": "2017.12.15", "title": "Българското европредседателство ще има четири приоритета"}
{"url": "http://www.novinite.bg/articles/154306/Cvetanov-prizna-za-naprejenie-v-koaliciyata", "text": "Във всяка една коалиция има едно определено напрежение. Това отговори заместник-председателят на ГЕРБ Цветан Цветанов на въпрос за атмосферата сред управляващите след последните реплики на Валери Симеонов и Бойко Борисов по повод втория лифт в Банско и плана за управление на парк \"Пирин\".Цветан Цветанов обаче не се притеснява от това, а дори е оптимист за кабинета, стана ясно от коментара му в кулоарите на парламента.По думите му напрежението е гаранция за стабилността за конструкцията на днешното управление, което има амбицията за пълен 4-годишен мандат.Диалогът трябва да бъде водещ, категоричен е Цветанов. Той вярва, че диалогът ще бъде подобрен.", "date": "2017.12.15", "title": "Цветанов призна за напрежение в коалицията"}
{"url": "http://www.novinite.bg/articles/154358/Zapochva-vtoriyat-etap-ot-pregovorite-za-Brexit", "text": "Преговорите по Brexit минават във втора фаза. Това решиха европейските лидери във втория ден от срещата на върха в Брюксел, предаде Нова телвизия.Новият етап ще включва договаряне на дългосрочните отношения между Великобритания и Европейския съюз в областта на търговията и сигурността.Първите преговори ще започнат още през следващата седмица и ще уточнят периода на преход след излизането на Великобритания през март 2019-а. ", "date": "2017.12.15", "title": "Започва вторият етап от преговорите за  Brexit"}
{"url": "http://www.novinite.bg/articles/154294/GERB-preduprediha-che-targovci-na-tok-reketirat-biznesa-v-Balgariya", "text": "Търговци на електрическа енергия рекетират бизнеса в България. За това алармира в парламента депутатът от ГЕРБ Делян Добрев.\"Тези търговци поставят бизнеса на ръба на фалита, а енергията без причина расте с двуцифрени числа на свободния пазар. Този проблем ескалира\", каза народният представител. Той допълни още, че \"стотици хиляди фирми в България са потърпевши от действията на тези една шепа търговци. Добре известни от последните 20 години. Едни и същи\", обясни Добрев.Депутът от ГЕРБ каза, че от няколко месеца енергията в България расте без никаква причина с двуцифрени проценти. Той се обърна към фирмите в България да не се поддават на този рекет от страна на търговците на електроенергия.", "date": "2017.12.15", "title": "ГЕРБ предупредиха, че търговци на ток рекетират бизнеса в България"}
{"url": "http://www.novinite.bg/articles/154362/Obshtina-Kavarna-specheli-proekt-za-blizo-6-miliona-leva", "text": "Община Каварна бе одобрена и ще получи 100 % финансиране на проект ”Реконструкция и рехабилитация на общински пътища в община Каварна” по Мярка 7.2. „Инвестиции в създаването, подобряването или разширяването на всички видове малки по мащаби инфраструктура”. Спечеленият от Общината проект ще даде възможност през следващата година да се направи реконструкция и рехабилитация на11,8 км. от общинската пътна мрежа. Ще бъдат подобрени транспортно-експлоатационните качества на пътищата Каварна – Балчик (в района на с. Божурец), Каварна-Топола/-Каварна III-901, Шабла-Каварна /-Раковски-Иречек DOB2141/, Каварна – Балчик (Топола – местност Икънтълъка – граница община Каварна – Балчик) – местност Тузлата—Балчик-Албена- / I-9/. В проекта са предвидени дейности по преасфалтиране, пренастилане на банкети, подмяна на еластична ограда, направа на пътни окопи и отводнителни съоръжения, укрепване на пътни откоси, както и изцяло нова хоризонтална маркировка и вертикална сигнализация. Размерът на допустимите разходи за дейности по проекта е 5 867 315,29 лв. Помощта се предоставя за инвестиции в строителство, реконструкция и/или рехабилитация на нови или съществуващи общински пътища, и съоръженията и принадлежностите към тях. Очаква се кметът на Каварна г-жа Нина Ставрева да подпише договора с Държавен фонд “Земеделие” още следващата седмица. „Това е една прекрасна новина в навечерието на Коледа. Със спечеления проект решаваме проблеми, които са непосилни за общинския бюджет. В резултат от изпълнението на проекта, пътищата ще бъдат изцяло обновени, с подобрени технически и експлоатационни характеристики и с удължен експлоатационен период. Изпълнението е важна част от мерките за подобряване на безопасността по пътищата.” , каза кметът на Община Каварна – г-жа Нина Ставрева. През 2017 година Община Каварна работи по няколко европейски проекта. През април успешно бе отчетен проектът „Шанс за всяко дете“ по програма „Деца и младежи в риск“ на стойност 480 000 лв. Половин милион лева е стойността на проектите „Независим живот за гражданите на Каварна и услугата „Домашен помощник и личен асистент“. По проект „Топъл обяд“ на стойност 263 000 лв. до 2019 г. Общината осигурява безплатна храна за 200 свои жители „Подобряване на условията за заетост на младите хора в сектор Туризъм“, за 340 000 евро е проект по програмата за трансгранично сътрудничество, който също беше спечелен тази година. „Слушам, образовам се, действам и чета в мрежата“, е друг общински проект, насочен към завършващи средно образование деца, и е на стойност 372 000 евро. В момента се очаква решение по още два, внесени през тази година, проекта на Община Каварна и се подготвя документацията за проект за изграждане и обновяване на площи за широко обществено ползване, обновяване на градския парк в града, площад „Фонтан“ и зелени площи.", "date": "2017.12.15", "title": "Община Каварна спечели проект за близо 6 милиона лева"}
{"url": "http://www.novinite.bg/articles/154332/Vejdi-Rashidov-predlaga-zakon-za-grobishtata-i-pogrebeniyata", "text": "Вежди Рашидов и група народни представители са внесли в деловодството на парламента Законопроект за гробищата, гробищните паркове, погребенията, крематориумите и погребално-обредната дейност на територията на Република България.Новият закон ще регулира смъртта \"административно\". Ще се определят собствеността на гробищата, правата и задълженията на собственици на гробните места, правата и задълженията на ползвалите на гробни места и други.Законът вкарва и изисквания към терените на гробищните паркове, както и урежда тяхното управление.С новия закон се предлага и забрана за създаване на господстващо и монополно положение към всички субекти, които извършват погребална дейност.В момента гробищните паркове и единственият засега крематориум в страната осъществяват своята дейност чрез наредби на съответните общини.След неговото евентуално приемане трябва да се осъвременят наредбите на отделните министерства и местната власт, които съответно ще регламентират по-голямата част от дейностите на гробищата и крематориумите.За опроекта вносителите казват, че се позовава на традициите, действащата практика и икономическите интереси на обществото.Предстои законопроектът да бъде разгледан от комисия и гласуван в пленарната зала. ", "date": "2017.12.15", "title": "Вежди Рашидов предлага закон за гробищата и погребенията"}
{"url": "http://www.novinite.bg/articles/154335/Rumen-Radev-iska-KSNS-za-otbranitelnata-ni-savmestimost", "text": "Следващото заседание на КСНС на 9 януари 2018 г. ще бъде посветено на ангажиментите ни в рамките на Българското председателство на Съвета на Европейския съюз. Това заяви държавният глава пред журналисти.Той уточни, че ще постави въпроса с финансирането и изграждането на съвместимост с европейските ни партньори в сферата на отбраната.Припомняме, по време на тазседмичното заседание на Министерския съвет премиерът Бойко Борисов отправи критика, че в последните години много средства са били насочени към Военновъздушните сили за сметка на другите два вида въоръжени сили.Радев, който до скоро оглавяваше военната ни авиация, обясни, че в секторите \"Сигурност\" и \"Отбрана\" парите се харчат \"на парче\" и няма ясно фокусирана визия как да се изграждат способности и съвместимост с нашите партньори поне за 10-15 години напред.\"За мен тенденцията на абсолютна разпиляност все повече набира скорост\", заяви президентът.Той добави, че ще постави тези въпроси на Консултативен съвет за национална сигурност. Държавният глава уточни, че следващото заседание на КСНС на 9 януари 2018 г. ще бъде посветено на ангажиментите ни в рамките на Българското председателство на Съвета на Европейския съюз.Няма дефицит на функции на военно-транспортната ни авиация, има дефицит на стратегическо мислене по отношение на секторите \"Сигурност\" и \"Отбрана\". Това заяви президентът Румен Радев в отговор на журналистически въпрос.\"С интерес чух, че се търсят функции на военно-транспортната ни авиация. Може би си спомняте какви функции изпълняваше тя и мога да помогна да си спомните, че в периода 2009-2012 г. имаше около 70 полета с много интересни функции\", добави президентът.Президентът призова за разум при отделените средства за поддръжката на изтребителите МиГ-29. По думите на държавния глава те са наложителни, но може да се коментира много по отношение на параметрите.\"Водещото трябва да бъде новата техника, там да бъде приоритетът. А за МиГ-29 трябва да се съобразяват разходите с това, което ще постигнем в бъдеще. Това важи и за бронираната бойна машина на пехотата, и за многофункционалните модулни и патрулни кораби. Аз също съм задал своите въпроси към министъра на отбраната. Очаквам отговор\", добави президентът.Румен Радев изрази очакването си да бъде даден отговор и дали процедурата за новите кораби за Военноморските ни сили отговаря напълно на всички принципи за прозрачност, обективност и конкурентност.Припомняме, конкурсът бе спечелен от българска фирма, която предложи най-ниска оферта, но корабите ще са с базово оборудване.\"Никой не се обезпокоява от факта, че от всички наши партньори в Европейския съюз и в НАТО, които бяха поканени, никой не отговори. Също така, надявам се, управляващите много ясно да изчистят въпроса дали има пълно съответствие между параметрите, заложени в проекта за инвестиционен разход, и тези параметри, които ще бъдат в договора. Наистина тук трябва да имаме пълна убеденост, че нещата са така и във финансово, и в оперативно изражение\", допълни Румен Радев.", "date": "2017.12.15", "title": "Румен Радев иска КСНС за отбранителната ни съвместимост"}
{"url": "http://www.novinite.bg/articles/154339/Lyut-skandal-za-dve-lavcheta-v-Razgrad", "text": "Общините Пазарджик и Разград са на път да влязат в грандиозен скандал, в основата на който е договорка за две лъвчета. Става дума за бебетата Масуд и Терез от разградския зоокът - бебетата, които едва оцеляха, след като бяха жестоко стъпкани от родителите си. Те бяха излекувани и възстановени с помощта на фондации като „Четири лапи“ и „Диви животни“, дарители и доброволци в столична ветеринарна клиника. След това е договорено настаняването им в спасителен център в Холандия, където вече ги очакват и строят за тях ограждение. За преместването е подписано споразумение с „Четири лапи“. На по-късен етап е организирано прехвърлянето им в LionRock в ЮАР, където да растат в естествена среда. Изненадващо обаче, кметът на Разград д-р Валентин Василев внася докладна записка за даряването на двете малки на зоокъта в Пазарджик след получено от пазарджишкия му колега заявление. Предстои гласуването на документа в комисии и на сесия на Общинския съвет. Още при оповестяването на тези намерения обаче спасителите на лъвчетата дават ясно да се разбере, че няма да допуснат бебетата да бъдат преместени от един зоопарк в друг, макар и с по-добри условия. Обясняват, че в развитите страни зоопарковете са така организирани, че животните не са затворени в клетки. Природозащитници са категорични, че след инцидента и излезлите след него скандални факти Община Разград няма право да се разпорежда с двете малки. За момента природозащитници атакуват с писма и мейли Община Разград с надеждата оттам да се откажат от намеренията си. Обмислят обаче да подадат съдебен иск, заради който се събират фактури и касови бонове за направените разходи по лечението на Масуд и Терез. Вече се чуват и идеи за протест с жива верига срещу преместването на лъвчетата в Пазарджик или който и да било български зоопарк.", "date": "2017.12.15", "title": "Лют скандал за две лъвчета в Разград"}
{"url": "http://www.novinite.bg/articles/154341/NASA-otkri-slancheva-sistema-sas-sashtiya-broj-planeti-kakavto-ima-i-nashata", "text": "Американската космическа агенция откри цяла слънчева система със същия брой планети, какъвто има и нашата.Откриването на нова планета около звездата Кеплер-90, която прилича на нашето собствено слънце, означава, че отдалечената слънчева система има общо осем познати планети. И тези планети приличат на тези край нас: скалисти планети обикалят в орбита близо до звездата, с газова гиганти по-далеч.Звездата и нейното семейство от планети вече бяха известни, след като бяха открити от космическия телескоп Кеплер. Но пробивът дойде, когато астрономите откриха новия свят, което беше направено чрез технологията на Google за изкуствен интелект.Компютър беше обучен да прегледа данните от космическия телескоп Кеплер и да търси сигнали, които могат да принадлежат на планетите. И открива нови планети в съществуващите системи, като забелязва сигнали, които като че ли предизвикват интерес, но са твърде слаби, за да бъдат забелязани от хората.Това предполага, че може да има скрити цели светове и слънчеви системи в данните, които вече сме събрали, но които не сме забелязали, защото има толкова много сигнали, които да бъдат проследявани. Кеплер е събирал четири години данни за това какво има на небето и откри 150 000 звезди - много повече, отколкото хората биха могли да видят.", "date": "2017.12.15", "title": "НАСА откри слънчева система със същия брой планети, какъвто има и нашата"}
