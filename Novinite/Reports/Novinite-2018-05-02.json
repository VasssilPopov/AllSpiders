{"url": "http://www.novinite.bg/articles/159314/Blizo-6-mln-turisti-se-ochakvat-po-letnite-ni-kurorti", "text": "Ръстът за летния сезон, който очакваме, е около 5 до 7%. Очакваме да стигнем психологическата граница от около 6 млн. туристи. Всички петзвездни хотели вече са на 90% резервирани. Това заяви в ефира на БНТ министърът на туризма Николина Ангелкова. Резултатът от зимния сезон е повече от добър - над 1 млн и 653 хил. чуждестранни туристи посетиха страната ни, което ръст от 12%, отчете Ангелкова.По думите ѝ ние продължаваме да се утвърждаваме устойчиво като предпочитана зимна дестинация. Ръстове бележим от нашите основни пазари за зимен туризъм - Гърция, Румъния, Турция, Сърбия, бележим ръст от Италия, Израел, Германия, бележим ръст и от Австрия. Ние значително увеличаваме интереса към нашата страна като туристическа дестинация, поясни Николина Ангелкова. За нас е важно да използваме целия туристически потенциал на страната. Имаме все още много да работим, за да имаме максимална запълняемост на хотелската база, коментира министърът на туризма. Работим в посока за справяне с предизвикателството с кадрите в туризма. Това е един процес, който трябва да се завърти, но в краткосрочен план направихме промените в Закона за трудовата мобилност и трудовата миграция. Миналото лято за първи път стартирахме с тези процедури. Тази година очакваме да има по-голям брой на заетите сезонни работници от трети страни. Само в Албена очакваме над 2000 сезонни работници това лято. Всички работодатели усилено се подготвят за летния туристически сезон, категорична бе Ангелкова.", "date": "2018.05.02", "title": "Близо 6 млн. туристи се очакват по летните ни курорти"}
{"url": "http://www.novinite.bg/articles/159328/Maya-Manolova-zaminava-na-poseshtenie-v-Sarbiya", "text": "Омбудсманът Мая Манолова ще посети утре, 3 май 2018 г., РепубликаСърбия, гр. Димитровград, по повод тържественото подписване наСпоразумение за безвъзмездна финансова помощ, предоставена отМинистерството на външните работи на Република България чрез посолствотони в Белград на омбудсмана на Сърбия.Финансовата подкрепа е по проект „Увеличаване на достъпността наомбудсмана до граждани, които живеят във вътрешността на Сърбия“ и е настойност 35 000 евро. Парите ще бъдат вложени в реализирането на мобилниприемни на сръбския омбудсман Зоран Пашалич, така че на терен да бъдатконсултирани и решавани проблемите на гражданите. По официална статистикабългарското национално малцинство в Република Сърбия наброява 18 000души.По-късно през деня омбудсманът Мая Манолова ще се срещне спредставители на гражданското общество в конферентната зала на Спортно-туристическия център в гр. Димитровград, Сърбия.", "date": "2018.05.02", "title": "Мая Манолова заминава на посещение в Сърбия"}
{"url": "http://www.novinite.bg/articles/159329/Vsyaka-godina-mrasniyat-vazduh-ubiva-7-miliona-dushi-po-sveta", "text": "Седем милиона души умират всяка година от болести, свързани с излагането на замърсен въздух, съобщават ДПА и ТАСС, позовавайки се на Световната здравна организация (СЗО). Външното замърсяване на въздуха е отговорно за 4,2 милиона смъртни случая годишно, а домашното - за 3,8 милиона случая.Според СЗО нивата на замърсяване на въздуха остават опасно високи в много части от света. От организацията отчитат, че девет от десет души дишат силно замърсен въздух. От СЗО отбелязват също, че замърсяването на въздуха е съществен рисков фактор за незаразни заболявания и причина за 24 процента от смъртните случаи от сърдечносъдови болести, 25 процента - от инсулт, 43 процента - от хронична обструктивна белодробна болест и 29 процента - от белодробен рак.Над 90 процента от смъртните случаи в резултат на излагането на замърсен въздух се регистрират в страни с ниски и средни доходи, основно в Азия и Африка, следвани от Източно-Средиземноморския регион, Европа и Америка.", "date": "2018.05.02", "title": "Всяка година мръсният въздух убива 7 милиона души по света"}
{"url": "http://www.novinite.bg/articles/159330/Etnografskiyat-muzej-v-Sofiya-nabira-predmeti-ot-socializma", "text": "Институтът за етнология и фолклористика с Eтнографски музей към БАН набира предмети от социализма за попълване на фондовете си и включване в експозиции. Набирането на бъдещи експонати ще става под формата на дарения, като ще се поддържа личен контакт с всеки един дарител, съобщиха от пресцентъра на музея. От там обясняват, че всеки, който има вещи от посочения период като дрехи, опаковки от шоколади, партийни книжки, играчки, сервизи и др. може да ги предоставите на хората, които ще се погрижат за тях и ще им вдъхнат нов живот.Необходимостта от обогатяване на експозицията идва дни, преди ремонтът на залите на Националния етнографски музей да е приключил напълно, с което се отварят нови възможности за реализиране на изложби и проекти.", "date": "2018.05.02", "title": "Етнографският музей в София набира предмети от социализма"}
{"url": "http://www.novinite.bg/articles/159316/RIOSV-razreshi-sabiraneto-na-maksimum-1800-kg-blatno-kokiche", "text": "Със заповед на министъра на околната среда и водите от 30 април 2017 г. на основание чл. 115, ал. 1, т. 14 от Закона за биологичното разнообразие се разрешава събиране на листно-стъблена маса от блатно кокиче в защитена местност Калината в землището на село Кошарица, община Несебър, до 1800 кг. Това съобщиха от пресцентъра на РИОСВ - Бургас. Във всички останали находища, контролирани от Регионалната инеспекция по околната среда и водите – Бургас, се забранява ползването на блатно кокиче в защитените местности „Блатото” в землището на гр. Созопол, „Чаирите” в землището на с. Горица, „Блатата” в землището на с. Лозенец и находище в с. Присад. В областите Бургас, Пловдив, Ямбол, Сливен, Хасково и Шумен има 16 находища на вида, за 15 от които през тази година е в сила забраната за ползване. Надземната част на блатното кокиче съдържа алкалоида галантамин, който се използва като съставка на уникалния лекарствен препарат – нивалин. Той е открит от д-р Димитър Пасков през 1956 г. и се смята за едно от най-големите български научни постижения на 20 век. В страната са описани 40 находища, в които до 1970 г. са се добивали до 15 т суровина, но през последните години запасите от вида намаляват рязко поради промените в климата. Затова всяка година министърът на околната среда и водите определя къде и колко може да се бере. Към начина на събиране има строги изисквания – растението се изрязва на височина 5 - 7 см над земята, а 20-30% от площите трябва да се оставят непокътнати. Причината е, че от едно и също място може да се събират билки през една година, а при продължително засушаване – още по-рядко. Любопитно е също, че популациите по р. Дунав не съдържат галантамин. Санкцията за незаконно бране и търговия с кокичета е до 5 000 лв. за физически лица и до 10 000 за юридически. Контролът се извършва от РИОСВ.", "date": "2018.05.02", "title": "РИОСВ разреши събирането на максимум 1800 кг блатно кокиче"}
{"url": "http://www.novinite.bg/articles/159331/Za-parvi-pat-konniya-sport-otiva-pri-horata-s-Kupa-Sofiya", "text": "За първи път в историята на българския конен спорт, на 5 май, събота, столицата едомакин на градско състезание Купа „София“ в дисциплината „Прескачане напрепятствия“.Организаторът на състезанието Стоица Аргилашки от база НИЕСА изтъкна, че за първи пътконният спорт не очаква своите зрители в конните бази, а отива сред хората и с идеята дабъде създадена традиция, подобна на столици като Виена, Лондон, Париж, Берлин,Монако.Събитието е под егидата на кмета на столицата Йорданка Фандъкова и в рамките на„София – европейска столица на спорта, 2018“.За участие са записани 40 коня и 31 ездачи. Най-младият участник е на 9 годинки, а най-старшият по опит и възраст е на 60.Ездачите с най-високи постижения в конния спорт в дисциплината „Прескачане напрепятствия“ взимат участие в турнира Купа „София. Това съобщи генералният секретар наБългарската федерация по конен спорт (БФКС) Теодор Шейтанов пред журналисти.Шейтанов е и паркур майстор на турнира. Той подчерта, че тревният плац е подготвенперфектно, като приносa е на специалистите от „Паркове и градини“ на Столична общинаи на зам.-кмета по екологията Йоана Христова.Стартът е в 12 ч. с демонстрационно състезание за деца на възраст до 13 години. Следваизпълнение на упражнения от дисциплината обездка „карусел“, представени от РайкоГануков и Мирела Райкова от клуб „Конкур“. Националният селекционер на отбора пообездка Веселина Соколова ще коментира за присъстващите какво представляватпоказаните елементи от висшата езда.В 13 ч. започва изпитанието за големите коне и ездачи, като в него участие взимат и тридеца – Ая Митева, Ивана Ангелова и Милко Кочев, които ще преминат паркур с височинаот 120 см. Те се подготвят за участие в Европейския шампионат през тази година.Възрастните ездачи ще скачат паркур с височина от 140-145 см., което отговаря на нивотоза Гран При.Наградният фонд от 15 хил.лв. ще бъде разпределен между първите 8 ездачи, които щедобият квалификация за втория манш.Купата на победителя ще връчи кметът на столицата Йорданка Фандъкова.", "date": "2018.05.02", "title": "За първи път конния спорт отива при хората с Купа „София“"}
{"url": "http://www.novinite.bg/articles/159335/Bum-na-karleji-v-Asenovgrad", "text": "Градинки, паркове и дори стадиона в Асеновград са пламнали в кърлежи. За случващото се сигнализираха притеснени родители. Месеци спортува на стадион „Шипка“ в града. Докато за поредeн път провеждала вечерната си тренировка, в началото на тази седмица, тичайки по трасето се засякла с човека, който поддържа игрището. Той я предупредил: „Когато се приберете вкъщи, да огледате тялото си за кърлежи!“. Асеновградчанката притеснено попитала не е ли все още трeтиран стадионът с препарат против вредни насекоми, на което получила отрицателен отговор. Въпреки предупреждението, тя продължила тренировката си, решена да сигнализира в Регионална здравна инспекция-Пловдив. Друг случай, разпространен със снимка в социалната мрежа, също от Асеновград, втрещи гражданите. Жена публикува фотос със заснети близо 20 броя кърлежи, „събрани“ за час от самия център на града. \"Не сме се движили по треви. Това е от центъра, само по плочките. С тия бездомни кучета какво друго ни очаква. По градинките е още по-страшно. Какво чакат с това пръскане не знам, а и центърът трябва да напръскат – кърлежите лазят пред заведенията. Не мога да изчистя кучето. Добре, че то ги е привлякло, иначе щяха да са по нас. Аз такова нещо не бях виждала. Видях как нещо лази по домашния ни любимец. Исках да го бутна и когато погледнах на земята – още доста лазеха. Вдигнах кучето и по-него – също. За да плъзнат по самият център, направете си сметката какво е по тревните площи!\", казва ужасена асеновградчанката.", "date": "2018.05.02", "title": "Бум на кърлежи в Асеновград"}
{"url": "http://www.novinite.bg/articles/159336/Ukrepyat-2-svlachishta-na-republikanski-patishta", "text": "Председателят на Управителния съвет на Агенция „Пътнаинфраструктура“ инж. Дончо Атанасов и министърът на околната среда и водитеНено Димов подписаха договор за безвъзмездна финансова помощ за:Превенция и противодействие на свлачищните процеси по републиканскатапътна мрежа - Фаза 1. Тя ще се финансира от приоритетна ос 4 на Оперативнапрограма „Околна среда“ 2014-2020 г. Общата стойност на договора е3 325 623,06 лв. с ДДС.С осигуреното финансиране ще се укрепят две свлачища на участъци отрепубликанската мрежа в Северозападна България. Едното е при 10-ти км на пътII-14 Видин - Кула - Връшка чука, а другото e при 62-ри км на път III-1306Габаре - Върбица - Веслец - Враца.Свлачището на път II-14 е между селата Бела Рада и Войница. Заукрепване на участъка има избрани изпълнители на строително-монтажнитеработи и за надзор, след проведени процедури по ЗОП. Предстои стартиране наукрепителните дейности.В следващите седмици се предвижда да стартират и тръжните процедуриза избор на изпълнители на строително-монтажните работи и за надзор насвлачището при 62-ри км на път III-1306 между Веслец - Враца.", "date": "2018.05.02", "title": "Укрепят 2 свлачища на републикански пътища"}
{"url": "http://www.novinite.bg/articles/159338/Bezraboticata-v-Balgariya-prodaljava-da-se-topi", "text": "Безработицата в България продължава да спада и през март на месечна база, достигайки 5,2%. Това е най-ниското равнище от поне декември 2008 г., като единствено през октомври и ноември същата година то е било под тази стойност – съответно от 5,1% и 5,0%. Това сочат последните сезонно изгладени данни на Евростат, публикувани в сряда.На годишна база се вижда дори по-сериозно понижение, като през март 2017 г. безработицата е била на ниво от 6,4%, или с 1,2 пр.п. по-висока. Безработните у нас през третия месец на годишната са били общо 179 хил. души, или с цели 33 хил. души по-малко в сравнение с март 2018 г. и с 4 хил. по-малко на месечна база.Нивото на младежка безработица в страната също продължава да спада, достигайки 10,4%. За сравнение, това е само с 0,1 пр.п. по-малко от данните за февруари тази година, но с 3,1 пр.п. под стойността за същия период на миналата година. Общо 19 хил. младежи на възраст до 25 са били без работа през третия месеца на годината.Безработицата в Европейския съюз (ЕС) като цяло остава без промяна през март на месечна база на ниво от 7,1%. На годишна база обаче се отчита понижение спрямо 7,9% през март 2017 г., което е разлика от 0,8 пр.п. Това е най-ниското ниво на безработица от септември 2008 г. Безработните в региона през третия месец на годината са били общо 17,481 млн. души.", "date": "2018.05.02", "title": "Безработицата в България продължава да се топи"}
{"url": "http://www.novinite.bg/articles/159340/Proveryavat-centralniya-plaj-v-Kavarna", "text": "Експерти от Министерство на туризма ще проверят на място морски плаж Каварна 1. Това съобщиха от пресцентъра на ведомството. Инспекцията се прави по разпореждане на министъра на туризма Николина Ангелкова, след като в общественото пространство се появи информация за дейности по ивицата Прочети още : https://www.actualno.com/dobrich/proverjavat-centralnija-plaj-v-kavarna-news_672650.html © Actualno.comМинистерство на туризма вече е извършило документална проверка за дейностите на морски плаж Каварна 1. Тя показа, че схемата на преместваемите обекти съответства на одобрената през февруари 2018 г. В нея е предвидено поставяне на съоръжение за водоатракционни услуги, което не е забранено от закона. Нарушение на нормативната уредба би имало, ако на морския плаж се излива бетон. Затова през седмицата експерти от министерството ще извършат и инспекция на място", "date": "2018.05.02", "title": "Проверяват централния плаж в Каварна"}
{"url": "http://www.novinite.bg/articles/159312/V-Pirogov-spasiha-7-godishno-momche-sas-schupen-cherep", "text": "Момче на 7 години от Монтана е спешно докарано в Университетската многопрофилна болница за активно лечение и спешна медицина (УМБАЛСМ) „Пирогов” в нощта на 30 април срещу 1 май. Момчето паднало от колело, при което пострадало тежко. Направените високоспециализирани изследвания показват, че момчето има открита импресионна фрактура - т.е. тежко счупване на черепа с притискане на мозъка. Налагала се незабавна операция. За да я извърши, в операционната веднага влезли д-р Петър Илков и екипът му, а анестезиолог била д-р Боряна Янева.Пироговските лекари посрещнали празника в операционната, където оперирали цяла нощ. Д-р Илков извършил животоспасяващата операция, след което детето е настанено за лечение в детската реанимация. Поставено е под активни интензивни грижи и наблюдение. В момента момчето се възстановява добре. То е в съзнание, контактно и адекватно.", "date": "2018.05.02", "title": "В Пирогов спасиха 7-годишно момче със счупен череп"}
{"url": "http://www.novinite.bg/articles/159322/Stolichna-obshtina-s-dostapna-viziya-na-graficite-za-razdelno-sabirane-na-otpadaci", "text": "Столична община визуализира графиците за сметосъбиране и сметоизвозване на различнитевидове отпадъци за всеки един от районите си. Достъпните визии събират и обобщаватинформацията за всички потоци отпадъци по лесен и удобен начин. Акцент е поставен върхуграфиците за извозване на едрогабаритни отпадъци за всеки район и подрайон, а замаксимално улеснение е предложено и обозначение върху карта. Призивът към гражданите еда планират изхвърлянето на едрогабаритните си отпадъци с деня на извозването им, така чеда се намали престоят на изхвърлените стари мебели, дограми или чували от домашен ремонтна улицата.„С помощта на Столичния инспекторат и Зелена София изготвихме обобщени модернивизуализации, които предоставяме на районните администрации и ще разчитаме на тях за по-нататъшното им разпространение. Целта е - така поднесена, информацията да достигне дожителите на всеки блок и до обитателите на всяка общинска сграда. Само чрез популяризиранена информацията за това кога и как да събираме и изхвърляме отпадъците си – включително -едрогабаритните, опасните отпадъци, електрическите и електронните, можем да разчитаме, ченесъобразеното изхвърляне ще намалее, както и ще намалее възможността старите ни мебелида бъдат събирани нерегламентирано и евентуално – да бъдат изгорени във въздуха“,коментира инициативата зам.-кметът по Околна среда в СО Йоана Христова.Инициативата за изготвяне на единни обобщени визуализации стартира преди няколко месецас разпространение на графиците, под формата на стикери върху контейнерите за смесен битовотпадък, в пилотен район Красно село.Графиците за всички райони, можете да намерите тук: https://www.sofia.bg/waste", "date": "2018.05.02", "title": "Столична община с достъпна визия на графиците за разделно събиране на отпадъци"}
{"url": "http://www.novinite.bg/articles/159313/Maj-strelya-sreshtu-deca-v-Petrich", "text": "Мъж стреля срещу деца в Петрич тази нощ след пререкания с младежите в парк в южния град, съобщи БНТ. 45-годишният мъж е произвел изстрели във въздуха. От полицията в Благоевград потвърдиха, че е стрелял със законно притежавано оръжие. Не се знае дали мъжът е употребил алкохол. Той е задържан за 24 часа. По случая е образувано досъдебно производство.", "date": "2018.05.02", "title": "Мъж стреля срещу деца в Петрич"}
{"url": "http://www.novinite.bg/articles/159341/25-godini-zatvor-za-jestoko-ubijstvo-v-Peshtera", "text": "25 години затвор при първоначален строг режим даде Окръжният съд в Пазарджик на Георги Генов, признат за виновен, че на 1 септември миналата година е убил по особено мъчителен начин и с изключителна жестокост съпругата си Катя. Той я е нападнал и й е нанесъл многобройни удари с нож на кръстовище в Пещера.Делото протече по реда на съкратеното следствие – подсъдимиятпризна фактите и обстоятелствата, описани в обвинителния акт и наказанието му от доживотен затвор бе заменено с 25 години лишаване от свобода при първоначален строг режим на изтърпяване.Дъщерите на семейството – близначките Йорданка и Никол Генови, както и майката на убитата Катя – Славка Вълчанова, са с присъдени обезщетения за причинените им неимуществени вреди в размер на по 200 000 лв. за всяка от тях.Решението на окръжните магистрати подлежи на обжалване и протест пред Апелативния съд в Пловдив в 15-дневен срок. ", "date": "2018.05.02", "title": "25 години затвор за жестоко убийство в Пещера"}
{"url": "http://www.novinite.bg/articles/159315/Predstavyat-noviya-byudjet-na-Evrosayuza", "text": "Новият бюджет на Евросъюза ще бъде представен днес от Европейската комисия. Очаква се големите губещи да са селското стопанство и регионите. Повече финансиране е предвидено за отбрана и околна среда.Страните членки и европарламентът трябва да приключат преговорите преди европейските избори през май 2019 г. – два месеца след развода с Обединеното кралство. Brexit ще остави в годишния бюджет на Европейския съюз огромна дупка в размер на 13 милиарда евро.", "date": "2018.05.02", "title": "Представят новия бюджет на Евросъюза"}
{"url": "http://www.novinite.bg/articles/159309/Zemetresenie-razlyulya-Garciya", "text": "Земетресение разтърси Гърция снощи и беше усетено в Атина, но няма съобщения за пострадали или сериозни щети според гръцките власти, предаде БГНЕС.Земетресението с магнитуд 4,1 е било регистрирано в 20,50 ч . по Гринуич на 29 км североизточно от Атина спроред Института по геодинамика.Епицентърът е бил на дълбочина 9,4 км. Трусът е бил усетен в Централна Атина и предградията според очевидци, цитирани от Ройтерс. ", "date": "2018.05.02", "title": "Земетресение разлюля Гърция"}
{"url": "http://www.novinite.bg/articles/159320/Otkrivat-konferenciya-na-EK-za-tehnologii-i-novatorstvo-v-Sofiya", "text": "На 3 и 4 май в Националния дворец на културата в София ще се проведе конференцията \"Интелигентно специализиране и трансфер на технологии като двигатели на новаторството за регионален растеж\". Тя се организира от  на Европейската комисия като част от програмата на Българското председателство на Съвета на ЕС.Сред основните участници ще бъдат комисарят по цифрова икономика и общество Мария Габриел, зам.- министър председателятТомислав Дончев, министърът за Българското председателство на Съвета на ЕС Лиляна Павлова, първият заместник-председател на Европейския комитет на регионите Марку Маркула, генералният директор на Съвместния изследователски център на Европейската комисия Владимир Шуха.Конференцията ще събере за конструктивен диалог политици, учени, представители на бизнеса, местните власти и университетите. Те ще обсъждат и изследват възможностите и предизвикателствата пред Европа в областта на създаването на умения, знанията и технологиите, научните изследвания, развитието, образованието, заетостта и иновациите, със специален фокус върху региона на югоизточна Европа и Западните Балкани.", "date": "2018.05.02", "title": "Откриват конференция на ЕК за технологии и новаторство в София"}
{"url": "http://www.novinite.bg/articles/159321/Kim-Chen-un-se-e-saglasil-da-se-sreshtne-s-Donald-Tramp-v-demilitariziranata-zona", "text": "Южнокорейският президент Мун Дже-ин е убедил севернокорейския лидер Ким Чен-ун да се съгласи предстоящата му среща с президента на САЩ Доналд Тръмп да се състои в демилитаризираната зона между двете Кореи, съобщи Си Ен Ен.Мун и Ким се срещнаха в Панминчжон в ДМЗ в петък. Според анонимния източник на Си Ен Ен има \"голяма вероятност\" срещата с Тръмп да се състои на същото място, като е възможно някои от събитията да бъдат на северната страна на демаркационната линия. Мястото било най-подходящо от логистична гледна точка за Ким, понеже медийното оборудване вече е налице, което би позволило срещата да се състои \"в края на май\", твърди източникът.Според него пътуването до северната част на демилитаризираната зона би дало на Тръмп шанс да влезе в историята. Южнокорейският президент също щял да участва в срещата по някакъв начин.Според висш служител от администрацията идеята за среща в ДМЗ не била изненада за сътрудниците на Тръмп, тъй като президентът говорил за нея през целия уикенд и я споменал в разговора си в неделя с президента Мун Дже-ин, отбелязва Си Ен Ен. Тръмп се изказал ентусиазирано за идеята пред журналисти в Белия дом в понеделник.\"В това има нещо, което ми харесва, защото когато сте там и нещата се получат, ще има голям празник на място, а не в трета страна\", пояснил той.Телевизионните камери следяха всяка стъпка от срещата между лидерите на двете Кореи в петък. Тръмп също искал да бъде заснет в подобни сцени, когато стане първият действащ президент на САЩ, който се среща със севернокорейски лидер. Той силно желае да бъде част от \"ръкостискане през границата\", но също така иска снимките да документират момента, ако реши да стане и да си тръгне от преговорите, добавя анонимният източник, цитиран от Си Ен Ен. ", "date": "2018.05.02", "title": "Ким Чен-ун се е съгласил да се срещне с Доналд Тръмп в демилитаризираната зона"}
{"url": "http://www.novinite.bg/articles/159305/Dnes-shte-bade-predimno-slanchevo", "text": "Днес ще бъде предимно слънчево. В сутрешните часове на много места в източните райони видимостта ще е намалена. След обяд, главно над планинските райони от Западна България ще се развива купеста облачност и на отделни места отново ще превали и прегърми. Ще духа слаб до умерен източен вятър. Топло време с максимални температури между 24 и 29 градуса, по-ниски по Черноморието, в София около 25, сочи прогнозата на НИМХ-БАН.Атмосферното налягане ще бъде близко до средното за месец май (946 хПа). През деня слабо ще се понижи. В планините ще бъде предимно слънчево, след обяд с купеста и купесто-дъждовна облачност и на много места, главно в Рило-Родопската област ще превали и прегърми. Ще духа слаб до умерен вятър от юг-югоизток. Максималната температура на височина 1200 метра ще е около 20 градуса, на 2000 метра – около 13.", "date": "2018.05.02", "title": "Днес ще бъде предимно слънчево"}
{"url": "http://www.novinite.bg/articles/159337/Kamikadze-ubi-11-dushi-v-Libiya", "text": "Самоубийствен атентат срещу избирателната комисия на Либия в столицата Триполи отне живота на поне 11 души, съобщава БГНЕС.Министерството на здравеопазването съобщаха и за двама ранени.Международно подкрепеното правителство на националното единство заяви, че се е заело с „последствията от малодушното самоубийствено нападение\".Избирателната комисия се смяташе за една от малкото независими институции в страната след свалянето от власт на диктатора Муамар Кадафи през 2011 г.", "date": "2018.05.02", "title": "Камикадзе уби 11 души в Либия"}
{"url": "http://www.novinite.bg/articles/159325/Dopalnitelni-vaucheri-po-kampaniyata-Velikden-za-vseki", "text": "Нови 11 418 пенсионери, които не са получили великденскинадбавки от правителството, ще бъдат подпомогнати с допълнителнонабраните по кампанията 228 360 лв., реши Общественият съвет зауправление на постъпилите финансови дарения.Досега хранителни ваучери от „Великден за всеки“ са получили13 057 пенсионери в затруднено социално и материално положение.", "date": "2018.05.02", "title": "Допълнителни ваучери по кампанията \"Великден за всеки\""}
{"url": "http://www.novinite.bg/articles/159306/Otkrivat-izlojba-za-Tretata-balgarska-darjava-vav-Voennoistoricheskiya-muzej", "text": "На 3 май (четвъртък) от 16.00 часа в Националния военноисторически музей (НВИМ) ще бъде открита изложбата „Враг/Приятел“. Тя разкрива сложния пъзел на военните и политическите взаимоотношения между България и три държави, изиграли ключова роля в историята на Третата българска държава – Турция, Русия и Германия.Изложбата очертава възходите и спадовете в дипломатическите отношения между България, от една страна, и Турция, Русия и Германия, от друга, като ги онагледява с експонати – символи на междудържавните отношения.Посетителите ще видят военния орден „За Храброст“, който княз Александър I учредява в разрез с разпоредбите на Берлинския конгрес и декориран с него посещава Русия и Турция, заявявайки на езика на протокола стремежа на България към независимост.Другият знаков експонат, който въплъщава в себе си еманципацията на България от Османската империя е орденът „Св. Св. равноапостоли Кирил и Методий“, учреден от цар Фердинанд I по повод официалното признаване на Независимостта. Като символ на отношенията с Русия в изложбата са представени знакът на Временното руско управление и сабя, подарени на престолонаследника Борис от неговия кръстник – руския император Николай II. За първи път в НВИМ ще може да бъде видян и фелдмаршалският жезъл на Фердинанд I, връчен му от германския кайзер Вилхелм II.В изложбата се преплитат експонати-уникати – притежание на царските фамилии, и такива, свързани със събития и хора, чиито съдби са белязани от междудържавните отношения.Изложбата е реализирана по проект с частичната финансова подкрепа на Министерство на културата. Осъществява се със съдействието на Фонд „Цар Борис III и Царица Йоанна“, в сътрудничество със Софийския университет „Св. Климент Охридски“,  Омега Филмс и продуцента Светослав Овчаров.Напълно безплатно посетителите на Националния военноисторически музей ще могат да разгледат изложбата „Враг/Приятел“ още на 6 май, когато традиционно музеят работи с вход свободен и по случай Празника на Българската армия е подготвил специална програма.", "date": "2018.05.02", "title": "Откриват изложба за Третата българска държава във Военноисторическия музей"}
{"url": "http://www.novinite.bg/articles/159307/Kakvo-e-vremeto-za-Kvarto-kvartet-i-Sofijski-solisti", "text": "Два от най-атрактивните струнни състави под диригентството на Пламен Джуров се събират на сцената на зала „България“ на 12 май, за да представят вълнуваща програма с произведения на Вивалди. Концертът ще зависи от актуалната прогноза за деня. За първи път Кварто Квартет ще изсвири прочутата „La Follia” (Лудостта) на Антонио Вивалди във виртуозна версия за соло цигулка, квартет и струнен оркестър. Произведението е доста познато за широката публика и благодарение на филмовата лента „Казанова“ от 2005 г. В програмата са включени още \"La Stravaganza \" и \"На Анна-Мария\". Ще чуем и авторска версия на концерт за флейта \"Славея\", но този път „птичките“ ще са многобройни и нежно „чуруликащи“ на сцената чрез своите цигулки. Изненадата, както за публиката, така и за музикантите, ще бъде накрая. Концертът ще завърши с една част от „Годишните времена“ на Вивалди, според актуалната прогноза за време в столицата. Дали ще е слънчево, мрачно или дъждовно, времето в София ще определи финала на концерта „La Follia“. За повече информация, следете прогнозата за времето на 12 май и посетете касата на зала „България“ или нашите партньори за онлайн продажба на билети: Тикетсбг и Ипей.", "date": "2018.05.02", "title": "Какво е времето за Кварто квартет и Софийски солисти?"}
{"url": "http://www.novinite.bg/articles/159310/Armiyata-ima-gotovnost-da-pribere-tejko-bolnata-Teodora-ot-Istanbul", "text": "Армията има готовност да прибере тежкоболната Теодора със самолет „Спартан” от Истанбул, но за момента няма такова искане. Това заяви вицепремиерът и военен министър Красимир Каракачанов.Той обясни, че първоначално е имало запитване дали може да бъде прибрана с военен самолет от Бразилия.„Може да се осъществи, но нашите специалисти от ВМА изразиха становището, че този самолет трябва 4 пъти да каца, да зарежда и да излита. Това може да влоши състоянието на пациента. Прецени се, че това не е разумния вариант”, заяви Каракачанов.Той обясни, че пациентката  ще бъде транспортирана до Истанбул с частна медицинска фирма.", "date": "2018.05.02", "title": "Армията има готовност да прибере тежко болната Теодора от Истанбул"}
{"url": "http://www.novinite.bg/articles/159311/Remontat-po-ul-Graf-Ignatiev-zapochva-na-7-maj", "text": "Ремонтът на ул. \"Граф Игнатиев\" ще е може би най-тежкият през 2018 г. Стартираме в понеделник, 7 май, в отсечката от ул. \"Алабин\" до площад \"Гарибалди\". Паралелно ще се работи на няколко фронта. Направили сме стиковка, в която всички да работят на обекта, за да стане максимално бързо и качествено. Това коментира в \"Денят започва\" заместник-кметът на София Евгени КрусевРемонтът на пл. \"Славейков\" трябва да приключи в средата на лятото, като ще бъде възстановен и фонтанът, който е там.Трамваите по \"Граф Игнатиев\" ще бъдат спрени, линиите ще бъдат изградени наново в участъка от бул. \"Евлоги и Христо Георгиеви\" до ул. \"Алабин\", ще бъде осигурен заместващ автобус, който ще тръгва от \"Хладилника\" и ще се движи по участъка, който ще е ремонтиран.Пазарът на \"Св. Седмочисленици\" ще бъде премахнат в сегашният си вид, каза Крусев.Бул. \"Васил Левски\" ще бъде преасфалтиран в отсечката от Софийския университет до ул. \"Граф Игнатиев\".Хората свикват с нощния транспорт, затова го пуснахме и за по-дълго време, данните показват, че най-силно е търсенето в петък и събота, има тенденция за нарастване за използването на услугата. Крусев призова хората да използват нощния транспорт, за да оправдаят неговото пускане.", "date": "2018.05.02", "title": "Ремонтът по ул. \"Граф Игнатиев\" започва на 7 май"}
{"url": "http://www.novinite.bg/articles/159318/Borisov-se-sreshtna-s-poslanika-na-Velikobritaniya-u-nas-Ema-Hopkins", "text": "Посланикът на Великобритания у нас Ема Хопкинс и премиерът Бойко Борисов са обсъдили сътрудничеството между специалните служби на двете страни и след Брекзит в Министерския съвет. На срещата, на която са присъствали и шефовете на специалните служби, премиерът е обяснил, как България охранява българо-турската граница и пресича каналите за трафик на цигари и чувствителни стоки. Поводът за срещата е успешна съвместна операция в Ирландия срещу фабрика за производство на незаконни цигари.", "date": "2018.05.02", "title": "Борисов се срещна с посланика на Великобритания у нас Ема Хопкинс"}
{"url": "http://www.novinite.bg/articles/159308/Zaedno-v-dobroto-s-darenie-za-Specializiraniya-detski-kompleks-na-Pirogov", "text": "Децата от „Заедно в доборото” от Троян и Фондация „Клийнтех България” в лицето на г-н Любомир Пейновски дариха съвременен нож за рязане на тъкани с генератор, който комбинира 2 технологии - ток и ултразвук на Специализирания детски комплекс в „Пирогов”.„Няма нищо по-хубаво от това деца да даряват за деца. Това ни кара да бъдем по-добри и да даваме най-доброто от себе си за децата. ”, сподели доц. Христо Шивачев, който оглавява детския комплекс в „Пирогов”.Тази година възможностите на екипа са много по-сериозни благодарение на факта, че  екипът на „Клийнтех България” се присъедини към \"Заедно в доброто\". Резултатът е на лице – за много по-кратко време благодарение на „Клийнтех България”  са събрани много повече средства, за да се закупи медицинското оборудване.„С д-р Шивачев ме събра нормална житейска ситуация, която е ежедневие за „Пирогов”. Дъщеря ми получи апандиситна криза и той я оперира по спешност, разбира се успешно. Така се роди тази прекрасна инициатива , която за мен лично и за фондацията „Клийнтех България”, е чест и удоволствие да бъдем част от нея”, разказа съуправителят на „Клийнтех България”  г-н Любомир Пейновски.Изпълнителният директор на УМБАЛСМ „Н. И. Пирогов” проф. Асен Балтов благодари на всички дарители за добрия пример, който дават. „ Изключително благодарни сме на малките герои от „Заедно в доброто” и на фондация „Клийнтех България”  , които направиха възможна инициативата тази година.”, отбеляза проф. Балтов.През 2017 година за Великден същите деца дариха на детската хирургия специален инструментариум.", "date": "2018.05.02", "title": "„Заедно в доброто” с дарение за Специализирания детски комплекс на „Пирогов”"}
{"url": "http://www.novinite.bg/articles/159319/Rumen-Radev-shte-uchastva-v-chestvaniyata-za-6-maj", "text": "На 6 май президентът и върховен главнокомандващ на Въоръжените сили Румен Радев ще участва в тържествената програма за отбелязване на Деня на храбростта и празник на Българската армия. Това съобщиха от прессекретариата на президента.В 9.00 ч. държавният глава ще участва в тържествения водосвет на бойните знамена и знамената светини на Българската армия и ще положи венец пред Паметника на Незнайния воин на пл. \"Свети Александър Невски\" в София.В 10.00 ч. президентът Румен Радев ще приеме почетния строй на представителните части на Българската армия на пл. \"Княз Александър I\" в столицата. Държавният глава ще произнесе тържествено слово по случай Деня на храбростта и празника на Българската армия.От 10.30 ч. ще се проведе традиционният Гергьовденски парад на Въоръжените сили.", "date": "2018.05.02", "title": "Румен Радев ще участва в честванията за 6 май"}
{"url": "http://www.novinite.bg/articles/159332/Korneliya-Ninova-Chuh-naj-strashnoto-izrechenie-v-jivota-si", "text": "„Времето ще покаже, дали на срещата с представителите на хората с увреждания се еговорело политически коректно за национален консенсус и политическа воля и ще има лирезултат. За нас важното е, че тези хора не искат кърпене на парче и повече пари отбюджета, а промяна в системата, която налива пари,но те не стигат до децата сувреждания”. Това каза председателят на БСП Корнелия Нинова пред жерналисти впарламента, след среща с представители на хората с увреждания. Тя добави, че тези париотиват в структури, които са обрасли около тях и ги затвярят все повече, вместо да гиинтегрират и да им помогнат да излязат на трудовия пазар. „Ангажирахме се, всякасвободна секунда оттук нататък, да посветим на каузата- децата с увреждания и технитеродители да бъдат пълноценни хора. Чух най- страшното изречение в живота си- майки дакажат, че искат децата им да умрат преди тях, защото иначе няма, кой да ги гледа. За какваполитическа коректност говорим тук. Сърце трябва за това”, каза Нинова. Тя добави, чепари в системата има, но трябва политиците да седнат и да си свършат работата, за да несе чуват повече такива изречения от български майки.", "date": "2018.05.02", "title": "Корнелия Нинова: Чух най-страшното изречение в живота си"}
{"url": "http://www.novinite.bg/articles/159333/Anton-Kutev-Hubavo-eche-upravlyavashtite-naj-nakraya-razbraha-che-horata-s-uvrejdaniya-ne-iskat-samo-pari", "text": "„Хубаво е, че управляващите най-накрая разбраха, че хората с увреждания не искат самопари. Бюджетите трябва да се увеличават, но има механизми, които могат да се направятсега, в близките няколко месеца и промяната да бъде усетена от тях”. Това заяви зам.-председателят на ПГ на „БСП за България” Антон Кутев. Той добави, че хората сувреждания искат системата да бъде направена, така че да бъде рационална. „Надявам се,че след като колегите от мнозинството присъстваха на срещата, промените ще се случат,защото за реформа говорим с министър Петков, вече една година. Тази среща, с присъствиена представители на управляващите, нямаше да се случи, ако не се беше случил скандалътс Емил Христов”, заяви Кутев. Той добави, че оттук нататък, обаче, въпросът е- какво щепредприемат управляващите, за да бъдат решени проблемите.", "date": "2018.05.02", "title": "Антон Кутев: Хубаво е,че управляващите най-накрая разбраха, че хората с увреждания не искат само пари"}
{"url": "http://www.novinite.bg/articles/159334/Boris-Cvetkov-Stolichna-obshtina-da-obnovi-knijniya-pazar-na-Slavejkov-vmesto-da-go-zakriva", "text": "Столична община трябва да запази книжния пазар на \"Славейков\". Това заяви общинският съветник от БСП Борис Цветков по повод планирания ремонт на знаковия площад, който започва на 8 май.\"Книжният пазар \"Славейков\" е емблематично място не само за гражданите на София, но и за гостите на града ни, коментира Борис Цветков. - С годините това място стана част от културните традиции на столицата. Намери място и в повечето чуждоезикови пътеводители. В тези бездуховни времена, в които живеем днес, всеки подобен опит да бъде отнета възможността на гражданите да стигат лесно и бързо до книгите означава пълна безотговорност и недалновидност към бъдещето ни\".Борис Цветков приема факта, че досегашният вид на книжния пазар на \"Славейков\" е неприемлив. \"Вината за това обаче е на Столична община, а не на букинистите, коментира още той. - Именно Столична община отговаря за неговата поддръжка. И вместо да прави опити да го закрие или премести, по-добре след ремонта на площада да обнови книжния пазар и да го запази като целогодишен и всекидневен. Така ще съхрани едно от най-популярните културни средища на София\".", "date": "2018.05.02", "title": "Борис Цветков: Столична община да обнови книжния пазар на \"Славейков\", вместо да го закрива!"}
{"url": "http://www.novinite.bg/articles/159317/Georgi-Gokov-Tryabva-da-ima-Zakon-za-vazrastnite-hora-i-podkrepa-kam-tyah", "text": "„Трябва да има закон, който да урежда обществените отношения и провеждането надържавната политика в подкрепа на възрастните хора и да гарантира условия запълноценен, активен живот и за равноправното им участие в обществения живот“. Товазаяви народният представител от ПГ на „БСП за България“ Георги Гьоков отпарламентарната трибуна. Той обясни, че този закон не е необходим само за преодоляванена социални различия, на неравнопоставеност и ситуации на социално изключване, а езаконодателен акт, който ще подпомага хората да изживеят достойно своите старини, билото подпомагани от лични и социални асистенти, социални работници и медицинскиперсонал, или пък все още справящи се самостоятелно в ежедневието си. „Възрастнитехора, особено пенсионерите, се нуждаят и политика по социално включване, чрез коeто дасе чувстват част от обществото, да се ползват от всички социални права и да имат достъпдо всички блага, произтичащи от икономическия растеж на страната. Това обаче не евъзможно, ако пенсионерите са изолирани от процесите на развитие в различни области насоциалния живот“, каза още народният представител. По неговите думи, днешните политициса забравили изконните български ценности и грижата за възрастните хора е останала назаден план. Според него световен проблем е грижата за тези, които не могат да се оправятсами. „Може да сте сигурни, че този ужасяващ проблем в България е по-ярко изразен, откъдето и да е другаде. Сложна и затрудняваща е грижата за тези хора, затова не самообществото ни се прави, че не забелязва старите, немощните, отхвърлените и технитепроблеми, но го прави и държавата ни, която е длъжна да се грижи за всички“, подчертаГьоков.„Необходимо е държавата, освен политики, фокусирани върху уязвимите и рискови групи-като младежи, млади родители, социално слаби, бежанци и т.н., да започне да мисли и заполитики в подкрепа на една друга, не по-малко рискова група – тази на възрастните хора“,каза още депутатът от левицата. „Не може да се отрече, че за хората в България, след катосе пенсионират, образно казано, животът свършва“, коментира Гьоков. По неговите думисоциалните им контакти силно се ограничават, както и възможностите за приятно изкарванена свободното от битови и семейни задължения време, животът вече не е толковаинтензивен и интересен, след като са приключили активния си обществен и социален живот.„Изведнъж доходите спадат неколкократно. Животът коренно се променя. В България да сепенсионираш, в повечето случаи, означава - начало на мъките и трудното преживяване“,категоричен е той. Според него възрастните хора не само, че са забравени, но и като че лиса изхвърляни, в буквалния смисъл, на сметището да се оправят, както знаят. „ Те са далимладините си в полза на държавата и сега тя трябва да им се отплати, като им осигуриспокойни старини“, заяви народният представител. Гьоков подчерта, че не става въпроссамо за материалното им състояние, защото с един закон не се урежда това. „Но стававъпрос за подкрепа за тези хора“, допълни Георги Гьоков.", "date": "2018.05.02", "title": "Георги Гьоков: Трябва да има Закон за възрастните хора и подкрепа към тях"}
{"url": "http://www.novinite.bg/articles/159339/Karanikolov-Do-kraya-na-godinata-po-OPIK-shte-startirat-proceduri-za-okolo-400-mlnlv", "text": "До края на годината по Оперативна програма „Иновации иконкурентоспособност“ /ОПИК/ ще стартираме процедури за около 400млн.лв., от които българските компании ще могат да се възползват. Товазаяви министърът на икономиката Емил Караниколов на форум„Индустриалните зони – ключът към икономически растеж на регионите“,който се проведе в Ловеч. На събитието бе подписан и Меморандум засътрудничество между „Национална компания индустриални зони“ ЕАД(НКИЗ) и Областна администрация – Ловеч, като подписи на документасложиха изпълнителният директор на НКИЗ Антоанета Барес и областниятуправител на Ловешка област Георги Терзийски.Министър Караниколов посочи, че с Меморандума се продължава политикатана правителството за преодоляване на дисбалансите в регионите, чрезсъздаването на Индустриални зони в цялата страна. Съгласно меморандумаОбластна администрация-Ловеч, и Национална компания индустриални зониЕАД ще работят съвместно за привличане на инвестиции и за обособяване наикономическа зона в града при конкретен интерес от инвеститори.По време на срещата с представителите на местния бизнес бяха обсъденивъпроси свързани с административната тежест и недостига нависококволифицирани кадри за бизнеса. Министър Караниколов отчете, чепрез изминалата година усилията на цялото правителството са билинасочени към намаляване на регулаторните режими за бизнеса, както и къмподдържането на макроикономическа и финансова стабилност.Икономическият министър подчерта, че по темата с кадрите се работиизключително активно, както в краткосрочен, така и в дългосрочен план.Като краткосрочни мерки, по които работи правителството, той посочиоблекчаване на режимите за издаването на работни визи и придобиването награжданство от страна на висококвалифицирани кадри от чужбина.По думите му стимулирането на дуалната форма на обучение и напреквалификацията на кадри, както и по-широка информационна кампанияза ползите от тези обучения ще доведат до създаването на необходимите забизнеса висококвалифицирани специалисти. „Обмисляме в Индустриалнитезони да бъдат изградени центрове за преквалификация и образование,спрямо нуждите на бизнеса“, допълни той.Подписването на меморандуми за сътрудничество с общините е част отстратегията на „Национална компания индустриални зони“ ЕАД да развиваиндустриални зони като механизъм за насърчаване на икономическоторазвитие и за подпомагане развитието на инвестиционния потенциал настраната чрез предлагане на инвеститорите на индустриални терени вразлични локации в цялата страна. До момента НКИЗ ЕАД има подписанимеморандуми за сътрудничество с общините в Бургас, Божурище, Враца,Сандански, Кюстендил, Варна, Видин, Дупница, Стара Загора, ГорнаОряховица, както с Областна администрация - Кърджали.С подписването наМеморандум за сътрудничество между Областна администрация Ловеч иНКИЗ ЕАД областта ще получи възможност нейният терен да сепопуляризира и предлага на инвеститори. При конкретен инвеститорскиинтерес НКИЗ и Ловешка област ще могат да осъществят „ад хок“ проект заразвитие на терена за индустриални цели.", "date": "2018.05.02", "title": "Караниколов: До края на годината по ОПИК ще стартират  процедури за около 400 млн.лв"}
{"url": "http://www.novinite.bg/articles/159323/BSP-Sofiya-organizira-bezplatna-yuridicheska-priemna-za-grajdani", "text": "На 3 май в постоянната приемна на БСП – ) гражданите ще получат безплатни юридически консултации. Юристите ще бъдат на разположение на софиянци от 15,00 до 18,00 часа.Желаещите може предварително да се запишат на телефон 02/987 20 86.", "date": "2018.05.02", "title": "БСП - София организира безплатна юридическа приемна за граждани"}
{"url": "http://www.novinite.bg/articles/159326/Paradat-za-6-maj-shte-bade-s-poveche-tehnika", "text": "Надявам се на хубаво време на 6 май. Това заяви министърът на отбраната Красимир Каракачанов на брифинг след края на заседанието на Министерски съвет, предаде репортер на Novini.bg. \"На тазгодишния парад ще има повече военна техника, защото се навършват 140 години от създаването на Третото българско царство и 140 години от създаването на Българската армия\", разкри той, но не можа да отговори на журналистически въпрос колко точно ще струва парада. По думите му \"това ще стане ясно на 5 май вечерта, в зависимост от метеорологичните условия\". Каракачанов повтори още веднъж, че армията е готова да помогне с транспортирането на онкоболната Теодора от Истанбул до София.", "date": "2018.05.02", "title": "Парадът за 6 май ще бъде с повече техника"}
{"url": "http://www.novinite.bg/articles/159327/Varna-vavejda-sinya-zona-predi-letniya-sezon", "text": "В навечерието на летния сезон - центърът на Варна въвежда \"синя зона\". Засега тя ще разполага с малко над 2600 паркоместа и 10 станции за безплатно зареждане на електромобили. Предвиден е гратисен период, в който няма да се поставят скоби на колите.Около въвеждането на \"синята зона\" във Варна тече трескава подготовка и въпреки че тази нужда стои от години, очакванията на хората са противоречиви, не липсват и притеснения. Какви са те?До края на юни няма да слагат скоби на тези, които не са платили левче за час престой в \"синята зона\", а тя стартира с разяснителна кампания.За живеещите в обхвата на зоната таксата е 5 лева на месец или 55 лева годишно за една кола, за втора - двойно. Подаването на декларациите предстои - на място в общинското предприятие и онлайн.„За живеещите в зоната най-важното е да имат постоянен адрес в зоната. Отделно автомобилът да бъде техен или да е фамилен автомобил, за да могат да подадат документи за издаване на такова разрешение”, обясни Младен Иванов от ОП „Общински паркинги и Синя зона”.За фирмите цената е 150 лева месечно. Изграждат се още 104 паркоместа за хора с увреждания, а парите от зоната ще влизат в общинския бюджет. От общинското дружество предупреждават, че по време на гратисния период неправилно паркираните коли ще бъдат репатрирани с паяка, както досега.", "date": "2018.05.02", "title": "Варна въвежда \"синя зона\" преди летния сезон"}
{"url": "http://www.novinite.bg/articles/159324/Jordanka-Fandakova-shte-se-sreshtne-s-prezidenta-na-Avstriya-Aleksandar-Van-der-Belen", "text": "Кметът на София Йорданка Фандъкова ще се срещне на 3май с президента на Австрия Александър Ван дер Белен.Двамата ще посетят в 16.30 часа площад „Александър I“, зада видят работата на Пламен Деянов по издигане наинсталацията Бронзовата къща. Проектът се реализира сфинансовата подкрепа на Република Австрия.„Бронзовата къща“ се реализира по инициатива на посолството наРепублика Австрия и във връзка с Председателството на ЕС отБългария и предстоящото председателство на Република Австрия.Творбата е вдъхновена от българската традиционна архитектура ипо-специално от Хрельовата кула от Рилския манастир. С тази арт-инсталация Столична община поставя символично началото на свояпроект за превръщането на пространството, в това число иподземно, в галерия за съвременно изкуство, където творци отстраната и чужбина ще могат да представят своите произведения.Докато в следващите дни тече изграждането на &quot;Бронзовата къща&quot;,по оградата на обекта ще бъдат инсталирани визуализации върхувинил.", "date": "2018.05.02", "title": "Йорданка Фандъкова ще се срещне  с президента на Австрия Александър Ван дер Белен"}
