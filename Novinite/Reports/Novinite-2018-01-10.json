{"url": "http://www.novinite.bg/articles/155332/Policaite-prodaljavat-da-nedovolstvat-svaliha-protestnite-im-bilbordove", "text": "Полицаите отново протестират, този път това се случва на фона на пристигането на делегациите за откриването на Българското председателство на Съвета на ЕС. Вчера вътрешният министър Валентин Радев заяви категорично, че правителството е направило необходимото.Увеличенията в основните месечни възнаграждения ще доведат до увеличение на чистото възнаграждение в различен размер, подчертават още от министерството.Синдикалната федерация на служителите в МВР (СФСМВР) обаче продължава своите протестни действия с исканията за увеличение на 15% на основните възнаграждения на работещите в МВР, обвързване на заплатите със социалноизмерим показател и нов Закон за МВР, съобщиха от синдиката. Синдикатите планират две групи от членове да протестират и отправят послания към делегациите, пристигащи за официалното откриване на Българското председателство на Съвета на ЕС. Следващата дата, на която ще протестират членовете на СФСМВР е 25 януари 2018 г., когато ще се поведе и срещата на министрите на вътрешните работи от ЕС в България.Междувременно тази нощ беше свален билбордът, който изразяваше недоволството на полицаите директно на английски език, разположен на кръстовището на \"Евлоги и Христо Георгиеви\" и \"Гурко\". С тази алтернативна форма на протест униформените искаха да покажат, че са недоволни от заплащането си и условията на труд. От полицейския синдикат коментираха, че нямат представа кой е свалил билборда, тъй като той е бил платен за две седмици. В същото време \"24 часа\" пише, че правителството само е предложило на полицейските синдикатида им даде билборд от наетите за председателството, за да поставят протестните си искания за увеличение на заплатите. Изданието се позовава на информация от полицейските синдикати.", "date": "2018.01.10", "title": "Полицаите продължават да недоволстват, свалиха протестните им билбордове"}
{"url": "http://www.novinite.bg/articles/155341/Vmesto-bilbord-policai-poiskaha-ot-Borisov-sreshta", "text": "Синдикалната федерация на служителите в МВР (СФСМВР) поиска среща с премиера Бойко Борисов.От синдиката изпратиха прессъобщение, с което отказват жеста на правителството да получат безвъзмездно билбордове във връзка с протестните им действия.Както стана ясно по-рано през деня един от билбордовете, с които СФСМВР обявяват пред гостите и делегатите на европредседателството за унизителните условия на работа на българските полицаи, беше свален от фирмата, стопанисваща място за реклама на столичния бул. \"Христо и Евлоги Георгиеви\". В отговор на това премиерът Бойко Борисов използва началото на правителственото заседание, за да заяви, че е разпоредил на министър Лиляна Павлова да преотстъпи \"колкото искат билбордове\" от рекламата, която правителството е платило за европредседателството.От съобщението на синдиката става ясно, че на практика предложението от правителството било до 15 януари 2018 г. да ползва един от билбордовете за европредседателството. От синдикалната организация заявяват, че предпочитат да спрат говоренето през „билбордове“ и медии и биха желали да проведат среща с министър-председателя, за да \"бъдат решени устойчиво проблемите с ниското заплащане на работещите и да се обсъдят възможностите за изготвяне на стратегия за обществен ред и сигурност и реформиране на МВР с хоризонт 2030.\"По-рано днес управителят на фирмата Метрополис, стопанисваща мястото за реклама, откъдето беше свален билбордът, коментира, че той е свален заради несъответствие с договор за реклама. Пред OFFNews Тихомир Младенов обясни, че фирмата му е била подведена, тъй като договорът за реклама е имал друг предмет. Младенов дори определи нарушаването на договора като саботаж.По-късно от Метрополис излязоха с официално съобщение, в което се посочва, че са станали жертва:", "date": "2018.01.10", "title": "Вместо билборд полицаи поискаха от Борисов среща"}
{"url": "http://www.novinite.bg/articles/155327/SASht-Ne-sme-zameseni-v-napadeniya-s-dronove-sreshtu-ruski-bazi", "text": "Пентагонът отрече да е замесен в неотдавнашните нападения с дронове срещу руски бази в Сирия. Изявлението идва, след като руското Министерство на отбраната намекна, че американски военни може би са помогнали на атаките, съобщава БТА.Говорителят на Пентагона майор Ейдриън Ранкин-Галоуей заяви, че „всякакво предположение, че САЩ или коалиционните сили са изиграли роля в нападение срещу руска база е напълно безпочвено и крайно безотговорно\".Във вторник руското военно министерство заяви, че за извършването на нападенията вероятно е била използвана помощ от страна, притежаваща технология за сателитна навигация. От ведомството отбелязаха и „странно съвпадение\" между патрулен полет на американски шпионски самолет над Средиземно море близо до базите „Тартус\" и „Хмеймим\" и нападението срещу тях.В събота 13 безпилотни самолета атакуваха двата обекта. Според министерство седем от летателните средства са били свалени, а останалите - принудени да се приземят, без да нанесат никакви поражения.", "date": "2018.01.10", "title": "САЩ: Не сме замесени в нападения с дронове срещу руски бази"}
{"url": "http://www.novinite.bg/articles/155345/Kategorichno-Rosen-Angelov-se-e-samoubil", "text": "Нямаме никакво съмнение кой е извършил шесторното убийство в Нови Искър. Това заяви на специална пресконференция ръководителят на следствието Борислав Сарафов, който изрази съжаление, че посоченият от прокуратурата за виновен Росен Ангелов не е могъл да бъде изправен пред съда, защото бил намерен \"самоубит\". Сарафов заяви, че с едно и също оръжие са убити шестимата в Нови Искър и със същото оръжие Росен Ангелов се е самоубил, което се доказвало от барутни натривки. Имало и иззети дрехи, по които имало кръв на първата жертва Кети Кюхова, както и на Росен Ангелов. Имал съм малко дела в моята практика, които да са толкова непротиворечиви и да не оставят съмнение кой е виновен, стана ясно от думите на ръководителя на следствието. Категорично Росен Ангелов се е самоубил, добави той, а уточнението беше, че Ангелов се е прострелял в слепоочието – 100%, според окръжния прокурор Наталия Николова, цитираща заключенията на съдебно-медицинската експертиза, според които не е имало данни някой да го е принудил да се самоубие, като например упражни натиск върху ръката му. Вероятно самоубийството е станало факт на 5 януари, т.е. в петък, е заключението на разследващите. Няма наличие и на упойващи вещества в кръвта на Ангелов – нито наркотици, нито лекарства, нито алкохол. Това просто е човек, който е легнал и се е самоубил, добави Сарафов. Той каза и, че пистолетът е бил със заглушител, саморъчно направен от автомобилен маслен филтър. Идеята била взета от интернет. Борислав Сарафов каза и, че \"този персонаж\" т.е. Росен Ангелов, е посещавал \"изключително гнусни сайтове“ - за детска порнография. Сарафов не пропусна да коментира различните слухове, анализи и коментари в медиите за случая в Нови Искър, които, колкото повече четял, толкова повече го забавлявали. Версии и теории (на конспирацията) Ръководителят на следствието посочи, че на предишния брифинг властите не казали, че Росен Ангелов вероятно е имал и финансов мотив, а не само емоционален. Ангелов е искал да ограби клиенти на Кети Кюхова – по-точно до домове, които са чистени от нея. \"Очевидно в този момент Кети е разбрала, че любовта на Ангелов не е съвсем безкористна и това изглежда е била една от причините Ангелов \"да я изтрие от лицето на земята\", заяви Сарафов и поясни, че тази хипотеза е изградена на база свидетелски показания. Той тиражира хипотезата, че семейството на Кети било избито, защото те били заинтересовани от разкриване на убийството ѝ и добави, че в случая говорим за психопат, а не за нормален човек. По въпроса как е сравнено ДНК-то на Ангелов, Сарафов отвърна, че през август, 2007 година Ангелов имал полицейска регистрация и му бил взел дактилоскопен материал. Сравнението станало по специална база данни с ДНК материали. ДНК анализът станал бързо, защото това беше приоритетна задача, уточни още ръководителят на следствието. Не е много далеч това от това, което гледаме по телевизионни сериали и филми, каза Сарафов, имайки предвид бързината на извършване на анализа. По въпроса кой кога е убит, къде се е преоблякъл Росен Ангелов, преди да отиде в къщата на Кети и да убие семейството, беше казано, че Кети Кюхова е била убита „в района на къщата си“. Тя е била убита около 19:30 часа на 31 септември, а към 23:00 часа са убити останалите ѝ роднини. Има доказателства, че роднините ѝ са я търсили. След като е убил Кети, Росен е взел джипа си, за да откара трупа ѝ до кладенеца, в който по-късно е намерена от полицаите. Следствието не можа да каже защо тефтерът се е намирал на мястото, на което беше намерен от журналисти и предаден на властите, предаде БНТ.", "date": "2018.01.10", "title": "Категорично Росен Ангелов се е самоубил"}
{"url": "http://www.novinite.bg/articles/155330/Putin-e-naj-populyarniyat-chujdestranen-politik-v-Sarbiya", "text": "Руският президент Владимир Путин остава най-популярният чуждестранен политик в Сърбия. Според проучване но общественото мнение, проведено от „Галъп“, 80% от анкетираните сърби изпитвали симпатия към руския лидер, информира в. „Вечерне новости“, цитиран от БГНЕС. Според вестника, на второ място по популярност след Путин 61% от сърбите поставят китайския държавен глава Си Цзинпин. На трето място е германският канцлер Ангела Меркел, но нейният резултат е доста по-нисък – 38%.Близо една трета от анкетираните имат положително отношение към американския президент Доналд Тръмп и към френския държавен глава Еманюел Макрон, които съответно заемат четвърто и пето място в класацията. На дъното на списъка са турският президент Реджеп Тайип Ердоган, британският премиер Тереза Мей, и премиерът на Израел Бенямин Нетаняху. Накрая на класацията е поставен президентът на Иран Хасан Рохани, когото подкрепят едва 17% от сърбите. ", "date": "2018.01.10", "title": "Путин е най-популярният чуждестранен политик в Сърбия"}
{"url": "http://www.novinite.bg/articles/155333/Nad-200-arestuvani-i-desetki-raneni-pri-sblasaci-v-Tunis", "text": "Над 200 души са били арестувани и десетки са получили наранявания при  в няколко района на , съобщи вътрешното министерство на страната след втората нощ на протести срещу мерките на строги икономии от страна на властите. Говорителят на тунизийското МВР  каза пред местно радио, че 49 полицаи са били ранени при  в страната и че 206 „размирници“ са били арестувани.Има нанесени  на недвижима собственост, включително магазин в предградията на столицата е бил ограбен.Полицейски и армейски сили бяха разположени в няколко града, включително , който е на 30 км. западно от , където стотици млади хора излязоха на улиците след погребението на мъж, който загина при безредиците в понеделник през нощта. От полицията твърдят, че не техни служители са го убили. Все още не са обявени резултатите от аутопсията.За безредици беше съобщено и в град Гафса, в Казерин в централната част на страната и в Сиди Бузид, откъдето през 2011 г. започнаха протестите, поставили началото на Арабската пролет.От няколко дни в  има протести, след като активисти и политици отхвърлиха повишаването на ДДС и социалните вноски, което влезе в сила от началото на годината.", "date": "2018.01.10", "title": "Над 200 арестувани и десетки ранени при сблъсъци в Тунис"}
{"url": "http://www.novinite.bg/articles/155342/Sarbiya-shte-otbelyazva-24-maj-kato-darjaven-praznik", "text": "От тази година 24 май в Сърбия ще бъде държавен празник, когато ще се отбелязва \"Денят на Св. Кирил и Методий\". Предложението е внесено в правителството от страна на Министерството на труда, но инициативата е на министерството на културата и информацията, съобщава в. \"Вечерне новости\", цитиран от БГНЕС. Новият празник няма да бъде неработен ден, а ще се използва за \"отдаване на почит към делото на светите братя и значението им за всички славянски народи“, пише още изданието без да се споменава тяхната българска мисия и дело.Според вестника с \"новия държавен празник властите ще изместят досегашния празник 25-ти май\", когато се отбелязва рождения ден на бившия югославски диктатор Йосип Броз Тито. В бивша Югославия рождения ден на диктатора се отбелязваше и като \"Ден на младежта\".В Белград има само един паметник на \"Св. Кирил и Методий\", който е дарение от известния македонски скулптор Томе Серафимовски. ", "date": "2018.01.10", "title": "Сърбия ще отбелязва 24 май като държавен празник"}
{"url": "http://www.novinite.bg/articles/155322/Do-9-gradusa-dnes-snegat-se-vrashta-v-petak", "text": "Днес ще е облачно, а на отделни места ще превали слаб дъжд. Ще духа слаб до умерен вятър. Максималните температури ще са между 4 и 9 градуса, а в София - около 5°, показва прогнозата на НИМХ-БАН.Атмосферното налягане ще продължи да се понижава, но ще остане по-високо от средното за януари.Над планините ще е слънчево, с умерен вятър, а по билата - силен. Температурите ще са около 5 градуса на 1200 метра, а на 2000 м - около 2 градуса.По морето ще е облачно, преди обяд на места ще е и мъгливо. Ще духа до умерен вятър от изток-югоизток. Максималните температури на въздуха ще са 8°-9°, а температурата на морската вода - 10°. Вълнението на морето ще бъде 3-4 бала.Зимата ще напомни за себе си в петък, когато ще завали сняг. Сняг ще вали всеки ден до вторник, а минималните температури ще паднат до минус 6 (в понеделник).", "date": "2018.01.10", "title": "До 9 градуса днес, снегът се връща в петък"}
{"url": "http://www.novinite.bg/articles/155328/Dneven-horoskop-za-sryada-10-yanuari-2018-g", "text": "Трябва да направите нещо много лудо днес. Има хора, които ще ви последват. След като се развихрите, не се учудвайте, че ще имате компания.От изключително важно значение е цялото семейство да работи заедно днес. Ако всеки се занимава със своите неща сам, няма да постигнете успех.Денят е подходящ да осмислите работата си- какво правите, защо го правите и доволни ли сте, че го правите. Също така денят е подходящ за кандидатстване за работа или приемане на предложение за брак.Без значение какво правите днес, не се тревожете за мнението на хората. Просто правете това, което смятате, че е най-добре за вас и се наслаждавайте на живота.Говорете от сърце днес. Така ще докоснете хората по нов начин и ще им покажете какво се случва вътре във вас. Всичко ще се получи много добре.Скуката може да се окаже сериозен проблем за вас днес, така че опитайте да бъдете активни и да запазите себе си. Ако не измислите какво да правите, обадете се на някого по телефона.Помогнете на приятел в нужда. След това започнете ремонт вкъщи, едва ли има по-подходящ ден за това от днешния. Възможно е да разрешите заплетени ситуации.Чакате отговор на въпрос или обратна връзка? Надявате се да се свържете с даден човек от известно време. Нещата се развиват по-бързо, отколкото сте очаквали и този човек ще стигне до вас.Днес ще ви е по-лесно от обикновено да се справите с финансовите проблеми. Особено ако това се случва по време на работа. Справяте се добре с поетите отговорности.Ще се срещнете с повече хора от обикновено днес и това ще ви хареса. Ще се срещнете с хора, които не познавате особено добре, но ще се сближите.Днес сте изключително импулсивни. Вашата половинка не може да се справи с вас, особено когато става въпрос за харчене на пари. Опитайте да не се съпротивлявате.", "date": "2018.01.10", "title": "Дневен хороскоп за сряда, 10 януари 2018 г."}
{"url": "http://www.novinite.bg/articles/155331/12-km-novi-metrolinii-v-Sofiya-do-kraya-na-2019-g", "text": "Очаква се до края на 2019 година да разполагаме с 12 километра нови метролинии в столицата. Това каза заместник-кметът по направление „Транспорт и транспортни комуникации“ в Столична община Евгени Крусев пред \"Фокус\".По думите му първият сред новите влакове, които ще се движат по третата линия на метрото, вече е произведен, като работата по изграждането на линията върви по план. Евгени Крусев допълни, че модернизирането на новите машини е свързано с цялостното им задвижване, позволявайки да бъдат управлявани от автоматик без наличието на машинист.„Това, което ги отличава от другите метровлакове е, че те са изцяло проходими, т.е. от единия край на влака може да се стигне до другия край, без да се напуска самата машина. А това се явява едно добро удобство за пътниците. Разбира се, те имат съответните системи за икономия на енергията и за по-комфортно пътуване на самите пътници. Метровлаковете можем да кажем, че са от последно поколение и са най-модерните на пазара“, обясни той.", "date": "2018.01.10", "title": "12 км нови метролинии в София до края на 2019 г."}
{"url": "http://www.novinite.bg/articles/155336/Blizo-75-santimetra-snyag-padna-v-Yaponiya", "text": "Зимна буря връхлетя днес обширни райони в Япония и донесе 75 сантиметра сняг на някои места, предаде ДПА, като се позова на метеорологичната служба. На северния остров Хокайдо заради бурята бяха отменени 149 влакови и 8 корабни пътувания. В град Машике бурята беше съпроводена от ветрове със скорост до 124 километра в час, а в някои части на острова падна 35 сантиметра сняг, съобщи в. \"Хокайдо шимбун\". Според Японската радиотелевизионна корпорация в североизточния град Йонедзава има снежна покривка от около 75 сантиметра. Японската метеорологична служба прогнозира още сняг до 60 сантиметра на Хокайдо, в североизточните части и в района Хокурику. Тя предупреди за виелици, големи вълни и нарушения на движението по пътищата в Северна Япония и по крайбрежието на Японско море до петък включително. ", "date": "2018.01.10", "title": "Близо 75 сантиметра сняг падна в Япония"}
{"url": "http://www.novinite.bg/articles/155326/Yakov-Djerasi-Petar-Hristov-be-priyatel-na-voenniya-ministar-na-Izrael", "text": "Бизнесменът Петър Христов не е убит заради неуредени бизнес отношения. Това твърди неговият приятел Яков Джераси, който е говорил с Христов минути преди да бъде разстрелян пред офиса си на столичната улица \"Ралевица\". Аз съм горд, че съм негов приятел. Той ми се обади най-напред да ми честити за Новата година, защото той точно се върна със семейството от ваканция. Причината за разговора ни беше едно събитие на 30 януари, което той води по случай 80-годишнината на професор Михаил Бар Зоар, защото той писа книгата „Хватката на Хитлер”. Тази книга отвори България пред света”, разказва Яков Джераси по Нова тв. Той е човек, който обича да работи. Прозрачен е. Там няма скришни неща! Петър Христов много ще липсва и в Израел. Той е пръв приятел на министъра на отбраната на Израел, беше мост, когато нещата не вървяха, каза още Яков Джераси. Джераси разказа още, че Христов трябвало да пътува с кметовете на Видин, Свищов, Никопол, Рудозем, Благоевград, Неделино, Горна Оряховица и др. - общо 12 градоначалника, за Израел за обмяна на опит. ", "date": "2018.01.10", "title": "Яков Джераси: Петър Христов бе приятел на военния министър на Израел"}
{"url": "http://www.novinite.bg/articles/155334/Pomoshtnichka-na-policiyata-izgorya-s-5400-leva", "text": "77-годишна жена от град Котел е станала жертва на телефонна измама. Сигналът е подаден от потърпевшата на 9 януари.Тя е била въведена в заблуждение, че помага на органите на реда за залавяне на престъпна група, занимаваща се с телефонни измами.Въведена в измамната схема жената е предала сумата от 5400 лева.", "date": "2018.01.10", "title": "Помощничка на полицията „изгоря” с 5400 лева"}
{"url": "http://www.novinite.bg/articles/155335/Pojar-v-selo-Kamen-unishtoji-doma-na-semejstvo", "text": "Пожар унищожи изцяло двуетажна къща в село Камен. Предполага се, че в къщата са били 76-годишният стопанин и 74-годишната му съпруга. Заедно с тях вероятно е била и 54-годишната им дъщеря.Сигнал за тежкия инцидент е получен тази сутрин, в 5.45 ч. На адреса незабавно са изпратени два пожарни автомобила с петима огнеборци от Пожарната служба в Стражица.Предстои на местопроизшествието да бъде направен оглед и ще се изясняват причините за пожара. По първоначална информация данни за умишлен палеж няма.", "date": "2018.01.10", "title": "Пожар в село Камен унищожи дома на семейство"}
{"url": "http://www.novinite.bg/articles/155337/Devet-protesta-okupirat-Sofiya-pri-otkrivane-na-evropredsedatelstvoto", "text": "В деня на официалното откриване на българското председателство на Съвета на ЕС са планирани общо девет протеста. Това съобщи пред журналисти зам.-директорът на СДВР Антон Златанов.За 11 януари сутринта е заявен протест в защита на Истанбулската конвенция. В часовия диапазон 16.30 – 17.00 часа, протестиращите служители в МВР ще „посрещат“ делегациите с плакати, като протестът ще продължи в 18.15 часа в района на Народния театър „Иван Вазов“.Между 18.00 до 20.30 са ще има протести за втори кабинков лифт в Банско и против застрояването на парк Пирин.Още четири заявления за протести са подадени за 11 януари. Протестите са свързани с решението на Министерския съвет, с което беше дадена зелена светлина за изграждането на втори кабинков лифт в Банско.На 2 януари са подали заявление от Гражданска инициатива за сувернитет на България. На 4 януари са подали от Бъдеще за община Банско, които подкрепят решението на МС. На 8 януари са подали от Дунавско-карпатска програма България, които искат отмяна на решението на МС. На същата дата заявление са подали и от Природа за хората и регионите, те са в подкрепа на решението на МС.", "date": "2018.01.10", "title": "Девет протеста окупират София при откриване на европредседателството"}
{"url": "http://www.novinite.bg/articles/155324/Vseki-treti-balgarin-ima-krediti", "text": "Всеки трети българин има кредит. Ако не се броят децата и най-възрастните хора, се оказва че от населението в трудоспособна възраст почти всеки втори гражданин има задължения към банка или фирма за бързи кредити.В края на месец юни 2017 г. в Централния кредитен регистър на БНБ са записани 2,33 млн. кредитополучатели. От тях 2,217 млн. са граждани на страната, 98 000 са юридически лица, 7000 са чуждестранни лица, които нямат ЕГН или ЕИК, а 8000 са физически лица със свободни професии, или упражняващи занаятчийска дейност. При положение, че населението на страната с 7,1 млн. души, се оказва че всеки трети има кредит. Взетите заеми обаче са много повече от броя на кредитополучателите. В края на юни 2017 г. регистрираните кредити в информационната система на БНБ са 4,991 млн. броя на обща сума малко над 69 млрд. лв. Оказва се, че хората, които са принудени да вземат заем, имат средно поне по два кредита. В много семейства и двамата съпрузи са взели заеми. Според данните на БНБ, банковите кредити в края на юни 2017 г. са 2,765 млн. броя на обща стойност 50,37 млрд. лв. Оказва се, че близо 2,22 млн. броя са отпуснатите заеми от фирми за бързи кредити. При гражданите, най-голям е делът (63,7%) на тези с остатъчен дълг по кредитите до 5000 лв. Това са заеми за покриване на неотложни нужди в семейството или евентуално за покупка на кола на старо, а не за по-сериозни покупки като на апартамент или обучение в чужбина, за които са необходими доста по-сериозни суми. Данните за кредитната задлъжнялост на хората и фирмите се използва от банките и другите кредитни институции при преценката дали да отпуснат заем на даден човек или компания. Информацията за заемите се осигурява в реално време и включва данни както за текущото състояние на кредитите, така и за просрочията по тях за 5 години назад. Данни в Централния кредитен регистър на БНБ подават 204 компании, в т.ч. 28 банки, 3 платежни и 173 финансови институции, като сред тях има и такива с предмет на дейност гаранционни сделки и придобиване на вземания по кредити.", "date": "2018.01.10", "title": "Всеки трети българин има кредити"}
{"url": "http://www.novinite.bg/articles/155329/Shoforite-na-izpit-sled-4-nepravilni-izprevarvaniya", "text": "Всеки шофьор може да се раздели с книжката си, ако направи четири неправилни изпреварвания. Всяко едно нарушение ще ни коства 10 точки, с което ще се изчерпат наличните 39 в талона и ще трябва да се явим на изпит за възстановяване на точките. Досега за такова нарушение водачите оставаха без 8 точки. Тези промени в наредбата за контролните точки са обявени за обществено обсъждане. В края на 2016 г. депутатите решиха за шофиране в насрещното шофьорът да се наказва с 1000 лв. глоба и отнемане на книжката за три месеца. Когато същото нарушение е извършено повторно, глобата е 4000 лв., а книжката ще се взема за 6 месеца. Ако наредбата обаче бъде приета, то освен глобата и отнемането на книжката ще се налага да се явяваме повторно на проверочен изпит, пише ДАРИК.В промените в наредбата е предвидено още младите шофьори да получат максималния брой точки две години след като са взели книжка. Ако през това време тя им е отнета, този период няма да се причислява към стажа.Броят на контролните точки ще се възстановява с 1/3, ако водачът премине допълнително обучение. Това ще може да се случва само веднъж в годината.Точки ще се връщат и ако докаже, че е платил глобите си. Предвидена е и възможност за служебно възстановяване след изтичане на две години, считано от датата, на която е влязло в сила последното наказателно постановление. Или иначе казано, две години, в които сме били примерни след последното нарушение.", "date": "2018.01.10", "title": "Шофьорите на изпит след 4 неправилни изпреварвания"}
{"url": "http://www.novinite.bg/articles/155343/18-godishna-shoforka-preobarna-kolata-si-v-kanavka-postradaha-dvama", "text": "Автомобил \"Опел Астра\" се преобърна в канавка по пътя Исперих-Разград, малко след жп прелеза до село Ясеновец, съобщават от пресцентъра на ОД на МВР-Разград.Инцидентът е станал около 10:00 часа в сряда. Колата била управлявана от 18-годишно момиче от Разград, с нея се возел 21-годишен младеж от село Духовец.Двамата са откарани в болницата в Разград за преглед. Установено е, че нямат сериозни наранявания. Младежът е освободен за домашно лечение, а девойката е оставена под наблюдение.Движението, което се извършваше в едната пътна лента на местопроизшествието, вече е възстановено.", "date": "2018.01.10", "title": "18-годишна шофьорка преобърна колата си в канавка, пострадаха двама"}
{"url": "http://www.novinite.bg/articles/155344/Signal-za-bomba-na-Letishte-Sofiya", "text": "И двата терминала на Летище София бяха евакуирани в сряда следобед, съобщи  NOVA.Причината за мярката за сигурност са получени през „Гранична полиция” сигнали за поставени взривни устройства.МВР проверява сигналите. Към момента се смята, че те са фалшиви. ", "date": "2018.01.10", "title": "Сигнал за бомба на Летище София"}
{"url": "http://www.novinite.bg/articles/155325/Karakachanov-Chast-ot-protestirashtite-za-Pirin-lajat", "text": "„Част от хората, които аргументираха зелената версия за парк \"Пирин\", откровено лъжат. Няма възможност да се застроява нещо друго, освен втората кабинка над Банско”, заяви в студиото на „Здравей, България” вицепремиерът Красимир Каракачанов.Той коментира решението на правителството, с което се даде зелена светлина за изграждането на втори кабинков лифт над Банско и протестите, които последваха след това „за” и „против” това решение.\"Проблемът с лифта е икономически и той трябва да бъде решаван. Ако нямаше абсолютно безсмислено опониране срещу този проект, той щеше да мине и да си замине още преди месец и половина-два\", заяви Каракачанов.„На хората от Банско и на хората от целия регион на Пиринска Македония им омръзна една хрупа хора да говорят от тяхно име и „да се грижат за техните интереси”, каза още той.„На хората в района на Банско им писна. И тъй като години наред не са чувани и тъй като години наред хората от жълтите павета могат да организират протести и да изнудват правителството, хората от област Благоевград решиха да покажат, че и те са хора, и те имат същите права, плащат същите данъци”, заяви Каракачанов. „За разлика от София, в района на Благоевград безработицата е по-висока, възможностите да си намериш работа и да получаваш прилична заплата са по-малки. Защо хората от жълтите павета не отидат на място, за да говорят с хората, които живеят в Банско, Разлог, Симитли и Добринище и да им кажат: „Хайде още известно време да останете без работа, с ниски доходи, защото ние смятаме, че има голяма опасност за планината Пирин”, добави той.", "date": "2018.01.10", "title": "Каракачанов: Част от протестиращите за Пирин лъжат"}
{"url": "http://www.novinite.bg/articles/155340/Vzriv-v-centara-na-Montana-vdigna-slujbite-na-krak", "text": "Монтана под блокада. Взрив в центъра на града вдигна службите на крак. Тази нощ около 3.00 ч. се е чул взрив в заведение. Никой от живеещите наоколо обаче не е подал сигнал.Едва сутринта, когато служителите дошли на работа, видели, че стъклото на заведението е счупено, а част от пода е избит.Районът е отцепен от полицията. Очаква се на място да пристигне и специализираният отряд за борба с тероризма, който да установи какво е било взривното устройство.По първоначална информация собственикът на заведението не е получавал заплахи. ", "date": "2018.01.10", "title": "Взрив в центъра на Монтана вдигна службите на крак"}
{"url": "http://www.novinite.bg/articles/155339/Mitnichari-zadarjaha-kontrabandni-lekarstva-za-otslabvane", "text": "8500 таблетки лекарствени продукти за отслабване откриха митнически и гранични служители на ГКПП Капитан Андреево.На 9 януари след полунощ на входящото трасе на пункт Капитан Андреево пристига лек автомобил с българска регистрация. Шофьорът на автомобила и неговият спътник заявили пред митническите служители, че не внасят нищо за деклариране. Превозното средство обаче било селектирано за щателна митническа проверка, при която в кутия за обувки и сред други лични вещи, в багажа на водача на автомобила, са открити 85 опаковки по 100 таблетки лекарствен продукт \"Tiromel\", съобщават от Агенция \"Митници\".Лекарственият препарат, с пазарна стойност около 5000 лева, съдържа хормона, който регулира нормалния растеж и развитие на организма, влияе за регулацията на обмяна на веществата и дейността на нервната система. Според специалисти често този хормон се употребява за отслабване, защото забързва метаболизма.", "date": "2018.01.10", "title": "Митничари задържаха контрабандни лекарства за отслабване"}
{"url": "http://www.novinite.bg/articles/155338/Loshi-sa-usloviyata-za-turizam-v-planinite-preduprejdavat-ot-PSS", "text": "Лоши са условията за  в планините, съобщиха от Планинската спасителна служба при , пише агенция \"Фокус\".Мъгливо и облачно е в планините. В най-високите части духа умерен вятър. Лифтовите съоръжения в курортите работят. През изминалото денонощие не са регистрирани  с туристи.Информация за обстановката в планините може да намерите на сайта на ПСС. Телефоните на ПСС са: 02/ 9632000 и 088 1470", "date": "2018.01.10", "title": "Лоши са условията за туризъм в планините, предупреждават от ПСС"}
{"url": "http://www.novinite.bg/articles/155323/Linejka-i-avtobus-se-sblaskaha-do-Omurtag", "text": "Шофьор на линейка е загинал след сблъсък с автобус в близост до Омуртаг рано сутрин. По първоначални данни в автобуса са пътували 40 души, няма данни за сериозно пострадали.Инцидентът е станал малко преди 4.00 ч. тази сутрин. На главния път София - Варна, на 3 км от разклона за село Камбурово, са се сблъскали ведомствена линейка на предприятие от Търговище и автобус.До разчистването на мястото на инцидента и заради извършвания оглед на място, пътят е бил временно затворен за движение, като е била създадена организация за използване на обходен маршрут.В 7.30 ч. пътят бе отворен, като на място служители на „Пътна полиция” регулират движението на моторни превозни средства.Образувано е досъдебно производство. Работата по установяване на причините за инцидента продължава, се посочва в съобщението.", "date": "2018.01.10", "title": "Линейка и автобус се сблъскаха до Омуртаг"}
