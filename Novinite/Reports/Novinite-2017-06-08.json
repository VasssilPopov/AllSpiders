{"url": "http://www.novinite.bg/articles/145124/Neobichajnite-imena-koito-izbirat-zvezdite-za-decata-si", "text": "Във вторник на бял свят се появиха близнаците на Амал и Джордж Клуни. Бебетата се казват Ела и Александър, предаде Нова телевизия. Щом новината се разпространи, към щастливите родители заваляха поздравления и благопожелания. Шегаджиите обаче се запитаха дали тези нормални имена, зарадвали феновете на двойката, не са \"предателство\" към правилата на звездите да дават странни имена на децата си. Богатите и известните често избират необичайни имена за наследниците си.BBC припомня някои от тях.Актрисата Гуинет Полтроу и фронтмена на бандата „Coldplay” Крис Мартин имат дъщеря, която се казва Епъл (на английски - Ябълка). Актрисата отнесе критики от звезди като Роби Уилямс, който я упрекна, че дъщеря й има „глупаво име”. Епъл наскоро навърши 13 години.Бебето на Черил Коул и Лиъм Пейн се казва Биър, което на английски означава Мечо. Избрали името с цел да е запомнящо се.На рапъра Кание Уест дъщеря му се казва … Норд Уест (Север Запад). Норд Уест се роди през 2013 година.\r\nНе по-малко странно име избраха за отрочето си Джей Зи и Бионсе - Блу Айва Картър. Една от теориите, които се налагат за избора на име е, фактът, че двойката са любители на числото 4, което на римски се изписва IV. Блу пък е срещано като име и друг път. Например детето на Дейв „Едж“ Евънс от U2 се казва Блу Ейнджъл (Синият ангел). \r\n \r\nМоделът и телевизионна водеща Кати Прайс кръсти дъщеря си Принцес Тиамии. \r\n \r\nБруклин - синът на Дейвид и Виктория Бекъм. Класацията няма да е пълна, ако не се спомене фамилията Бекъм. Тяхната необичайна поредица от  включва Бруклин, Ромео и Крус. А дъщеря им се казва Харпър Севън. Имената са критикувани от редица известни личности. Семейство Бекъм не са първите и единствени избрали географско понятие за име на детето си. Дъщерята на Майкъл Джексън се казва Парис (като град Париж), на Боно - Мемфис, на Алек Боудуин и Ким Бейсингър дъщеря им е кръстена на Ирландия - Айрланд, а на Алиша Кийс синът й се казва Египет.\r\n \r\nМилан - синът на Шакира и Жерар Пике. По нашите ширини името не е толкова необичайно, но за Запанда Европа и САЩ е именно такова. \r\n \r\nДжейми и Джулс Оливър кръстиха сина си Ривър Рокет. \r\n  ", "date": "2017.06.08", "title": "Необичайните имена, които избират звездите за децата си"}
{"url": "http://www.novinite.bg/articles/145145/Shefat-na-hotelierite-podade-ostavka-sled-skandala-s-kamerierkata", "text": "Председателят на Българската хотелиерска и ресторантьорска асоциация Благой Рагин подаде оставка, предаде Нова телевизия.Решението му идва след вълната от критики по негов адрес в социалните медии. Той предизвика общественото мнение след изказване в ефира на NOVA относно скандала с ритнатата камериерка. Рагин изрази опасения, че шведските туристи биха могли да се обидят заради скандала.\"Шведските туристи са много чувствителни. Преди години имаше един случай - беше убит един барман. И те се обидиха и направиха бойкот. Няколко години не идваха по нашето Черноморие\",  спомни си Рагин в предаването \"Здравей, България\".Той коментира, че клиентите са 17 типа и че според правилата на хотелиерите те винаги трябва да бъдат посрещани с усмивка и да се смятат за прави. В същото време изрази надежда, че когато България влезе в Еврозоната, стандартът ни ще се повиши и тогава ще започнем да приемаме туристи от по-високо ниво.  Коментирати на Рагин по случая взривиха общественото мнение. Социалните мрежи реагираха с гняв, но и с хумор на това изказване и заклеймиха Рагин като родоотстъпник.\"Можем да ритаме Рагин в главата, ако му дадем някой лев. Това разбрах от думите му\", пишат потребители в социалните мрежи. Днес коментар направи и министърът на туризма Николина Ангелкова. „Морално е след такова неприемливо изказване за бруталното насилие над камериерка председателят на толкова важна организация на хотелиерите Благой Рагин да се извини и да се оттегли”, каза министърът Ангелкова.Тя обясни, че министерството се разграничава от \"този брутален акт на насилие и непредизвикана агресия\" и че \"не се притесняваме да не разсърдим никого\".", "date": "2017.06.08", "title": "Шефът на хотелиерите подаде оставка след скандала с камериерката"}
{"url": "http://www.novinite.bg/articles/145127/Lozan-Panov-Ne-se-strahuvam", "text": "\"Не се страхувам, но не мога да бъда безразсъден\", заяви на влизане във ВСС шефът на ВКС Лозан Панов по повод инцидента с неговия автомобил. Припомняме, че на 1 юни беше установено, че два от болтовете на задната лява гума липсват, а три са развити.Панов разказа, че на път за Берковица чули с шифьора шум в задната част на автомобила, но едва на връщане към София, край село Бързия установили, че два от болтовете ги няма, а други са разхлабени.Припомняме, че шефът на ВКС Лозан Панов и главният прокурор Сотир Цацаров водят задочен спор през медиите трябва ли прокуратурата да излезе от съдебната власт. Панов призова след среща с президента Румен Радев това да се случи чрез промяна в Конституцията и свикване на Велико народно събрание. Вчера отново след среща с президента, главният прокурор Сотир Цацаров нарече исканията на Панов политически и го посъветва да пита колегите си съдии дали са на неговото мнение за излизане на прокуратурата от съдебната система. Според обвинител номер 1 съдиите били против. \"А той попита ли прокурорите дали да ходи на среща в ЦУМ\", отговори му днес Панов.", "date": "2017.06.08", "title": "Лозан Панов: Не се страхувам"}
{"url": "http://www.novinite.bg/articles/145146/Trima-zaginaha-pri-tejka-katastrofa-kraj-Silistra", "text": "Трима загинаха при тежка катастрофа край Силистра. Инцидентът е станал на пътя Дулово - Алфатар, Силистренско.  По първоначални данни, на ляв завой „Мазда“, шофиран от 44-годишен мъж, е навлязъл в насрещната лента и челно се е ударил в „Тойота“. От удара на място са загинали водачът на маздата и пътуващите с него мъж на 46 години и 44-годишна жена. Тежко ранен е техен спътник, на 46 години, както и шофьорът и пътниците в другата кола на възраст 68, 51 и 47 години. Сигналът е подаден днес към 09.12 часа, предаде МВР.На място е извършен оглед, по случая е образувано досъдебно производство. Продължава работата по изясняване на всички обстоятелства, довели до тежкия пътен инцидент.", "date": "2017.06.08", "title": "Трима загинаха при тежка катастрофа край Силистра"}
{"url": "http://www.novinite.bg/articles/145115/Sher-sazdava-myuzikal-za-jivota-si", "text": "Световно известната певица Шер ще прави мюзикъл, базиран на живота и кариерата си. Трима герои ще представят певица в различните етапи от живота й.", "date": "2017.06.08", "title": "Шер създава мюзикъл за живота си"}
{"url": "http://www.novinite.bg/articles/145149/Seksapilnata-Kardashiyan-nadiga-chashki-s-likor-po-banski-SNIMKI", "text": "Ким Кардашиян често е казвала, че не пие, защото „мрази” вкуса на алкохола. Това изглежда се е променило. Или поне така излиза от видеото, което публикува в „Инстаграм”. На него се вижда как риалити звездата надига чашка с ликьор и подскача около басейн в Бахамите.  Ким Кардашиян и съпругът ѝ Кание Уест прекараха уикенда на Бахамите, където предварително отпразнуваха рождения ден на рапъра. Кание Уест става на 40 години днес, пише „Дейли мейл”.  С други кадри в \"Инстаграм\" Кардашиян направи реклама на марката алкохол, която притежават съпругът на Синди Крофорд - Ранд Гербер, и бизнеспартньорът му и актьор Джордж Клуни. Не е ясно дали Ким е получила пари за това или е станало случайно. Майката на две деца обаче не веднъж е коментирала публично, че е абсолютен въздържател. ", "date": "2017.06.08", "title": "Сексапилната Кардашиян надига чашки с ликьор по бански (СНИМКИ)"}
{"url": "http://www.novinite.bg/articles/145159/Ariana-Grande-podnovi-turneto-i", "text": "Американската певица Ариана Гранде поднови световното си турне, предаде бТВ. На концерта ѝ в Париж, на който присъстваха хиляди фенове, мерките за сигурност бяха безпрецедентни.Трафикът около залата в покрайнините на града беше блокиран часове преди събитието. Чантите на феновете са били проверявани, а залата е била претърсена за експлозиви с помощта на кучета.Това беше първият концерт на Ариана Гранде в Европа след атентата в Манчестър по време на нейно участие. Тогава загинаха 22 души, някои от които деца. Малко след това звездата взе участие в грандиозен благотворителен концерт за солидарност с жертвите. Следващото ѝ участие ще е в Лион.", "date": "2017.06.08", "title": "Ариана Гранде поднови турнето и"}
{"url": "http://www.novinite.bg/articles/145135/Arestuvani-sa-13-dushi-v-DAI-Sofiya-zaradi-korupciya", "text": "\r\n13 души са задържани при  на ГДБОП в Държавната автомобилна инспекция в София по схема за корупция, съобщи главният секретар на  Младен Маринов. По информация на \"По света и у нас\" шефът на  не е сред задържаните. По непотвърдена информация има съмнения за продажба на шофьорски книжки на цена между 2000 и 4000 лева. Иззети са компютри и документи, а сградата на  е запечатана, предаде БНТ.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.06.08", "title": "Арестувани са 13 души в ДАИ - София заради корупция"}
{"url": "http://www.novinite.bg/articles/145111/Turist-ritnal-kamerierka-v-Slanchev-bryag-vliza-v-sada", "text": "\r\nРайонният  в Несебър ще решава за мярката за неотклонение на шведския турист, който ритна брутално камериерка в главата. Днес магистратите ще преценят дали той да остане за постоянно в ареста, предаде БНТ.\r\nМедицинската експертиза на камериерката ще даде яснота по кой член от Наказателния кодекс ще бъде повдигнато обвинение на туриста. Според юристите в такива случаи законът предвижда лишаване от свобода между 3 и 6 години.\r\nВчера пострадалата Диана даде показания пред следствието, но отказа да говори пред журналистите. Задържането на агресивния турист дойде чак след появата на кадрите в социалните мрежи.\r\n", "date": "2017.06.08", "title": "Турист, ритнал камериерка в Слънчев бряг влиза в съда"}
{"url": "http://www.novinite.bg/articles/145129/Nasilnicite-na-Eci-poluchiha-6-godini-zatvor", "text": "Тричленен състав на Апелативен съд – София постанови 6 години затвор за насилниците на малкия Еци, предаде Нова телевизия. Патрик Първев и Александър Донов бяха обвинени за причиняване на тежка телесна повреда – постоянно общо разстройство на здравето, опасно за живота, на 3-годишното дете. Те трябва да изтърпят наказанието си в затвор от затворен тип. През 2015 г. две момчета - Александър Донов и Патрик Първев, бяха арестувани, след като малкият Христо беше приет в „Пирогов” със сериозни наранявания. Оказа се, че вместо да го гледат, докато майката на детето работи в чужбина, двете момчета малтретирали детето. И двамата бяха признати за виновни за нанасяне на тежка телесна повреда на детето. Съдът тогава им наложи присъда от 6 години затвор и 60 000 лева обезщетение на майката за всеки от тях. Съдебната сага обаче продължи и в Апелативния съд.Година и половина след побоя на второто заседание по делото Невена Велинска се яви като свидетел и застана за първи път очи в очи с насилниците на своя син. Тя разбира за инцидента от своя съседка. В този момент Невена се намира в Естония. Завръща се по спешност и разбира, че 3-годишният й син е в кома с опасност за живота.„Първото нещо, което ми каза, след като излезе от кома, беше „мамо”. И аз бях до него. Не може да има обяснение за такава жестокост. Това е едно 3-годишно дете. Вие можете ли да представите защо? Искам да страдат!”, разказва през сълзи майката. От средата на 90-те години тя е вечно на път, за да изкарва прехраната си така, както може - като цигулар.„Налагаше се да го оставям за не повече от месец. След това четири месеца бях в вкъщи, после отново месец на път. Поддържахме връзка предимно по Скайп. За мен беше много важно обедно и следобедно време да имам видимост и комуникация с моето дете. Случваше се да го оставям на много близки мои приятели. Детето не е поверявано на тези две момчета. То беше поверено на бащата на едно от момчетата. Те трябваше да живеят в моя дом. Единият аз никога в живота си не съм го познавала, не зная за неговото съществуване”, споделя майката Невена.Според приятелка на двете момчета, изслушана като свидетел по делото, Александър и Патрик се забавлявали като затваряли малкия Христо в шкаф. В съда обаче спомените й за това се изпариха. Психолози продължават да работят с детето, защото има последствия. „Не бих могла да забравя случилото се. Аз ще живея с това нещо цял живот”, завършва Невена.", "date": "2017.06.08", "title": "Насилниците на Еци получиха 6 години затвор"}
{"url": "http://www.novinite.bg/articles/145136/Sled-signali-DANS-proveryava-za-korupciya-ogradata-na-granicata", "text": "\r\nВърховната касационна прокуратура разпореди на  да провери сигнали за корупция сред висши държавни служители и функцията на временната  на българо-турската граница, съобщиха от прокуратурата. През март Велизар Енчев подал сигнал до главния прокурор, в който се посочва че та се строи неправомерно от фирми, свързани с Патриотичния фронт, а цените по договорите били многократно завишени, предаде БНТ.\r\n\r\n\r\n\r\n\r\n", "date": "2017.06.08", "title": "След сигнали ДАНС проверява за корупция оградата на границата"}
{"url": "http://www.novinite.bg/articles/145109/Prodaljava-deloto-sreshtu-Nikolaj-Nenchev", "text": "Продължава делото срещу бившия министър на отбраната Николай Ненчев. Той е обвинен в престъпление по служба заради  сключените договори за ремонт на военните ни самолети МИГ-29.Според прокуратурата те са неизгодни, а с действията си Ненчев е застрашил авиационната безопасност на страната ни. Защитата на министъра твърди обратното – че националният интерес е бил защитен. В списъка на свидетелите по делото е и президентът Румен Радев, който в онзи период ръководеше военната авиация.", "date": "2017.06.08", "title": "Продължава делото срещу Николай Ненчев"}
{"url": "http://www.novinite.bg/articles/145158/Piyan-rusnak-napadna-lekarka-i-ya-zaplashi-s-ubijstvo", "text": "58-годишен руснак е задържан след нападение над лекарка в Хисаря, пише Нова телевизия. Владимир Сахаров, който живее от три години в Хисаря, на 7 юни се обадил на тел. 112 и поискал медицинска помощ в дома си заради коремни болки, предаде БГНЕС.Медицински екип веднага се отзовал на повикването. Вместо да отговори какви са му оплакванията, Сахаров започнал да заплашва лекарката с убийство, след което станал от леглото, извадил нож от близкия шкаф и го насочил срещу нея.В това време от екипа подали сигнал до полицейското управление, откъдето дошъл екип и се намесил. Руснакът заплашил и полицаите.Установено е, че бил пиян. Няма пострадали при инцидента.Сахаров е задържан за 24 часа по Закона за МВР, утре ще бъде задържан за още 72 часа с прокурорско постановление. Очаква се да бъде привлечен като обвиняем за закана за убийство и закана срещу орган на властта за причиняване на телесна повреда. ", "date": "2017.06.08", "title": "Пиян руснак нападна лекарка и я заплаши с убийство"}
{"url": "http://www.novinite.bg/articles/145122/Vijte-idealniya-otbor-v-Shapionska-liga", "text": "\"Златната топка\" за 2017 година съвсем логично ще отиде за 5-и път в ръцете на Кристиано Роналдо. CR7 изригна в най-важните мачове през сезона, вкара 10 гола в елиминационната фаза в ШЛ и помогна на Реал Мадрид да спечели Ла Лига и най-комерсиалния клубен турнир за трети път в последните четири кампании, предаде Sporta.bg.С това той ще изравни своя голям футболен съперник на индивидуално ниво - Лионел Меси, като двамата ще бъдат с по 5 приза \"Златна топка\". Но за пръв път от 2010 година насям някой измежду двамата може да не е в топ 3.Това ще бъде Бълхата, който беше оставен извън идеалния състав в Шампионска лига на \"France Football\" - изданието, връчващо най-ценния индивидуален трофей. Вместо него на терена е Дибала, както и неговият съотборник в Барселона - Неймар.Ето го и ", "date": "2017.06.08", "title": "Вижте идеалния отбор в Шапионска лига"}
{"url": "http://www.novinite.bg/articles/145119/Akciyata-na-GDBOP-v-DAI-prodaljava", "text": "Продължава акцията на ГДБОП в ДАИ София, която започна в сряда вечерта, предаде Нова телевизия.До този момент са арестувани 11 души по разследване на корупционни схеми, получаване на подкупи и продажба на шофьорски книжки. Сградата на \"Автомобилна администрация\" е запечатана, като антимафиотите са иззели компютри и документи. Акцията се е провела късно вчера. Шефът на ДАИ не е сред задържаните. Очаква се акцията и работата по разследването да продължи и в четвъртък.", "date": "2017.06.08", "title": "Акцията на ГДБОП в ДАИ продължава"}
{"url": "http://www.novinite.bg/articles/145123/Levski-na-pat-da-otmakne-vtori-futbolist-ot-Loko", "text": "Левски е на път да отмъкне от Локо Пд втори млад футболист. Сините искат да  привлекат в редиците си вратаря Александър Любенов, на когото черно-белите разчитаха много след отлично изкарания сезон под наем в столичното Локо.Вместо на Лаута обаче, Любенов може да акостира в родното Подуяне. Сините се нуждаят от още един вратар, тъй като Боян Йоргачевич и Николай Кръстев ще отсъстват от терена до края на годината. Затова на Герена са предпочели да си приберат 21-годишния техен юноша.Любенов е по-известен като гаджето на грацията Цветелина Стоянова, която се метна от 6-ия етаж на блок, но оцеля по чудо.Сашо бе привлечен миналото лято от тогавашния треньор на пловдивчани Илиан Илиев. Той обаче бе пратен да трупа стаж при столичните железничари, тъй като нямаше как да пробие конкуренцията на Ясин ел Харуби и Илко Пиргов.", "date": "2017.06.08", "title": "Левски на път да отмъкне втори футболист от Локо"}
{"url": "http://www.novinite.bg/articles/145151/Simeonov-dava-Elena-Joncheva-na-prokuror-zastrashavala-nacionalnata-sigurnost", "text": "Вицепремиерът по икономическата и демографската политика Валери Симеонов дава Елена Йончева на прокурор. Причината - застрашавала националната сигурност, предаде Нова телевизия. Повод за изказването му стана обвинението, което журналистът Елена Йончева отправи в ефира на \"Здравей, България\" в сряда. Тя представи доклад, според който пaнopaмнитe ycтpoйcтвa и ceнзopитe в yчacтъĸa oт ГKΠΠ \"Kaпитaн Aндpeeвo\" дo ГKΠΠ \"Лecoвo\" нe ca в изпpaвнocт зapaди изтeĸъл дoгoвop зa пoддpъжĸa.Πpoблeмът cпopeд нeя e, чe 21 ĸм oт oбщo 31 ĸм oгpaдa в Xacĸoвcĸa oблacт билa eднopeдoвa, a нe двypeдoвa, ĸaĸтo билo peшeнo в нaчaлoтo. A изпълнитeл нa пpoeĸтa бил нe вътpeшнoтo миниcтepcтвo, a чacтнa фиpмa. Междувременно стана ясно, че и Елена Йончева ще даде сигнала за границата на прокурор.Думите й предизвикаха вълна от коментари. „Платено е за едноредова ограда. Решението е взето от всички по веригата и е по законовите правила”, заяви вътрешният министър Валентин Радев.   По въпроса се изказа и зам.-председателят на ГЕРБ Цветан Цветанов. „Българо-турската граница е 274 километра. В момента имаме възпиращо съоръжение на цялата граница. Височината на първия ред от двуредовото съоръжение, което пази границата ни с Турция е високо от 3 метра. Вторият ред, който е на 1,5 метра отстояние, е висок 2,5 метра. Едноредовата ограда е 3,5 метра, за да бъде по-висока”, заяви в студиото на \"Здравей, България\" зам.-председателят на ГЕРБ Цветан Цветанов.Той призна и слабостите в системата за сигурност: \"Ако някой среже оградата, никой няма да разбере\".И предложи да се спре със спекулацията, като се поканят журналисти на посещение на оградата.„В момента България ще бъде подложена на засилващ се транзитен поток от Германия към Турция и не изключвам да има операции, които да бъдат свързани срещу граничните полицаи, ако има корупция и взимане на пари от този транзитен поток”, каза още Цветан Цветанов.", "date": "2017.06.08", "title": "Симеонов дава Елена Йончева на прокурор, застрашавала националната сигурност"}
{"url": "http://www.novinite.bg/articles/145140/Zvezda-na-Yuventus-v-polezrenieto-na-Konte", "text": "Мениджърът на Челси Антонио Конте е вперил поглед в звездата на Ювентус Алекс Сандро, съобщи Daily Star. Според източници, изглежда че офанзивните и отбранителни способности на бразилския национал са хванали окото на италиански специалист, с цел да подсили „сините” за предстоящата кампания.Смята се, че от „Стамфорд Бриджд” ще отправят оферта към Алекс Сандро, след като бъде даден старта на трансферния прозорец. Това би означавало, че схемата в играта на шампионите вероятно би се променила, като от носещата успех конфигурация 3-4-3, Конте ще заложи на любимата си 4-2-4.Потенциално подписване с 26-годишния футболист би увеличило тактическата гъвкавост на „сините”, с което италианският специалист ще атакува опонентите си.Сандро е оценен на 45 милиона паунда от Ювентус, като с \"бианконерите\" защитникът стана два пъти шампион на Италия, има два спечелени финала за Купата на Италия и стигна до заключителната фаза на Шампионска лига през тази година, където \"Старата госпожа\" отстъпи пред Реал Мадрид с 1:4.Източник: ", "date": "2017.06.08", "title": "Звезда на Ювентус в полезрението на Конте"}
{"url": "http://www.novinite.bg/articles/145137/Cveti-Pironkova-postavena-na-fatalna-poziciya-v-Notingam", "text": "Цветето на родния тенис - Цветана Пиронкова ще стартира участието си на турнира в Нотингам (12 - 18 юни) от основната схема. Пловдивчанката е под номер 13 сред приетите тенисистки.Водачка ще бъде седмата в света британка Джоана Конта. Ще участват още Анастасия Севастова (Латвия), Юлия Путинцева (Казахстан), Луцие Шафаржова (Чехия) и американките Лорън Дейвис, Алисън Риск, Кристина Макхейл и Шелби Роджърс.Жребият за основната схема се тегли в събота, а двубоите от първия кръг са от понеделник до сряда.", "date": "2017.06.08", "title": "Цвети Пиронкова поставена на фатална позиция в Нотингам"}
{"url": "http://www.novinite.bg/articles/145141/Shefat-na-Akademik-spasi-chovek-sled-katastrofa", "text": "Първа помощ на жертва в катастрофа оказа шефът на столичния футболен Академик Вихър Данчев. Той пътувал снощи за баража между ЦСКА 1948 и Брацигово в Самоков, предаде .Между планинския град и язовир Искър Данчев се натъкнал на ужасяваща гледка. Току що лека кола се била врязала странично в камион.\"Извадих човека, на пръв поглед нищо му нямаше\", сподели Вихър Данчев пред репортер на OFFNews, \"Изведнъж обаче получи гърч. Линейката пристигна сравнително бързо. Прибра го. Дано всичко се размине само с уплаха\".Колата се врязала в насрещното без видима причина. Предположенията са две. Или автомобилът е поднесъл заради току що започващия дъжд, когато асфалтът е най-коварен. Другият вариант е шофьорът му да е получил гърчовете, още докато управлява.Иначе предницата на автомобила беше жестоко разбита видя репортерът на OFFNews. Шофьорът на камиона беше физически добре.Данчев все пак стигна на трибуните в Самоков, където ЦСКА 1948 се класира за \"В\" група след драма с дузпи срещу Барса от Брацигово.Ивайло Йолчев", "date": "2017.06.08", "title": "Шефът на Академик спаси човек след катастрофа"}
{"url": "http://www.novinite.bg/articles/145132/Shvedskiyat-turist-Nishto-ne-pomnya-tryabva-da-sam-bil-drogiran", "text": "Не помня нищо, не знам какво се случи, трябва да съм бил дрогиран. Това заяви на влизане в съда 53-годишният швед, който нападна камериерка в Слънчев бряг, предаде бТВ.Жената загуби съзнание, след като мъжът безпричинно я изрита в главата. Първоначално шведът беше освободен и продължи почивката си, но след като случаят стана публично достояние полицията го издири и го задържа отново, а днес се гледа мярката му за неотклонение.Липса на преводач от английски обаче забави процедурата. Първоначално осигурената от съда преводачка се оказа, че ползва руски език, а други две се отказаха. В 14 часа изтича 48-часовата му мярка за задържане и има реална възможност да бъде освободен.„Изгний в затвора!”, скандираха хора, които посрещнаха арестувания пред съда в Несебър. На въпроса им „Срам ли ви е?” той кимна.Мъжът е категоричен, че не знае какво се е случило в хотела.За побоя 53-годишния чужденец може да получи до 3 години затвор. Установено е, че е пристигнал в хотела в нетрезво състояние.", "date": "2017.06.08", "title": "Шведският турист: Нищо не помня, трябва да съм бил дрогиран"}
{"url": "http://www.novinite.bg/articles/145142/Pachki-ot-Kitaj-za-Vladimir-Gadjev", "text": "Според информация на \"Меридиан мач\" Владимир Гаджев може да заиграе в Китай, от където няколко отбора вече проявяват интерес към българина, предаде . В момента халфът е в България и след като се раздели с английски Ковънтри все още няма отбор. Гаджев попадна в списъка за лятната селекция на Левски, но феновете на \"сините\" са твърдо против връщането му на \"Герена\" и сделката все още е под въпрос. Преди време Владо отказваше да заиграе в отбор, който е извън Западна Европа, но футболът в Китай доста се разви в последната една година и заплатите, които предлагат там може да са водещ фактор за решението му. ", "date": "2017.06.08", "title": "Пачки от Китай за Владимир Гаджев"}
{"url": "http://www.novinite.bg/articles/145165/CSKA-ima-ogromni-shansove-da-specheli-objalvaneto-za-Evropa-v-Lozana", "text": "Днес в Лозана ще бъде подадена жалбата от ЦСКА, касаеща лиценза за евротурнирите. \"Червените\" са наели силен адвокат, а за самото входиране на жалбата в Спортния арбитражен съд (КАС) ще бъдат платени 12 000 швейцарски франка, информира sportnamasa.com.Обжалването на ЦСКА ще бъде разгледана в 10-дневен срок.Според непотвърдена информация, шансовете на \"армейците\" да спечелят в Лозана, са 60:40% в тяхна полза.На 19 юни, когато е жребият за евротурнирите, би трябвало да има отговор от КАС. Няма да е чудно, ако той бъде изтеглен, а на 20-ти решението да бъде променено, ако още не е взето. Пример за това е през 2013-та, когато участва Ботев (Пд), а по време на жребия нямаше топка с името на български клуб, а с обозначенията \"А\" и \"Б\".Ако ЦСКА получи лиценз, то ще \"изгори\" Дунав (Русе).Източник: ", "date": "2017.06.08", "title": "ЦСКА има огромни шансове да спечели обжалването за Европа в Лозана"}
{"url": "http://www.novinite.bg/articles/145128/Dostatachno-li-sa-10-000-dolara-za-da-kacnem-na-Lunata", "text": "10 000 долара би струвал билет до Луната според един от иноваторите в Силициевата долина, предаде бТВ. Компанията на Навин Джайн е първата частна организация, която получи разрешение да изстреля робот извън земната орбита. „Ако се замислиш, ще видиш, че Луната е „осмият земен континент”, който бъка от полезни изкопаеми и различни химически елементи, които могат да подхрванват не само икономиката, но и да подпомогнат човешката цивилизация”, каза Джайн пред bTV в разговор със Светослав Иванов.Джайн е убеден, че пътуването до Луната би струвало под 10 000 долара.„90% от тежестта на ракетата е горивото. Нашата използва енергия от слънцето и затова става толкова евтино”, обяснява той.По думите му в следващите десет години частните компании ще помагат на правителствата да решат много въпроси, които правителствата не могат да решат.Целия разговор очаквайте тази неделя в предаването „120 минути”.", "date": "2017.06.08", "title": "Достатъчно ли са 10 000 долара, за да кацнем на Луната?"}
{"url": "http://www.novinite.bg/articles/145130/Dobre-doshli-v-hotela-pod-zvezdite", "text": "Двойно легло на полето под звездите предлага нов проект в Швейцария, предаде бТВ. \"Добре дошли\" в хотела без нито една звезда, в който обаче виждате всички звезди. Това е арт-концепцията, разработена от трима приятели швейцарци.Гостите получават удобно легло с великолепен декор сред природата – на върха на планината с гледка към езеро. В услугата е актуална прогноза за времето. Нощувката под звездите със закуска и напитки струва 296 швейцарски франка, но вече няма свободни места.Постъпили са над 1300 резервации на гости от Европа, САЩ, Австралия, Ирак и Африка.", "date": "2017.06.08", "title": "Добре дошли в хотела под звездите"}
{"url": "http://www.novinite.bg/articles/145153/Prodavat-na-targ-kartini-na-Hitler-otpredi-100-g", "text": "Акварелни картини на Адолф Хитлер отиват на търг този месец. Те бяха показани в Нюрнберг в сряда, предаде Нова телевизия. 14 от тях са отпреди около 100 години и са подписани от нацисткия лидер. Очаква се да бъдат продадени на цени между 1000 и 45 000 евро.Известно е, че Хитлер два пъти е кандидатствал във Виенската художествена академия през 1907 и 1908 г. И двата пъти обаче не е приет.", "date": "2017.06.08", "title": "Продават на търг картини на Хитлер отпреди 100 г."}
{"url": "http://www.novinite.bg/articles/145154/Novorodeno-tejko-kolkoto-6-mesechno-dete", "text": "На 15 май Криси Корбит дава живот на дъщеря си Карли, предаде Нова телевизия.\"Когато лекарите я извадиха, започнаха да се смеят\", споделя Криси пред ABC News.\"Когато ми я показаха, ми казаха, че тежи 6 килограма. Не можех да повярвам! Изглеждаше, че са извадили пораснало малко дете от корема ми. Тя беше толкова голяма”, казва още майката. Дъщерята на Корбит Карли се ражда с тегло от 6 килограма, което е почти двойно повече от средното за новородено бебе.„Тя беше като 6-месечно бебе”, сподели бащата Лари Корбит.", "date": "2017.06.08", "title": "Новородено тежко колкото 6-месечно дете"}
{"url": "http://www.novinite.bg/articles/145138/Shestvie-Burgas-naj-loshiyat-grad-za-futbol", "text": "На 17.06.2017 г. от 18.00 СНЦ „Клуб на привържениците Нефтохимик Бургас“ организира шествие под наслов „Бургас – най-лошият град за футбол“. Шествието ще тръгне от стадион „Лазур“ и ще премине по ул. „Васил Петлешков“, бул. „Ст. Стамболов“ и ул. „Александровска“ до сградата на Община Бургас.Целта на шествието е да бъде привлечено общественото внимание върху проблемите на ФК Нефтохимик. През последните години клубът опитва да развива професионален и детско-юношески футбол в Бургас в среда, която не благоприятства постигането на успешни резултати.„Нашият любим Нефтохимик не е единственият бургаски футболен клуб, който многократно през последните години се сблъсква с огромни финансови проблеми, с липса на нормални условия за провеждане на подготвителен процес и официални мачове и дори със заплахата да бъде закрит. Ние не смятаме, че такива условия за развиване на този спорт са нормални за град със значимостта и възможностите на Бургас“, пишат в писмо до медиите от сдружението.„Днес отново Нефтохимик е изправен пред неясно бъдеще в поредна „тежка финансова и кадрова ситуация“ и след изпадане от елитната футболна дивизия. Всичко това идва след като през целия изминал сезон от ръководството повтаряха, че проблеми в клуба няма. Нефтохимик Бургас е футболен клуб със сериозни и уважавани собственици, които знаят как се управлява успешно. Така както големият бизнес се базира на сериозни и дългосрочни бизнеспланове, така и град Бургас се развива според старателно подготвени стратегически документи, които са планирали следващите години на прогрес на града ни. Ние призоваваме собствениците на ФК Нефтохимик да приложат тези високи стандартни на мениджмънт и при управлението на футболния клуб и да подготвят и представят дългосрочна визия за бъдещето на клуба и програма, по която да се развива той. Проблемите със спортната база и финансирането не са единствените, които стоят и трябва да бъдат решавани не от днес за утре, а дългосрочно и планирано“, обясняват феновете на клуба. „Ние вярваме, че Нефтохимик и Бургас са достатъчно големи, за да си позволим да приложим нов, прозрачен и стабилен, различен модел за управление и развитие на футболен клуб в България. Призоваваме и хората, които обичат Нефтохимик, но в последните години са далеч от отбора, заради постоянната несигурност, позагубения авторитет или липсата на положителни резултати да се върнат към любовта си и да подкрепят любимия Нефтохимик. Обръщаме се и към бургаския бизнес с молба да подкрепи стремежа ни за стабилност и желанието за развитие на здрава основа на ФК Нефтохимик и да се включи в гарантирането на бъдещето на най-популярния спортен клуб в града“, заяват в заклучение.Писмото е подписано от Николай Стоянов – председател СНЦ „Клуб на привържениците Нефтохимик Бургас“.Източник: ", "date": "2017.06.08", "title": "Шествие „Бургас – най-лошият град за футбол“"}
{"url": "http://www.novinite.bg/articles/145143/Mesi-podpisva-s-Barselona-za-kosmicheska-zaplata", "text": "Голямата звезда на Барса Лионел Меси най-после е склонил да парафира нов договор с каталунците. Бълхата известно време се дърпаше и имаше спекулации за бъдешето му, припомня вестник „Marca“. Според испанските медии, блаугранас ще позлатят аржентинеца, фиксирайки освобождаваща клауза в контракта му от невероятните 400 милиона евро.Меси ще получава по 30 милиона евро на сезон, или 500 хиляди на седмица. За всяка година финансовото възнаграждение на Меси ще се увеличава прогресивно. радио Cadena SER обяви, че договорът на Лео ще бъде за 3+1 години. Настоящият контракт на 29-годишния футболист е до лятото на 2018 година. Споразумението е било постигнато от президента на Барселона Хосеп Мария Бартомеу и агента и баща на Меси - Хорхе.С впечатляващата откупна клауза и продължаването на договора до 2021 година, каталунският гранд иска да гарантира оставането на звездата си в тима, а отмъкването му от трети отбор ще стане почти невъзможно.Източник: ", "date": "2017.06.08", "title": "Меси подписва с Барселона за космическа заплата"}
{"url": "http://www.novinite.bg/articles/145161/Zrelishtna-spasitelna-operaciya-na-kon", "text": "Кон, паднал в пропаст край Лос Анджелис, беше спасен при зрелищна операция, предаде Нова телевизия. За спасяването на животното е използван хеликоптер. На място са помагали и ветеринарни лекари.  ", "date": "2017.06.08", "title": "Зрелищна спасителна операция на кон"}
{"url": "http://www.novinite.bg/articles/145139/Skandal-v-Levski-Shef-skochi-na-fenovete-s-pismo", "text": "Изпълнителният директор на Левски Красимир Иванов излезе с пространно изявление, адресирано до тръст „Синя България” в отговор на последните изявления, които от фенската организация разпространиха до медиите. Чрез официалния клубен сайт Иванов съвсем официално предупреди председателя на УС на тръста Васил Колев, че с острите си призиви ощетява „сериозно клуба и многобройните му акционери.”, предаде .Шефът на „сините” се позова на Търговския закон, когато заключи, че с искането за свикване на Общо събрание на акционерите тръстът – в качеството си на притежател на 10 процента дял в Левски – превишава своите правомощия. Иванов директно обвини Васил Колев в намерение за създаване на фалшиви новини и припомни, че всеки един акционер негласно има задължение за „лоялност и добросъвестно отношение” към дружеството, в което членува.Публикуваме позицията на Красимир Иванов без редакторска намеса:\r\nДо\r\nГ-н Васил Колев\r\nПредседател на УС\r\n„Тръст Синя България“ („ТСБ“)\r\nОтворено писмо\r\n8 юни 2017 г.\r\n \r\nУважаеми г-н Колев,\r\n \r\nОбръщам се директно към Вас, защото Вие сте в позицията да представлявате обобщеното мнение и позиция на ТСБ.\r\nВчера в медиите се разпространи информация относно намерението на представляваната от Вас организация да свиква общо събрание на ПФК  АД. В същото това съобщение Вие отправяте остри критики към текущото управление на дружеството, в което ТСБ е акционер. В това число умишлено създавате впечатлението за лошо финансово състояние на клуба в деня, в който стана ясно, че клубът е получил лиценз за участие в европейските турнири за сезон 2017/2018.\r\nЗапочвам така това писмо, защото в случая е необходимо да направим едно основно разграничение. Пиша до Вас и ТСБ не като организация на привърженици на , а като акционер в дружеството ПФК  АД.\r\nТърговският закон вменява на акционерите в едно дружество единствено задължението да се плати стойността на придобитите акции, освен в случаите, когато те са подарени. Въпреки че не е написано в закона, в практиката е разпространено виждането, че един акционер има задължение за лоялност и добросъвестно отношение към дружеството, в което е акционер.\r\nДълбоко съм разочарован от факта, че поведението Ви води до уронване на имиджа и престижа на ПФК  АД. Във вашето съобщение с дата 07.06.2017 година Вие отправяте целенасочени спекулативни обвинения, които пречат на дейността на клуба и водят до директни финансови и морални щети. Вие не се отнасяте към ПФК  АД с грижата на добър стопанин. За съжаление това не е първият път, в който си позволявате такова отношение спрямо дружеството, в което сте акционер. Затова аз като изпълнителен директор на дружеството, в което ТСБ е акционер, съм принуден официално да Ви предупредя, че ощетявате сериозно клуба и многобройните му акционери.\r\nВие много добре знаете, че Търговският закон дава на всеки акционер три основни права: (1) право на глас в общото събрание, (2) право на дивидент и (3) право на ликвидационен дял. При свикано общо събрание всеки акционер има и правото да се запознае с материалите по него. Затова знаете и че с Вашето искане с дата 01.06.2017г., отправено към клуба за такава детайлна финансова информация, превишавате толкова много правата си на акционер, че явно е направено с мисълта за създаване на фалшиви новини.\r\nПрипомням Ви, че през 2015 и 2016 година ТСБ и отделно неговият тогавашен председател Илия Козарев са били членове на УС на ПФК  АД. За тези две финансови години клубът е реализирал загуби от 5.7 милиона лева и ТСБ е бил част от управлението, довело до тези загуби. Именно справянето с последствията и причините, довели до тези загуби, е голяма част от моето ежедневие. Намирам за неморална и дълбоко разочароваща Вашата претенция към сегашното управление на клуба, предвид факта, че ТСБ и Вие лично не сте обяснили защо се е стигнало до тези загуби, каква е била Вашата роля в тяхното формиране и какво е наследството, което сте оставили на клуба. Затова се обръщам към Вас, нека ТСБ да спази обещанието си, поето на Общото събрание на ПФК  АД, проведено на 30.08.2016 година и да предостави на всички акционери и на широката общественост обещания доклад за участието на ТСБ в УС на клуба. Учудващо е, че почти година по-късно на мен се налага да Ви припомня за това поето обещание.\r\nИзползвам случая да Ви припомня, че след наша среща на 05.04.2017 година съм изпратил до Вас и ТСБ детайлен мейл по повод на дискутираните теми. Надявам се този мейл е бил споделен с Вашите членове, защото дава отговор на някои от въпросите, които Вие публично сте повдигнали след тази дата. Искам да ви обърна внимание, че все още не сте отговорили на питането ми дали ТСБ като голям акционер (10% от акциите) в ПФК  АД е в състояние да помогне с генерирането на нови приходи за дейността. Това, разбира се, при положение, че искате и можете да помогнете на ръководството на клуба в намиране на начини за обслужването на задълженията на клуба, в чието натрупване сте участвали.\r\nВ заключение искам да се обърна настоятелно към Вас и ТСБ като акционер в ПФК  АД да спазвате задължението си за лоялност и добросъвестно отношение. Позволявам си да перифразирам един известен цитат и да завърша така – Не питайте какво клубът може да направи за Вас, а какво вие можете да направите за него.\r\n \r\n\r\nИзпълнителен директор\r\n", "date": "2017.06.08", "title": "Скандал в Левски! Шеф скочи на феновете с писмо"}
{"url": "http://www.novinite.bg/articles/145156/82-godishna-e-upravitel-prez-denya-i-DJ-prez-noshtta", "text": "През деня Сумико управлява ресторант, в който готви вече 6 десетилетия. Няма да повярвате обаче какво прави тя през нощта. Втората й работа е в клуб, Сумико и диджей и миксира хитове в Токио, предаде Нова телевизия. И това далече не е всичко. Тя е на 82 години. Клиентите в заведенията, в които работи казват, че тя има онази енергия, която надхвърля възрастта и може да се равнява на тази на всеки млад човек. Тя е наистина много готина споделят те. Сумико започнала кариерата си на DJ, когато била на 70 години, след като прекарала година в специализирано училище. За нея най-важното в тази работа е да се забавлява публиката    ", "date": "2017.06.08", "title": "82-годишна е управител през деня и DJ през нощта"}
{"url": "http://www.novinite.bg/articles/145113/Phenyan-izstrelya-nyakolko-balistichni-raketi", "text": "\r\n изстреля няколко балистични ракети от източното си крайбрежие. Смята се, че става дума за противокорабни крилати ракети с малък обсег, предаде БНТ.\r\n\r\n\r\n\r\n\r\n\r\n", "date": "2017.06.08", "title": "Пхенян изстреля няколко балистични ракети"}
{"url": "http://www.novinite.bg/articles/145106/Predsrochni-parlamentarni-izbori-na-Ostrova", "text": "Британците гласуват на предсрочни парламентарни избори днес. От резултата ще зависи колко твърда ще е позицията на Великобритания при преговорите с Брюксел за излизане от Европейския съюз, предаде бТВ. На прага на Брекзит премиерът Тереза Мей свика вота, за да се опита да увеличи броя на депутатите и влиянието си в парламента. За мнозинство са нужни 326 депутатски места. До момента консервативаната партия имаше 330 депутати, а основната опозиция - лейбъристите – 229.Според прогнозите на днешните избори консерваторите ще спечелят между 304 и 344 места, а лейбъристите – между 219 и 257. Има възможност Мей да изгуби парламентарното си мнозинство и да въвлече страната във вътрешно политическа нестабилност.Изборният ден започва в 7 ч. сутринта местно време, или 9 ч. българско време, и приключва в 22 часа.Премиерът Тереза Мей свика вота три години по-рано от планираното. Официалната причина – да затвърди позициите си в преговорите за излизане на страната от ЕС. Мей твърди, че лейбъристите, Шотландската национална партия и либералдемократите ще се опитат да дестабилизират и възпрепятстват процеса в парламента.Тереза Мей влезе в предизборната кампания със стабилна преднина. Две седмици преди вота обаче, след атентата в Манчестър, тя рязко се стопи. Шест проучвания на общественото мнение показаха, че консерваторите водят пред лейбъристите само с около 5 процента. Въпреки това, всички посочват, че Мей ще спечели изборите. Тя се надява вотът да й осигури по-голямо мнозинство в Камарата на общините и да засили властта й.Кои са основните играчи?Двете основни партии са дясната Консервативна партия и левите лейбъристи. Влияние в парламента имат още Шотландската национална партия (SNP), лидералдемократите и Демократичната юнионистка партия в Северна Ирландия (DUP).  Партията за независимост на Великобритания (UKIP) и Зелените също имат представители в повечето избирателни райони. Заедно тези две партии спечелиха над пет милиона гласа на последните избори, но всяка една от тях имаше по един депутат в парламента.„Основното предизвикателство пред нас е да договорим най-добрата сделка за Великобритания в Европа. Бъдещото ни благоденствие, нашето място в света, жизненият стандарт и възможностите, които искаме за нашите деца и внуци, зависят от това доколко твърда ще е позицията ни в тези преговори. Ето защо, повече от всякога, Великобритания се нуждае от силно и стабилно управление“, подчерта многократно премиерът и лидер на Консервативната партия Тереза Мей.Лидерът на лейбъристите Джереми Корбин заяви: „Само ние имаме план как Брекзит да работи за обикновените хора. Нека сме ясни – изборът сега е между Брекзит на лейбъристите, който поставя работните места на първо място и Брекзит на консерваторите, насочен към интересите на Лондонското сити, който рискува да превърне Великобритания в данъчно убежище с ниски заплати.“А либералдемократите на Тим Фарън предложиха втори референдум: „Някой ще има последната дума за финалната сделка на Брекзит. Може да са политиците, а може и да е народът. Вярвам, че трябва да е народът. Вие трябва да имате право да кажете на референдум дали сделката на Тереза Май е правилна за вас и за вашето семейство. Ако не ви харесва тази сделка, тогава вие трябва да имате избор да останете в Европейския съюз.“Какво казват социологическите проучвания?Средната стойност на общественото мнение в шест анкети, публикувани в края на месец май дава на консерваторите между 43% и 46%, в сравнение с между 32% и 38% за лейбъристите. Либералдемократите събират под 10%, Партията за независимост на Великобритания – 5%,  Зелените – 4% и Шотландската национална партия – 4%.За мнозинство в парламента са нужни 326 депутатски места. Според прогнозите, консерваторите ще спечелят 344 места, а основната опозиция – лейбъристите – 219. До момента консерваторите имаха 330 депутати, а лейбъристите – 229.Как се избира британският парламент?3303 кандидати се борят за общо 650 депутатски места. Обединеното кралство е разделено на 650 географски избирателни района. Всеки район избира един депутат в Камарата на общините. За да спечели, кандидатът трябва да има най-много гласове. Най-известните политици обикновено се изпращат в райони, където имат сигурно мнозинство. За да има успех, партията трябва да спечели мнозинството избирателни райони. Лидерът на политическата партия с най-много депутати след изборите се очаква да бъде помолен от Кралицата да стане премиер и да формира правителство, което да управлява страната. Новият парламент ще се събере на 13 юни и ще бъде официално открит на 19 юни.Защо изборите са „изненадващи“ и „неочаквани“?Тереза Май твърдеше, че иска да изчака до 2020 г. за следващите насрочени избори, но промени решението си, а този нейн ход изненада всички.Министър-председателите на Великобритания имат свободата да свикват избори по всяко време, когато преценят, но по закон парламентарният вот трябва да се провежда на всеки пет години в първия четвъртък на месец май.Изборите могат да се проведат предсрочно по две причини – ако има вот на недоверие в сегашното правителство или депутатите гласуват за предсрочен вот с две трети мнозинство. Тереза Мей избра втората опция, която беше поразително подкрепена от народните представители с 522 гласа „за“ срещу 13 „против“.Последният подобен пример е от 1966 година. Тогава премиерът Харолд Уилсън от Лейбъристката партия свиква предсрочни избори, след кратко време на власт, за да увеличи броя на депутатите си. През 1974 г. в рамките на осем месеца се провеждат два вота. Но причината тогава е, че никоя партия не печели мнозинство в Камарата на общините в първите избори.Какво означава вотът за Брекзит?Великобритания е на път официално да напусне Европейския съюз в петък, 29 март 2019 година. Преговорите с Брюксел ще започнат, след като бъде сформирано новото правителство. Според консерваторите, сега е „единственият възможен шанс за провеждане на избори, докато Европейският съюз съгласува своята преговорна позиция“. Ако Мей спечели с голямо мнозинство, тя ще го приеме като вот на доверие към стратегията си за напускане на ЕС.Но ако крехкото й мнозинство в Камарата на общините стане още по-нестабилно или тя загуби изборите от анти-Брекзит партии като либералдемократите и те получат много повече депутати, тогава текущата стратегия по развода на Великобриатния със Съюза ще бъде отнесена.", "date": "2017.06.08", "title": "Предсрочни парламентарни избори на Острова"}
{"url": "http://www.novinite.bg/articles/145121/Otkriha-tela-na-jertvi-na-izcheznaliya-samolet", "text": "Тела на жертвите от самолетната катастрофа в Мианмар бяха открити в Андаманско море, предадоха световните агенции, като цитираха на представители на въоръжените сили на страната, предаде Нова телевизия.Намерени са труповете на двама възрасти и едно дете, както и спасителни жилетки, багаж и части от самолета, сред които колесник. Машината, военно-транспортен самолет Y-8 китайско производство, превозваше общо 122 души- военнослужещи и членове на семействата им. Самолетът излетя от град Мей по посока на Янгон. Той изчезна от радарите вчера в 13.35 ч. местно време. В издирвателната операция участват кораби, самолети и хеликоптери.", "date": "2017.06.08", "title": "Откриха тела на жертви на изчезналия самолет"}
{"url": "http://www.novinite.bg/articles/145110/Bivshiyat-shef-na-FBR-govori-pred-Senata", "text": "С огромен интерес американците очакват днес изслушването в Сената на бившия директор на ФБР Джеймс Коми, предаде Нова телевизия. Той беше уволнен изненадващо от Доналд Тръмп, докато разследваше предполагаемата намеса на Русия в президентските избори през ноември. В сряда бяха разпространени неговите показания в писмен вид, които той ще повтори днес пред Сената. В тях са представени в детайли частни разговори на Коми с Тръмп. В документа Коми казва, че е имал три срещи и шест телефонни разговора с Тръмп.", "date": "2017.06.08", "title": "Бившият шеф на ФБР говори пред Сената"}
{"url": "http://www.novinite.bg/articles/145160/Selo-Shishmanci-na-bunt-zaradi-obgazyavane", "text": "След обгазяването – протест. Жители от пловдивското село Шишманци са недоволни от  разположения в близост до тях цех с пластмасови изделия. Пожар в него милата седмица обгази селото, предаде Нова телевизия.Близо седмица продължава да гори склада за пластмасови отпадъци. А частичното бедствено положение, което беше обявено, все още е в сила.А през това време от Министерството на околната среда и водите откри фрапантни нарушения в склада, който е отдаден на частна фирма. Тя ще бъде санкционирана. ", "date": "2017.06.08", "title": "Село Шишманци на бунт заради обгазяване"}
{"url": "http://www.novinite.bg/articles/145134/Eksploziya-v-posolstvoto-na-SASht-v-Kiev", "text": "Взрив е избухнал тази нощ в посолството на САЩ в Киев. Това съобщава говорителят на полицията в украинската столица Оксана Блищик. \"Взривът на територията на дипломатическото представителство на САЩ е квалифициран като терористичен акт\", уточнява тя в съобщение във Facebook. Блищик отбелязва и че за щастие никой не е пострадал при взрива, предаде ТАСС.Органите на реда поясняват, че сигналът за взрива е постъпил в 0:05 ч. тази нощ по местно време. При последвалия оглед на мястото на инцидента е установено, че неизвестно засега лице е хвърлило в двора на посолството, което се намира в централната част на Киев, неустановено засега взривно устройство. Следователите все още работят ня мястото на инцидента, за да уточнят подробностите.В същото време от самото американско посолство обявяват, че към момента не възнамеряват да прекратяват работа заради инцидента. \"Работим по график\" , отбелязват от дипломатическата мисия пред \"Украинские новости\". От посолството допълват и че на самата сграда също не са нанесени щети.", "date": "2017.06.08", "title": "Експлозия в посолството на САЩ в Киев"}
{"url": "http://www.novinite.bg/articles/145104/Valeji-i-gramotevici-pochti-nad-cyalata-strana", "text": "Днес от запад на изток ще преминава студен атмосферен фронт. Облачността ще е значителна и на много места, първо в Западна България, а по-късно и в останалата част от страната ще има краткотрайни, в отделни райони - интензивни валежи, придружени с гръмотевични бури. Това съобщи за Агенция \"Фокус\" Евгения Егова, дежурен синоптик в Националния институт по метеорология и хидрология (НИМХ) към Българската академия на науките (БАН). Възможни са и градушки. Вятърът ще се ориентира от северозапад, главно в Дунавската равнина ще се усили и с него ще нахлува по-хладен въздух. Максималните температури ще са предимно между 22° и 27°, в София около 20°.Над Черноморието облачността ще е значителна. Около и след обяд на много места ще има краткотрайни валежи от дъжд, в отделни райони придружени с гръмотевици. В сутрешните часове ще духа слаб вятър от юг-югоизток, който след обяд ще се ориентира от северозапад, ще се усили и ще е умерен. Максималните температури ще са 22-27°. Температурата на морската вода е 19-23°. Вълнението на морето ще е 1-2 бала.И над планините облачността ще е значителна. Ще има краткотрайни валежи, на места придружени с гръмотевици и временно усилване на вятъра. В отделни райони, главно в Рило-Родопската област, валежите ще са интензивни и значителни по количество. Максималната температура на височина 1200 метра ще е около 18°, на 2000 метра – около 14°.Атмосферното налягане е малко по-високо от средното за месец юни (946 hPa) и ще остане без съществена промяна.", "date": "2017.06.08", "title": "Валежи и гръмотевици почти над цялата страна"}
{"url": "http://www.novinite.bg/articles/145162/Kolko-shte-struva-pochasovoto-preduchilishtno-obrazovanie", "text": "Почасовото предучилищно образование в София вече е факт. Това реши Столичният общински съвет, предаде Нова телевезия.Всеки родител, който избере тази форма ще плаща по 1,30лв. на час. Заниманията ще се провеждат в учебните заведения в рамките на 3 часа и ще са по желание на родителите.Промените влизат в сила още от есента.", "date": "2017.06.08", "title": "Колко ще струва почасовото предучилищно образование"}
{"url": "http://www.novinite.bg/articles/145144/Loshoto-vreme-v-Sofiya-sprya-toka-v-tri-kvartala", "text": "Нови бури, порои и градушки в почти цяла България. Силна електрическа буря удари София през изминалата нощ, градушка засипа района на Перник, предаде Нова телевизия. Няма данни за тежки щети и пострадали. В столицата пожарната е реагирала на десетки сигнали за частично наводняване.Заради бурята в три квартала снощи токът беше спрян. Подаването на електричество вече е възстановено.Най-много валежи са паднали в района на Казанлък - 30 литра на квадратен метър за 12 часа.", "date": "2017.06.08", "title": "Лошото време в София спря тока в три квартала"}
{"url": "http://www.novinite.bg/articles/145116/Jertvite-na-dvojniya-atentat-v-Teheran-veche-sa-13", "text": "\r\nБроят на загиналите при двойната атака в иранската столица  - срещу парламента и мавзолея на аятолах Хомейни вчера вече е 13 души, ранените са 43. Джихадистката групировка \"Ислямска държава\" пое отговорност, предаде БНТ.\r\nПредставител на иранските служби за сигурност съобщи, че извършителите са радикализирани ирански граждани. Не се съобщават повече подробности за самоличността им. Това е първото нападение в Иран, извършено от последователи на джихадистите.", "date": "2017.06.08", "title": "Жертвите на двойния атентат в Техеран вече са 13"}
{"url": "http://www.novinite.bg/articles/145114/Dneven-horoskop-za-08-yuni-2017-g", "text": "Днес се чувствате много по-свързани с хората около вас, отколкото обикновено. Моментът е подходящ да проведете сериозни разговори, които отлагате отдавна. Няма да променят живота ви, но наистина са важни.Успокойте се! Имате да свършите много неща и не разполагате с никакво време, но всичко това е поправимо. Опитайте да удължите сроковете за изпълнение на задачите и дайте всичко от себе си.Днес много по-лесно усвоявате информация и я подреждате така, че да има смисъл. Денят е подходящ за задачи, които изискват целия капацитет на ума ви. Възползвайте се от днешния ден.Ако сте представител на някой от останалите зодиакални знаци, можете да намерите своя  на Jenite.bg", "date": "2017.06.08", "title": "Дневен хороскоп за 08 юни 2017 г."}
{"url": "http://www.novinite.bg/articles/145126/Nameriha-jivi-i-zdravi-trite-sestri", "text": "Изчезналите преди 10 дни три сестри от село Иваново са открити, предаде Нова телевизия. Момичетата са били забелязани в град Плевен от зрител, който ги е разпознал по снимките им.Още в сряда вечерта 17-годишната Глория, 16-годишната Станка и 15-годишната Силвия са били върнати в село Иваново, но в момента се под полицейска закрила. Обяснението, което сестрите дали, е, че излезли да се поразходят.Няма следи от насилие по тях, няма намеса на други хора в изчезването им. Заради наивната им постъпка полицията обяви сестрите за общодържавно издирване на 31 май - три дни след изчезването им.", "date": "2017.06.08", "title": "Намериха живи и здрави трите сестри"}
{"url": "http://www.novinite.bg/articles/145152/Mej-i-opozicionniyat-lider-Korbin-glasuvaha-rano-na-predsrochnite-izbori", "text": "Министър-председателят на Великобритания и лидер на Консервативната партия Тереза Мей гласува на предсрочните парламентарни избори, предаде телевизионният канал „Скай нюз”, предаде Нова телевизия.Мей гласува в своя избирателен район в град Мейдънхед, графство Биркшир. Тя е и кандидат за място в парламента.Опозиционният лидер Джеръми Корбин също гласува още преди обяд, информира Sky News. Председателят на Лейбъристката партия е и кандидат за депутат. Той гласува в своя избирателен район в Излингтън, Северен Лондон.Анкета на британския в. \"Индипендънт\" и \"КомРес\" в навечерието на вота показва, че Тереза Мей е на път да постигне категорична победа.Според социологическо проучване Мей води с над 10% пред главния си опонент Корбин, като по този начин печели и мнозинство с цели 74 места в парламента, предаде БГНЕС.Консервативната партия ще вземе 44 на сто от гласовете на британците, лейбъристите ще са втори с 34 на сто, а под 10% подкрепа ще получат Либерал-демократическата партия, Партията за независимост на Великобритания (UKIP) и Зелените.Както изтъква „Индипендънт”, ако прогнозите се сбъднат, победата на консерваторите ще бъде най-голямата от времето на Маргарет Тачър насам.", "date": "2017.06.08", "title": "Мей и опозиционният лидер Корбин гласуваха рано на предсрочните избори"}
{"url": "http://www.novinite.bg/articles/145112/Remontirat-iztochnoto-krilo-na-Rilskiya-manastir", "text": "\r\nДо дни се очаква да започне авариен  на източното крило в Рилския манастир. Сградата е с опасни пукнатини и има отклонение на стените й. В момента крилото не се ползва, а в него се пази част от хранилището на библиотеката, предаде БНТ. \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2017.06.08", "title": "Ремонтират източното крило на Рилския манастир"}
{"url": "http://www.novinite.bg/articles/145105/Jalt-kod-za-valeji-i-gramotevici", "text": "Жълт код за обилни валежи и гръмотевици е обявен за 21 области в страната, сочи справка на сайта на Националния институт по метеорология и хидрология (НИМХ). Жълтият код е в сила за областите Плевен, Ловеч, Пловдив, Пазарджик, Благоевград, Смолян, Кърджали, Стара Загора, Габрово, Велико Търново, Хасково, Русе, Сливен, Ямбол, Търговище, Разград, Силистра, Добрич, Шумен, Варна и Бургас. В тези области се очакват краткотрайни валежи от дъжд, на места придружени с гръмотевични бури. В отделни райони на областите количествата ще се значителни - около и над 20 л/кв.м.", "date": "2017.06.08", "title": "Жълт код за валежи и гръмотевици"}
{"url": "http://www.novinite.bg/articles/145120/Vazprepyatstva-li-migrantite-ogradata-na-balgaro-turskata-granica", "text": "„Българо-турската граница е 274 километра. В момента имаме възпиращо съоръжение на цялата граница. Височината на първия ред от двуредовото съоръжение, което пази границата ни с Турция е високо от 3 метра. Вторият ред, който е на 1,5 метра отстояние, е висок 2,5 метра. Едноредовата ограда е 3,5 метра, за да бъде по-висока”, заяви в студиото на „Здравей, България” зам.-председателят на ГЕРБ Цветан Цветанов.Повод за изказването му бе обвинението на журналиста Елена Йончева, че пaнopaмнитe ycтpoйcтвa и ceнзopитe в yчacтъĸa oт ГKΠΠ \"Kaпитaн Aндpeeвo\" дo ГKΠΠ \"Лecoвo\" нe ca в изпpaвнocт зapaди изтeĸъл дoгoвop зa пoддpъжĸa.Πpoблeмът cпopeд нeя e, чe 21 ĸм oт oбщo 31 ĸм oгpaдa в Xacĸoвcĸa oблacт билa eднopeдoвa, a нe двypeдoвa, ĸaĸтo билo peшeнo в нaчaлoтo. A изпълнитeл нa пpoeĸтa бил нe вътpeшнoтo миниcтepcтвo, a чacтнa фиpмa. Цветанов призна, че ако някой среже оградата, никой няма да разбере. И предложи да се спре със спекулацията като се поканят журналисти на посещение на оградата.„В момента България ще бъде подложена на засилващ се транзитен поток от Германия към Турция и не изключвам да има операции, които да бъдат свързани срещу граничните полицаи, ако има корупция и взимане на пари от този транзитен поток”, каза още Цветан Цветанов. Относно липсващите болтове от колата на шефа на ВКС Лозан Панов, Цветанов коментира: „Всяка една кола, за да излезе на път, трябва да бъде в техническо изправно състояние”.", "date": "2017.06.08", "title": "Възпрепятства ли мигрантите оградата на българо-турската граница"}
{"url": "http://www.novinite.bg/articles/145107/Jertva-na-alo-izmamnici-poluchi-spestyavaniyata-si", "text": "Жертва на телефонни измамници получи спестяванията си! За пенсионерката Димитринка Касабова кражбата завършва с щастлив край. В момента вместо да се радва, че парите са й върнати, Димитринка се обвинява, че е постъпила прекалено наивно. Тя споделя, че никога няма да си го прости. Пенсионерката съветва да се внимава много на кого се доверяваме. Лидер на \"ало\" измамници в ареста след журналистическо разследване. Люцкан Люцканов е съден, че по време а операцията по залавянето му е прегазил полицейски служител. Ако се докаже вината му ще прекара зад решетките от 3 до 10 години. ", "date": "2017.06.08", "title": "Жертва на ало измамници получи спестяванията си"}
{"url": "http://www.novinite.bg/articles/145155/Ednokratna-pomosht-ot-2500-lei-za-vsyako-novorodeno-v-Bukuresht", "text": "Кметството на Букурещ ще дава еднократна финансова помощ от 2500 леи (около 1070 лева) на родителите на всяко новородено, което проплаче в някое от родилните отделения в румънската столица, съобщава информационният сайт Зиаре, предаде Нова телевизия.Проектът бе одобрен на заседание на общинския съвет днес с 49 гласа \"за\" и един въздържал се.За да бъде отпусната финансовата помощ, поне един от родителите на детето трябва да има постоянен или временен адрес в Букурещ, а бебето трябва е родено в някое от родилните отделения в Букурещ.Излагайки мотивите си за това решение общинските власти подчертаха, че според преброяване от 2011 г., осъществено от Евростат, Румъния е сред първите пет страни в ЕС с най-голям демографски спад в резултат на негативния естествен прираст и мигарцията. Също така данни на Националния статистически институт на Румъния показват, че броят на новородените, чиито родители имат адресна регистрация в Букурещ, спада. ", "date": "2017.06.08", "title": "Еднократна помощ от 2500 леи за всяко новородено в Букурещ"}
{"url": "http://www.novinite.bg/articles/145164/Fil-Kolins-otmeni-koncerti-zaradi-incident", "text": "Известният британски музикант и лидер на група „Genesis” Фил Колинс беше откаран в болница, след като падна в хотелската си стая, съобщи говорител на 66-годишния барабанист и вокалист, предаде Нова телевизия.„Той падна в хотелската си стая през нощта и си удари главата в стол”, съобщи говорителят на Колинс и добави, че инцидентът е резултат от операция на гръбнака, която му беше направена преди две години, пише БГНЕС.Колинс е получил рана до окото и се е наложило тя да бъде шита, а главата му - бинтована.Два концерта на Колинс, които трябваше да се състоят в лондонската зала „Ройъл Албърт хол” бяха отменени. Колинс ще излезе пред публика в Лондон на 26 и 27 юни.В неделя Колинс трябва да продължи турнето си в Кьолн, а след това в Париж. В края на юни певецът трябва да изнесе концерт в лондонския Хайд парк.Фил Колинс е носител на седем награди „Грами” и на „Оскар” за песента „You'll Be In My Heart” към анимационния филм „Тарзан”.Продал е над 150 млн. плочи.От средата на 90-те години той има проблеми със слуха. Заради повредени нерви на двете ръце той вече не може да свири на ударни инструменти. ", "date": "2017.06.08", "title": "Фил Колинс отмени концерти заради инцидент"}
{"url": "http://www.novinite.bg/articles/145147/Novi-28-mln-leva-shte-glatne-remontat-na-NDK-zaradi-predsedatelstvoto-ni-v-ES", "text": "Нови 28 млн. лева ще глътне ремонтът на НДК заради председателството ни на Евросъюза. Те ще бъдат осигурени под хормата на увеличението на капитала на Националния дворец на културата. \"На днешното заседание на Министерски съвет беше взето решение, по мое и на министъра на финансите предложение, за увеличаване на капитала на НДК в размер на 28 млн. лева, заяви министърът за българското председателство Лиляна Павлова, цитирана от БГНЕС.Тя обясни, че средствата се отпускат за четири компонента. Първият е за увеличение на допълнителни дейности, свързани с осигуряването на сключените вече договори за проектиране, строителство и ремонт на сградата на НДК и съответното ДДС. \"При предишното увеличение на капитала на НДК одобрената сума не е била отпусната в пълен размер. Затова отпускаме 7 млн. лв., които са били одобрени в предишно увеличение на капитала на НДК преди година и половина, но не са били отпуснати реално\", поясни Павлова.Други малко над 7 млн. лв. с ДДС се предоставят на НДК, за да се анексира договорът за строителство и ремонт на сградата - за финансиране на всички дейности, които са възникнали допълнително или не са били предвидени в досегашния договор за строителство. Третият компонент включва сума в размер на 1.8 млн. лв. с ДДС, която се отпуска за озвучаване и изграждане на съответното оборудване за международния пресцентър, който трябва да бъде изграден в НДК. В досегашния договор това не е било предвидено.Сумата за последния компонент – 12 млн. лева, е за изграждането на единна глобална система за сигурност. Предвид повишените и допълнително изпратени нови изисквания за сигурност се налага провеждането на нова обществена поръчка в размер до тази сума, в резултат на която да бъдат изградени специални системи за сигурност на сградата на НДК. Това включва система за видеонаблюдение, система за управление и контрол на достъпа, допълнителна система, в която да са обвързани тези системи. Павлова поясни, че изпълнителният директор на НДК трябва да проведе процедурата за избор на изпълнител за системата за сигурност и да съгласува с Агенцията по обществени поръчки необходимото анексиране на договорите в изпълнение на допълнително възникналите дейности, които трябва да се възложат. \"Това, което ми е докладвал изпълнителният директор на НДК, срокът, който е възложен за приключване на ремонта е до 30 октомври. В договора има предвидени санкции към строителя и всички изпълнители при закъснение. Санкциите няма да ни помогнат, ние имаме срок, извън който не може да минем. Краят на октомври трябва да бъде завършено всичко, за да може ноември да направим нужните тестове и проверка на всички системи\", каза министърът.", "date": "2017.06.08", "title": "Нови 28 млн. лева ще глътне ремонтът на НДК заради председателството ни в ЕС"}
{"url": "http://www.novinite.bg/articles/145150/Gorya-yahta-kraj-Carevo", "text": "Яхта пламна и потъна във водите на Черно море в района на Царево, съобщават от МВР. Причината е техническа неизправност. На нея е имало двама мъже, които не са пострадали, предаде Нова телевизия.Сигнал за инцидента е подаден около 12.45 часа. Според първоначалните данни при прибиране на плавателния съд след ремонт двигателят изгаснал. Направените няколко опита за повторното му запалване довели до възпламеняването му.Двамата пътници скочили във водата и почти веднага били качени на друга лодка, плавала в близост.Към яхтата са изпратени противопожарни екипи. Въпреки това пламъците бързо обхванали плавателния съд и той потънал.", "date": "2017.06.08", "title": "Горя яхта край Царево"}
{"url": "http://www.novinite.bg/articles/145157/Mazut-na-plaja-mejdu-Pomorie-i-Aheloj", "text": "Мазут на плажа между Поморие и Ахелой стресна летовници, предаде бТВ. Това е трети поред сигнал за замърсяването, коментираха от Басейновата дирекция.Първото замърсяване беше на плажа на Обзор и морското течение го разнася по Южното Черноморие.От екоинспекцията издават предписания на концесионерите на морски плажове да почистват мазута.Според специалисти танкер е изчистил трюмовете си в акваторията на Бургаския залив. Нарушителят не е установен, а морската администрация започна проверка на корабите.", "date": "2017.06.08", "title": "Мазут на плажа между Поморие и Ахелой"}
{"url": "http://www.novinite.bg/articles/145133/Angelkova-poiska-ostavkata-na-shefat-na-hotelierite-Blagoj-Ragin", "text": "Министърът на туризма Николина Ангелкова поиска оставката на председателя на Българската хотелиерска и ресторантьорска асоциация Благой Рагин. Той призова да не се говори много за инцидента, при който шведски турист изрита в главата камериерка в Слънчев бряг, тъй като туроператорите, които работят с Швеция, се притесняват да не изгубят клиентите си, предаде БНТ.Споделете:     ", "date": "2017.06.08", "title": "Ангелкова поиска оставката на шефът на хотелиерите Благой Рагин"}
{"url": "http://www.novinite.bg/articles/145131/NOI-izplashta-blizo-950-hil-invalidni-pensii", "text": "\r\n\"945 хил. са инвалидните пенсии, които се изплащат в момента. Това обяви социалният министър Бисер Петков. Като отбеляза и че това представляват близо 40% от общия брой пенсии, които изплаща НОИ. В същото време 518 хил. от инвалидните се изплащат в пълен размер, а останалите са под формата на втора непълна пенсия, поясни Петков пред бТВ.\r\nВ тази връзка министърът припомни, че в обществото има нагласа, че има много неправомерно издадени свидетелства за намалена работоспособност. Заради което има съмнения и за много неправомерно отпуснати пенсии.\r\nПарите за увеличението на пенсиите от другия месец вече са осигурени, стана ясно още от думите му. Петков припомни, че за тази година е предвидена актуализация от 1 юли с 2.4%, както и ръст на минималната пенсия от 163,18 лв. на 200 лв. на две стъпки. За това увеличение на минималната пенсия са нужни 100 млн. лв., които вече осигурени от преизпълнение на приходите от осигурителни вноски за първото четиримесечие, обясни министърът.\r\nОтносно средствата за деца с увреждания социалният министър напомни, че вече значително бяха увеличени помощите за децата с над 90% увреждания и обеща да се работи за по-адекватна помощ за децата с увреждания над 18-годишна възраст. Петков припомни, че ведомството му подготвя и чисто нов закон за социалните услуги.\r\n", "date": "2017.06.08", "title": "НОИ изплаща близо 950 хил. инвалидни пенсии"}
{"url": "http://www.novinite.bg/articles/145125/Uvelichavat-minimalnata-pensiya-ot-parvi-yuli", "text": "Кабинетът одобри увеличението на минималната пенсия от 1-ви юли.Минималната пенсия да стане 180 лева от юни Министърът на труда: До 2060 г. един работещ ще осигурява един пенсионер Най-бедните пенсионери ще получават доход от 180 лева. Решението беше записано в управленската програма на ГЕРБ и Обединените патриоти. Доходите на всички възрастни хора също ще се увеличат от началото на юли - по швейцарското правило - с 2,4%. До края на годината се чака още едно увеличение на най-ниските пенсии - те ще станат 200 лева от началото на октомври.", "date": "2017.06.08", "title": "Увеличават минималната пенсия от първи юли"}
{"url": "http://www.novinite.bg/articles/145118/Potrebitelite-Krajbite-na-tok-i-parno-sa-naj-golemiyat-problem", "text": "\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n ", "date": "2017.06.08", "title": "Потребителите: Кражбите на ток и парно са най-големият проблем"}
{"url": "http://www.novinite.bg/articles/145108/Eto-koi-sa-naj-opasnite-darjavi-za-patuvane", "text": "90 държави са включени в списък на Министерството на външните работи, за които се изисква повишено внимание при пътуване, предаде бТВ. Кой е в графата повишен риск?Препоръката да се пътува с повишено внимание важи за 50 държави. На следващото ниво – с по-висок риск, са 26.Предупреждение за преустановяване на пътувания, освен при крайна необходимост, важи за 9 страни, а в червения сектор – като най-опасни държави, се нареждат три.Франция и Великобритания попадат в една група с Колумбия, но там са и Косово, и Македония. Съветът на дипломатите ни е да се осведомим подробно за актуалната обстановка. Едно ниво по-опасно е в Турция. В тази категория – с повишен риск, са Судан и Нигерия. Там трябва да се избягват определени райони в съответните държави.Най-голяма е опасността в Йемен, Либия и Сирия.За тях важи предупреждението за преустановяване на всякакви пътувания и незабавно напускане на страната.Склонни ли сме да се откажем от пътуване заради честите атентати?Случващото се през последните седмици променя нагласите ни за пътуване. Не са много обаче тези, които отказват предплатени екскурзии.Тероризмът определено спира хората, но не може да сложим всички под общ знаменател, казват някои от пътуващите.Това вероятно обяснява и реклами като тази: „Гърция – най-сигурното място в Европейския съюз”.С най-сериозен отлив на български туристи е Турция, въпреки че цените там са изключително ниски. Лек спад в пътуванията има и към Германия, Франция и Лондон.Нели Кожухарова опровергава статистиката. Тя пътува за Лондон за първи път.\"Не смятам, че тези атентати ще спрат, за да отлагаме нещо подобно. Всички тези ситуации се случват от ужасно много време и не смятам, че ще приключат в рамките на седмица или месец или година. Борбата с тероризма, всички знаем, че ще отнеме вероятно години наред”, казва Нели Кожухарова.Тя добави, че и в България не е застрахована. Затова не иска да избира дали да пие бира в София или в Лондон.Българските туроператори все още не знаят каква ще е съдбата на „Катар Еъруейс” след като 9 държави прекъснаха дипломатическите си отношения с богатото емирство. Вече купените билети не могат да се върнат.", "date": "2017.06.08", "title": "Ето кои са най-опасните държави за пътуване"}
{"url": "http://www.novinite.bg/articles/145148/Rodniyat-biznes-zapochva-da-naema-chujdenci", "text": "\r\n\r\n\r\n\r\n\r\n\r\n\r\n\r\n \r\n ", "date": "2017.06.08", "title": "Родният бизнес започва да наема чужденци"}
{"url": "http://www.novinite.bg/articles/145117/Velosipedisti-na-protest-sreshtu-remonta-na-bul-Dondukov", "text": "Протест срещу планирания ремонт на ключовия булевард \"Княз Александър Дондуков\" в столицата, предаде Нова телевизия. Пешеходци и велосипедисти се събират на ларгото между Министерския съвет и Президентството, за да изразят гласно исканията си - изграждане на велоалея, обезопасяване на спирките и качестве ремонт.По план булевард \"Дондуков\" ще остане с павирана настилка. Ремонтът трябва да приключи на 15 септември.", "date": "2017.06.08", "title": "Велосипедисти на протест срещу ремонта на бул. \"Дондуков\""}
{"url": "http://www.novinite.bg/articles/145163/Chetvarti-den-rejim-na-vodata-v-Haskovo", "text": "Четвърти ден режим на водата в Хасково. Всеки ден част от кварталите в града остават на сухо за по 12 часа. Причината да се пести вода е спирането на две от помпените станции заради уран и алфа активност. Междувременно бивши началници във водното дружество се събраха, за да дадат идеи за справяне с кризата, предаде Нова телевизия.Всяка сутрин в 8 часа водата спира в определена част на Хасково. А хората обикалят по градските чешми и разчитат на запаси.Резултатите от режима засега са обнадеждаващи, сочат сметките на водното дружество.Междувременно бивши началници във ВиК се събраха, за да предложат допълнителни мерки за снабдяване на Хасково с вода след спирането на 130 литра в секунда заради уран и алфа активност. Една от тях е прочистването на работещите кладенци, за да се увеличи нивото на водата.От ВиК обаче се въздържат, защото така би трябвало да се спре макар и временно работата на помпите. Вече е обявена поръчката за нови кладенци, които могат да са готови най-рано след 2 месеца.Най-оптимистичният вариант за решаване на  проблема с водния режим остава пускането на част от спрените кладенци. Дали това ще се случи ще стане ясно в петък, когато се очакват пробите от вода.", "date": "2017.06.08", "title": "Четвърти ден режим на водата в Хасково"}
