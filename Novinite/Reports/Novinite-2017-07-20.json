{"url": "http://www.novinite.bg/articles/147399/SPIN-e-otnel-jivota-na-edin-milion-dushi-za-godina", "text": "Синдромът на придобитата имунна недостатъчност (СПИН) е отнел живота на един милион души през 2016 г. – почти наполовина по-малко, отколкото през 2005 г., когато бе регистриран пик на смъртоносното заболяване. Това се казва в доклад на ООН, публикуван в четвъртък, предава AFP, съобщава ФОКУС. Не само новите случаи на заразяване с ХИВ и смъртните случаи намаляват, но към момента хората, които са на животоспасяващо лечение, са повече от когато и да е било, съгласно данни, публикувани преди откриването на научна конференция за СПИН в Париж.", "date": "2017.07.20", "title": "СПИН е отнел живота на един милион души за година"}
{"url": "http://www.novinite.bg/articles/147379/Zatvornik-naragal-sakilijnik-s-himikalka-v-okoto", "text": "Убиецът на красивата студентка Виола Стефан Станев е наръгал съкилийника си с химикалка в окото. Бруталният инцидент се е разиграл преди около една седмица, разкриват от прокуратурата, цитирани от \"Телеграф\".   Новината потвърждават и служители от ареста на бул. „Г. М. Димитров“, където е настанен Станев. Той беше задържан в края на миналия месец, само ден след като хладнокръвно уби приятелката си.   \"Станев неистово се опитва да се изкара невменяем, а той просто е един обикновен наркоман, който разбира всяко свое действие. Явно, за да засили това внушение, преди седмица започна да буйства жестоко“, разказват служители на ареста.   По думите им убиецът първо се скарал със съкилийника си, след което взел химикалка и я забил в окото му. Мъжът буквално припаднал от болка и бил откаран в болница. Все още не е ясно дали ще загуби зрението си.", "date": "2017.07.20", "title": "Затворник наръгал съкилийник с химикалка в окото"}
{"url": "http://www.novinite.bg/articles/147402/Ograbiha-bankomat-v-grad-Levski", "text": "114 830 лева са били откраднати тази нощ от банкомат, който се намира в магазин за техника в района на пазара в град Левски, Област Плевен, съобщава ДАРИК.   Крадците са проникнали в магазина и са отворили банкомата с техническо средство, като са взели всичките налични пари, обясни пресаташето на Окръжна прокуратура в Плевен Рени Кирилова. Извършени са огледи на местопроизшествието, а в Районната прокуратура в Левски е образувано досъдебно производство.", "date": "2017.07.20", "title": "Ограбиха банкомат в град Левски"}
{"url": "http://www.novinite.bg/articles/147368/Horoskop-za-chetvartak", "text": "\r\n\r\nОпитайте да сложите бариера между мислите и действията си днес, защото със сигурност ще имате нужда от това. Автоматичното редактиране е особено важно, комуникацията е изключително важно.\r\n\r\nПравните споразумения днес са особено мрачни - затова се старайте да стоите далеч от тях! Може да се наложи да подпишете един или два документа, но опитайте да ги сведете до минимум.\r\n\r\nВие сте щастливи точно там, където се намирате. Вашата невероятна социална енергия ще ви помогне доста днес. Ще се запознаете с много нови хора, което път ще ви отвори много врати.\r\n \r\nАко сте представител на някой от останалите зодиакални знаци, можете да прочетете своя дневен  .\r\n", "date": "2017.07.20", "title": "Хороскоп за четвъртък"}
{"url": "http://www.novinite.bg/articles/147405/Ima-arestuvan-za-atentata-v-Istanbul", "text": "\r\nДатските власти арестуваха жител на Вайле по подозрение за съучастие в атентата в Истанбул на Нова година, предаде новинарския портал DR. Става дума за 42-годишен мъж, за когото турските власти поискали от Копенхаген арест и последваща екстрадиция, съобщи говорителят на прокуратурата Дорте Мюлер-Андерсен, предаде БГНЕС.\r\nОще в края на юни заподозреният е бил задържан и разпитван, но по-късно е бил освободен. Прокуратурата не коментира в какви конкретно действия е обвинен гражданинът, нито посочва неговата самоличност. Според турските медии, той подпомогнал терористите в получаването на оръжия. Твърди се още, че мъжът е поддръжник на джихадистката групировка \"Ислямска държава”.\r\nЗадържаният е предявил иск за обжалване на ареста му. В нощта на 1 януари 2017 г. 39 души бяха убити след атаката в истанбулския нощен клуб \"Рейна”. Сред тях бяха 16 чужденци. Отговорност за деянието пое \"Ислямска държава”.\r\n", "date": "2017.07.20", "title": "Има арестуван за атентата в Истанбул"}
{"url": "http://www.novinite.bg/articles/147367/Policiyata-i-vav-Varna-na-protest", "text": "\r\nПолицейските и продължават, както обещаха синдикалистите на униформените. След като в началото на седмицата служителите на МВР направиха демонстрация в Софоя. Днес е ред на Варна. Исканията отново са по-високи заплати и по-добри условия, предаде бТВ.\r\nПротестите започнаха активно преди 2 дни в столицата. Те се случват въпреки разговорите и обещанията от страната на ръководството на МВР отпреди 2 седмици, а исканията си по-високо заплащане обявиха още на 5 юли полицаите на голям митинг в София.\r\nДнешният втори  изобщо няма да е последен. След  демонстрации са планирани за Добрич и Гоце Делчев другата седмица, а след това ще продължат в Бургас, Благоевград, Перник и други градове.\r\n", "date": "2017.07.20", "title": "Полицията и във Варна на протест"}
{"url": "http://www.novinite.bg/articles/147396/Romi-prebiha-momche-vav-Vidinsko", "text": "Двама мъже от ромски произход са нанесли побой на непълнолетно българче, предаде ДАРИК.Случката станала на 18 юли около 20.30 ч., на обществено място във видинското село Чупрене.Към момента не е ясна възрастта на битото момче, както и подробности за състоянието му. Задържани са двама мъже за срок до 24 часа по Указа за борба с дребното хулиганство. Те са на възраст 20 и 25 години.Районният съд в Белоградчик решава какво наказание ще им наложи за побоя.  ", "date": "2017.07.20", "title": "Роми пребиха момче във Видинско"}
{"url": "http://www.novinite.bg/articles/147389/Strelba-po-anglijski-turisti-v-Slanchev-bryag", "text": "Бивш военен стреля по английски туристи в курорта „Слънчев бряг”, единият е ранен. Между селата Тънково и Оризаре, близо до курортния комплекс, българинът засякъл с колата си двама английски велосипедисти, съобщи ДАРИК. Възникнал спор, който прераснал в сбиване. В този момент бившият военен извадил законно притежавания си пистолет и прострелял единия от туристите в крака. След инцидента нападателят се е предал в полицията. Раненият английски турист е настанен в болница, предстои му операция. В болница е настанен и стрелецът, който получил сърдечна криза.", "date": "2017.07.20", "title": "Стрелба по английски туристи в „Слънчев бряг”"}
{"url": "http://www.novinite.bg/articles/147384/Dve-novi-knigi-za-Hari-Potar", "text": "Две нови книги от поредицата \"Хари Потър\" ще бъдат публикувани през октомври по случай 20-годишнината от издаването на първия том за момчето магьосник. Тяхното излизане ще съвпадне точно с началото на харипотърската изложба, която ще се проведе в Британската библиотека между октомври и февруари, пише ДАРИК. Първата новоиздадена книга ще носи заглавието \"Хари Потър: История на магията - книгата на изложбата\" и ще е написана от Дж.К. Роулинг, издателската къща \"Блумсбъри\" и кураторите от Британската библиотека. Чрез нея феновете на Хари Потър - Вселената ще могат да се потопят за пореден път във вълшебството, носещо се от училището за магии \"Хогуортс\" и преподаваните в него учебни предмети. Второто писание пък ще бъде озаглавено \"Хари Потър - Пътешествие из историята на магията\" и ще изследва отблизо мистичните същества, предмети и понятия като алхимия, еднорози, древни магьоснически ритуали. Ръкописът ще включва още невиждани досега скици и ръчно написани бележки от Роулинг, илюстрации от Джим Кей и артефакти, които са иззети от архивите на Британската библиотека. По-рано тази година издателската къща публикува и четири нови издания на фентъзи поредицата, всяко едно от които акцентираще поотделно върху домовете в \"Хогуъртс\" - \"Грифиндор\", \"Хафълпаф\", \"Рейвънклоу\" и \"Слидерлин\".", "date": "2017.07.20", "title": "Две нови книги за Хари Потър"}
{"url": "http://www.novinite.bg/articles/147369/Zemetresenie-kraj-avariralata-AEC-Fukushima-1", "text": "Силно земетресение с магнитуд 5.8 по Рихтер беше регистрирано на главния остров в Япония, Хоншу, съобщава НОВА.Трусът е усетен в префектура Фукушима, където се намира и едноименната атомна електроцентрала, пострадала при катастрофалното земетерсение от март 2011 г.Този път не се съобщава за пострадали и щети. Няма и издадено предупреждение за цунами. ", "date": "2017.07.20", "title": "Земетресение край авариралата АЕЦ \"Фукушима-1\""}
{"url": "http://www.novinite.bg/articles/147370/15-000-stranici-obvinitelen-akt-za-sluchayat-KTB", "text": "Случаят \"КТБ\" влиза в спецсъда. Oбвинителният акт трябва да бъде внесен най-късно в четвъртък, обеща главният прокурор Сотир Цацаров, съобщава НОВА.Актът се състои от 15 000 страници и за българския наказателен процес той ще бъде своеобразен рекорд.  Той е срещу всички общо 19 обвиняеми по делото.   Припомняме, че преди дни Цацаров заяви, че не вижда проблем в разсекретяването на стенограмите от разговорите при президента Росен Плевнелиев в разгара на кризата през лятото на 2014 г. И повтори позицията си за банката, изразена на срещата при президента.„Една голяма пирамида, която е била подхранвана финансово, която е била подхранвана лично и която в крайна сметка е служила за определени политически цели. Дайте това да не се лъжем”, заяви Цацаров.Своя прочит на стенограмите при президента направи и бившия собственик на КТБ Цветан Василев. Според когото фронт на криминалната атака срещу него са отворили прокуратурата и ДАНС. Той подчертава, че срещата на държавните мъже нито веднъж не се споменавало името на Делян Пеевски. По- думите му и до днес то е табу. ", "date": "2017.07.20", "title": "15 000 страници обвинителен акт за случаят \"КТБ\""}
{"url": "http://www.novinite.bg/articles/147382/Amerikanec-ulovi-izklyuchitelno-ryadko-sreshtan-sin-omar", "text": "Американец от щата Ню Хемпшър улови изключително рядко срещан син омар и го дари на науката, съобщи Асошиейтед прес. Шансът да бъде уловен син омар е 1 на 2 милиона, пише ДАРИК.Намерилият необичайното създание Грег Уорд е професионален ловец на омари. Когато преглеждал улова си в понеделник, той бързо осъзнал, че синьо-кремавият екземпляр е уникален. Това било лесно, защото за първи път виждал подобен омар. Уорд подарил ценния екземпляр на Морския научен център в Рай, за да го изследват и изложат. Веднага щом се аклиматизира, синият омар ще бъде включен в експозицията на екзотичните спесимени в аквариума.  ", "date": "2017.07.20", "title": "Американец улови изключително рядко срещан син омар"}
{"url": "http://www.novinite.bg/articles/147378/74-godishna-jena-vyarva-che-maja-j-se-e-prerodil-v-tele", "text": "74-годишна жена от Камбоджа припозна наскоро починалия си съпруг… в теле. Тя вярва, че той се е преродил в животното, съобщава бТВ.Ким Ханг, която живее в североизточен селски район на азиатската страна, губи съпруга си преди повече от година. С течение на времето обаче забелязва, че маниерите на малкото теле много приличат на тези на мъжа ѝ.„Вярвам, че то е моят съпруг, защото, каквото и да прави, го прави точно по същия начин”, обяснява вдовицата. Тя дори се консултирала с медиум, който потвърдил предположенията ѝ.Близките на Ким, седемте ѝ деца и съседите ѝ също вярват в чудото, защото животното не спира да ги ближе по ръцете и да търси компанията им.За новия член на семейството има дори приготвено легло в семейната къща.", "date": "2017.07.20", "title": "74-годишна жена вярва, че  мъжа й  се е преродил в теле"}
{"url": "http://www.novinite.bg/articles/147400/Izostrya-se-naprejenieto-mejdu-Germaniya-i-Turciya", "text": "Изостря се напрежението между  и  заради ареста на германски правозащитник, съобщава НОВА.Външният министър Зигмар Габриел обяви, че не вижда как Анкара може да се присъедини към Европейския съюз и каза, че не може да гарантира сигурността на германците, пътуващи в Турция.Канцлерът Ангела Меркел застана за думите му. ", "date": "2017.07.20", "title": "Изостря се напрежението между Германия и Турция"}
{"url": "http://www.novinite.bg/articles/147376/Shef-gotvach-prigotvi-torta-za-2-000-dushi", "text": "Kрасиво, зрелищно и вкусно. Един от най-известните френски шеф готвачи в света приготви огромна ягодова торта за всички, които наблюдават 16-ия етап от колоездачната обиколка \"Тур дьо Франс\", съобщава НОВА.За приготвянето на тортата Режис Маркон е използвал 80 килограма тесто и още толкова ягоди. Според него тя е достатъчна да засити 2 000 души.Шеф-готвачът, който има три звезди от престижния кулинарен гид \"Мишлен\", се е спрял на ягодите, защото са типичен за региона продукт.  ", "date": "2017.07.20", "title": "Шеф-готвач приготви торта за 2 000 души"}
{"url": "http://www.novinite.bg/articles/147395/Otnovo-protestiraha-oceleli-ot-pojara-v-Grenfel-Tauar", "text": "Оцелели от пожара в „Гренфел Тауър” протестираха в общинския съвет в квартал Кенсингтън в Лондон с искане за оставка на управляващите, съобщава бТВ.Новият кмет Елизабет Кембъл многократно се извини за случилото се и обеща да работи усилено, за да си върне доверието. Въпреки това тя беше многократно прекъсвана от недоволните.Според тях действията на властите за справяне с трагедията, при която загинаха 80 души, са били бавни и неефективни.   ", "date": "2017.07.20", "title": "Отново протестираха оцелели от пожара в „Гренфел Тауър”"}
{"url": "http://www.novinite.bg/articles/147373/Salvador-Dali-beshe-ekshumiran", "text": "В четвъртък ще бъде извършена ексхумацията на брилянтния художник сюрреалист  съгласно съдебното решение, взето в полза на . За да се докаже истинността на твърденията се наложи тленните останки на Дали, който е погребан в родния си град Фигерас, да бъдат изровени и изследвани, съобщава НОВА.Това обаче няма да е лека задача, предвид факта, че гробът на художника се помещава в театър-музея \"Салвадор Дали\", създаден от него през 1983 година. Там тялото на артиста е зазидано в пода на една от стаите на сградата под каменна плоча, тежаща близо 1 тон. В допълнение, самото здание е вписано в регистъра на сградите с национално културно значение и за да се извършва ремонтната дейност по нея се изискват множество удостоверения от страната. Въпреки това обаче от кметството на Фигерас решиха да си затворят очите и да позволят ексхумацията на легендарния артист..Самата жена, твърдяща, че е дъщеря на великия художник е 61-годишен \"медиум\" на име Пилар Абел Мартинес, работеща в Каталуния. Според нейните сведения майка й е имала връзка с Дали през 1955 година, докато е работила в Порт Лигат – малко рибарско селище, където той дълго време твори. Новината за произхода си тя е научила от баба си, която й е разказала, че всъщност е чужда дъщеря. По-късно и майка й е потвърдила историята.Много хора обаче не вярват на тази теория, тъй като в момента Абел се намира в тежко финансово състояние. А ако ДНК-теста докаже, че има връзка между двамата, то Абел ще получи правото да вземе фамилията му, авторските му права, а с това и 25% от стойността на наследството му. По непотвърдени оценки, става дума за сума в размер на 300 млн. долара, уточнява БГНЕС. ", "date": "2017.07.20", "title": "Салвадор Дали беше ексхумиран"}
{"url": "http://www.novinite.bg/articles/147372/Cherna-gora-poiska-pomosht-ot-ES", "text": "В Черна гора се борят с големи горски пожари, съобщава НОВА.Балканската страна поиска помощ от Европейския съюз, за да се справи със стихията.Вече няколко дни горят горски масиви недалеч от курортните градчета Тиват и КОтор. Около 100 туристи бяха евакуирани.В гасенето участва и български хеликоптер. ", "date": "2017.07.20", "title": "Черна гора поиска помощ от ЕС"}
{"url": "http://www.novinite.bg/articles/147366/Vremeto-otnovo-shte-e-toplo", "text": "\r\nДнес ще е предимно слънчево. След обяд ще се развива купеста облачност, главно над източните и планинските райони, но ще остане почти без валежи. Ще духа слаб до умерен източен вятър. Максималните температури ще са между 29 и 34 градуса.\r\nАтмосферното налягане е по-високо от средното за юли, слабо ще се понижи.\r\nВ планините ще е предимно слънчево. След обяд ще се развие купеста облачност, но ще остане почти без валежи. Ще духа до умерен вятър от север-североизток. Максималната температура на височина 1200 метра ще е около 21 градуса, на 2000 метра – около 15.\r\nПо Черноморието ще бъде предимно слънчево с нни увеличения на облачността. Ще духа слаб до умерен вятър от изток-североизток. Максималните температури ще са между 25 и 27 градуса. Температурата на морската вода е 22-24. Вълнението на морето ще е 2-3 бала.\r\n ", "date": "2017.07.20", "title": "Времето отново ще е топло"}
{"url": "http://www.novinite.bg/articles/147381/Sofiya-shte-ima-vtori-arheologicheski-park", "text": "София ще има втори археологически парк, като в него посетителите ще могат да видят праисторическо селище от първата европейска цивилизация. На мястото на разкопките е разкрит голям жилищен комплекс с изключително сложна архитектура, пише ДАРИК   Откритото още през 1985 г. от археолозите праисторическо селище се намира на територията на столичния квартал „Слатина“. То е с големина от 145 квадратни метра, а комплексът има необичаен за времето си строеж. Според археолога Васил Николов селището е една от първите стъпки на монголоидната раса към Европа. \"Те изведнъж преживяват някакъв иновативен шок и започват да строят по съвсем нов начин, предвид новите екологични условия. Те достигат много бързо до идеи, които са невероятни за времето си\", обясни той. Екипът предполага, че все още непроучената част от комплекса ще разкрие невиждана досега постройка на Балканите с площ от 300 квадратни метра, състояща се от 6 или 7 отделни помещения. Според Васил Николов уникалното е, че във времето, в което е строен комплекса, хората са умеели да покрият толкова голяма площ, като едновременно и разширяват обитаваните стаи. По думите му, това е знак за нов вид социализация.   Кметът Йорданка Фандъкова заяви, че финансирането на разкопките от общината ще продължи докато има необходимост. В бюджета на София за култура за догодина са предвидени 3 млн. лева за финансиране на археологически разкопки и обекти.  ", "date": "2017.07.20", "title": "София ще има втори археологически парк"}
{"url": "http://www.novinite.bg/articles/147371/Pochitame-pametta-na-Sveti-prorok-Iliya", "text": "Празнуваме Илинден. На днешния ден се почита паметта на Свети пророк Илия – покровител на огъня и гръмотевиците и закрилник на пожарникарите, съобщава НОВА.Традиционно представители на Българската православна църква ще отслужат празничен водосвет за здраве и благополучие на огнеборците.А след това ще бъдат поднесени и цветя пред Мемориала на пожарникарите, загинали при изпълнение на служебния си дълг. ", "date": "2017.07.20", "title": "Почитаме паметта на Свети пророк Илия"}
{"url": "http://www.novinite.bg/articles/147380/Globalnoto-zatoplyane-nabira-novi-sili", "text": "Миналият месец юни е бил третият най-горещ в историята, показват данни на американската Национална океанографска и атмосферна агенция, цитирани от британския в. „Гардиън“. Досега по-горещи са били само месеците юни през 2015 г. и 2016 г., цитира ДАРИК. Данните затвърждават и изчисленията, че глобалното затопляне е достигнало до стойности, невиждани от поне 115 000 години насам, като някои експерти вече не вярват, че процесът може да бъде ограничен в рамките на 1,5 или дори 2 градуса по Целзий. Температурата на повърхността на океаните и на сушата през юни 2017 г. е била 0,82 градуса над средната за 20 в., с което се продължава практиката на 41 поредни месеца юни над този праг. Юни 2016 г. все още държи рекорда с 0,92 градуса над средните за 20 в., следван от юни 2015 г. с 0,89 градуса. Данните на агенцията не съвпадат съвсем с информацията на НАСА, според която този юни е четвъртият най-горещ, като преди него е и юни 1998 г. На базата на информацията от космическата агенция учени смятат, че 2017 г. ще е втората най-гореща някога след 2016 г. Досега всички месеци от тази година са сред трите най-горещи от своя вид, с което първата половина на годината е втората най-гореща такава, отново победена само от миналата 2016 г. Почти рекордните температури продължават и тази година, независимо от преминаването на метеорологичния феномен „Ел Ниньо“, който покачи температурите на планетата и въпреки неговата противоположност – „Ла Ниня“, която в момента държи по-ниски градусите.", "date": "2017.07.20", "title": "Глобалното затопляне набира нови сили"}
{"url": "http://www.novinite.bg/articles/147377/Uchenici-ot-Sofiya-i-Varna-se-vklyuchiha-v-Uchilishte-na-Rosatom-v-SOK-Kamchiya", "text": "Единадесет български деца с интерес към руския език и афинитет към изкуствата бяха поканени от руската корпорация „Росатом“ от 3 до 18 юли в международния лагер „Черноморски“, част от СОК „Камчия“. Децата от софийски и варненски училища на възраст между 9 и 16 години бяха избрани от организационен комитет след участие в творчески конкурс. Българчетата бяха част от международната смяна на постоянно действащия проект на руската корпорация „Училище на Росатом“, който се проведе за първи път в СОК „Камчия“. В международния лагер на българското Черноморие участваха над 250 деца от 9 държави, сред които Русия, България, САЩ, Турция, Италия, Унгария, Финландия и Украйна.  На брега на Черно море, в близост до защитения от UNESCOрезерват „Камчия“, всички участници в „Училище на Росатом“ имаха възможност в полилингвиална среда да развият творческите си заложби и езикови умения. В програмата са застъпени много културни и образователни активности, спортни занимания, а така също и възможност да научат за тайните на Вселенат,докосвайки се до единствения по рода си авиокосмически център и планетариум в СОК „Камчия“.Фестивалът „Звездите на Камчия“, който е под знака на UNESCO, бе част от програмата на международния лагер и даде възможност на децата да разкрият своя музикален, танцов и певчески талант, както и творческия си потенциал в различни сфери на изкуството. В свободните часове всички деца от България и чужбина можеха да се забавляват с мастер класове по танци, работилница за приложни изкуства, различни игри, курсове по фото журналистика, готварски курс и разбира се игри на плажа и вечерна дискотека.„Лагерът беше ново и невероятно преживяване за мен. Хареса ми природата. Море и гора, събрани на едно място. Силно съм впечатлена от различните мастър класове, които посещавах. Имаше балет, приложни изкуства, готварство и фото журналистика. Преподавателите бяха много добри и забавни. Намерих си и много нови приятели”, разказа 10-годишната Мира Василева от Варна. „Запознах се с много нови приятели. Беше много яко. Това е най-хубавият ми лагер досега“, сподели 9-годишната Радост Мендева от София. „Ваканцията беше чудесна. Вече имам нови приятели от толкова много страни“, разказа 10-годишната Невена Стоянова от Варна. Сестра й – Александра Стоянова, която е на 13 години, сподели, че е впечатлена от цялостната организация и програма, но най-вече от мастър класовете, водени от преподавателите на „Училище на Росатом“. „Ние посещавахме часовете по танци и „Валенки“ (работилници по приложни изкуства). Даша, отговорникът на нашия отряд, беше много мила и ни помагаше във всичко“.", "date": "2017.07.20", "title": "Ученици от София и Варна се включиха в „Училище на Росатом“ в СОК „Камчия“"}
{"url": "http://www.novinite.bg/articles/147397/UcheniIma-55-miliarda-tona-plastmasa-na-sushata-i-vav-vodata", "text": "Хората са произвели повече от 9,1 милиарда тона пластмаса от 50-те години на миналия век, като 5,5 милиарда тона от нея се е превърнала в боклук на сушата и във водата, съобщи Асошиейтед прес, позовавайки се на американски учени, пише ДАРИК. Пластмасата не се разгражда като други материали, произвеждани от човека. Затова три-четвърти от нея се превръща в боклук и остава в сметищата или се разпръсква по сушата, океаните, езерата и реките, пишат учените в сп. \"Science Аdvances\". \"При сегашния темп, наистина сме се запътили към пластмасова планета“, каза ръководителят на изследването Роланд Гейър от университета на Калифорния в Санта Барбара. „Това е нещо, на което трябва да обърнем внимание\". Пластмасата вече е навсякъде. Използва се за опаковки и потребителски стоки, като мобилните телефони и хладилниците, както и в строителството, в автомобилостроенето, в производството на облекла, обикновено под формата на полиестер. Учените от университетите на Джорджия и Калифорния изчислиха, че от произведената досега 9,1 милиарда тона пластмаса, почти 7 милиарда тона вече не се използват. Само 9 процента са рециклирани, и други 12 процента изгорени. Така остават 5,5 милиарда тона на сушата и във водата. С данни от индустрията учените установиха, че количеството на произвежданата и изхвърляна пластмаса се увеличава. През 2015 г. светът е произвел 445 милиона тона пластмаса - над от два пъти повече, отколкото колкото през 1998 г.", "date": "2017.07.20", "title": "Учени:Има 5,5 милиарда тона пластмаса на сушата и във водата"}
{"url": "http://www.novinite.bg/articles/147385/Mashinist-padna-ot-vlak-v-Karnobat", "text": "Машинист падна от влак в Карнобат. Сигнал за инцидента е подаден вчера по обяд в Районното управление в града. Установено е, че при извършване на маневра за закачане на влакова композиция от кабината на машинистите паднал 44-годишен мъж от Варна, пише ДАРИК. Той е бил машинист. Своевременна помощ му оказал неговият помощник, който алармирал тел. 112 за инцидента. Пострадалият е откаран в УМБАЛ – Бургас. Установено, е че вследствие на падането получил черепно - мозъчна травма, контузия на главата и сътресение на мозъка, но е без опасност за живота. Машинистът отказал да бъде хоспитализиран и напуснал болницата.  ", "date": "2017.07.20", "title": "Машинист падна от влак в Карнобат"}
{"url": "http://www.novinite.bg/articles/147388/Klas-proslujeno-vreme-se-zapazva", "text": "Добавката за професионален опит и стаж се запазва, а темата за нейното отпадане не е в дневния ред на правителството. Това стана ясно след извънредна среща на синдикатите с премиера Бойко Борисов и вицепремиера Валери Симеонов, съобщава НОВА.Президентът на КНСБ Пламен Димитров обяви, че важните теми, които ще се обсъждат с управляващите, са свързани с доходите и работните места.От своя страна вицепремиерът Симеонов се извини за изразената лична позиция относно добавката за стаж и уточни, че това не е позиция на правителството.  ", "date": "2017.07.20", "title": "Клас прослужено време се запазва"}
{"url": "http://www.novinite.bg/articles/147390/Darjavata-razporedi-sanitarna-sech-v-nyakoi-gorite", "text": "\r\nМинистерството на земеделието, храните и те възнамерява да разшири санитарната  заради растяща болест по дърветата в различни райони на страната. Това се разбира от писмения отговор на ресорния министър Румен Порожанов до депутати от опозицията, предаде БГНЕС.\r\nСпоред народните представители в областите Смолян, Кърджали, Пазарджик, Бургас са налице значителни щети от корояди и последвали заболявания по горските масиви. Министърът на земеделието Румен Порожанов посочва, че в страната са регистрирани повреди върху 280 000 декара иглолистни , в това число от корояди в размер на 113 000 декара. Превантивните мерки срещу тези вредители са ограничени, скъпи и с неясен резултат, смятат от министерството.\r\nОт ведомството потвърждават, че се забелязва разширяване на засегнатите от корояди и фитопатогенни гъби сти местности. Заради това вече са разпоредени постоянен мониторинг, както и ускоряване процеса на възлагане на санитарни и принудителни и. Повечето от постановените срокове за изпълнение на тези и други мерки са 30 юли и 30 септември 2017 г.\r\nРумен Порожанов посочва още, че при констатиране на над 60% съхнене горска територия, ще се пристъпва към 100% санитарна сеч. Същото се отнася и до сериозно засегнатите иглолистни  в съседство. До края на месеца трябва да се прокарат и технологични пътища за ускоряване на санитарната и принудителна сеч. Отговорник за изпълнението на мерките са държавните горски предприятия.\r\n", "date": "2017.07.20", "title": "Държавата разпореди санитарна сеч в някои горите"}
{"url": "http://www.novinite.bg/articles/147394/Uchenieto-Sejbar-gardian-v-Novo-selo-priklyuchi", "text": "Днес приключва учението „Сейбър гардиън” в Ново село.Демонстрациите на „Ийгъл сентинел” се наблюдават от президента, министъра на отбраната и командващия на сухопътните сили на САЩ в Европа. Участват 620 български,  американски, гръцки и грузински военнослужещи, съобщава бТВ.Същевременно стана ясно,че преди два дни американски военни са оказали спешна помощ на пострадали при катастрофа на пътя Русе – Сливен.Те са станали свидетели на пътния инцидент по време на пребазирането им в рамките на то, провеждащо се едновременно в Унгария, Румъния и България.  На път от предишната локация на тренировките – полигона „Чинку” в Румъния за  една от военните колони се оказва на място на пътния инцидент.Пострадалите са трима: двама мъже с леки травми и възрастна жена, която до идването на спешната помощ американските военни трябвало да обездвижат, тъй е имала тежка травма на крака.", "date": "2017.07.20", "title": "Учението „Сейбър гардиън” в Ново село приключи"}
{"url": "http://www.novinite.bg/articles/147383/Dyado-Dobri-navarshi-103-godini", "text": "смирен, сам със себе си и без торта и семейно събиране в църквата , съобщи \"Телеграф\". В продължение на 15 години Добре Димитров Добрев се посвещава на това да помага, без да иска нещо в замяна, пише ДАРИК. Всеки божи ден той е пред църквата \"Св. Седмочисленици\" или храм-паметника \"Александър Невски\", където . Преди около година обаче лекари установяват, че дядо Добри има тумор в мозъка. От него първо губи зрението на едното си око. Почти не чува. Отделно се бори със сърдечна недостатъчност. Вместо да студува сам през зимата в постройката до църквата в родното си село Байлово, 77-годишната му дъщеря Екатерина го прибира при себе си в Скравена, за да се грижи за него. Там той не се чувства добре и . \"Четвърти месец си е там. Добре е. Дори повече от добре за човек на неговата възраст\", споделя дъщеря му. Тя и останалата част от семейството на дядо Добри умишлено  за рождения му ден. Причината е, че той не приема чествания с торти, наздравици и подаръци. , която в момента е на две години.", "date": "2017.07.20", "title": "Дядо Добри навърши 103 години"}
{"url": "http://www.novinite.bg/articles/147375/Puskat-dvijenieto-po-dvete-novi-patni-vrazki-na-paten-vazel-Plodovitovo", "text": "Пускат движението по двете нови пътни връзки на пътен възел \"Плодовитово\" на автомагистрала \"Тракия\", съобщава НОВА.Строителството им започна в края на май тази година. А с изграждането им се осигурява връзка с магистрала \"Тракия\" и магистрала \"Марица\" от Бургас, Свиленград, София.   ", "date": "2017.07.20", "title": "Пускат движението по двете нови пътни връзки на пътен възел \"Плодовитово\""}
{"url": "http://www.novinite.bg/articles/147398/Izdirva-se-15-godishno-momche", "text": "Столичното Трето районно управление издирва Стефан Тигран Азатиян, на 15 г., от София, съобщава НОВА.Момчето напуснало дома си на 17 юли и оттогава е в неизвестност.Стефан е висок около 165 см, с кестенява къса коса и кафеви очи. Бил е облечен в черни дънки, черна тениска, черно яке и обут в бели маратонки.Умоляват се всички, които имат информация за момчето, да се обадят на телефони 112, 02/ 9821260, 02/ 9821290, 02/ 9821179 или в най-близкото районно управление. ", "date": "2017.07.20", "title": "Издирва се 15-годишно момче"}
{"url": "http://www.novinite.bg/articles/147386/Navigacionnoto-prilojenie-Google-Maps-predlaga-nova-ekstra", "text": "Навигационното приложение Google Maps предлага нова екстра, която ще ни помогне да планираме по-добре пътуванията си, пише ДАРИК. При избиране на маршрут по картите Google вече може да ни посъветва кое е най-подходящото време за тръгване по него. Когато търсите в Google Maps и проверите детайли за маршрута до избраната дестинация, приложението ще ви покаже допълнителна информация с времевия диапазон, в който е най-добре да тръгнете - най-добре от гледна точка на вариант за най-бързо стигане до крайната цел и избягване на задръстванията. Новата функция работи съвсем лесно, стига вече да е налична в устройствата. Достатъчно е да въведете дестинацията, след това да докоснете Get Directions. Вместо да стартирате незабавно, трябва да прокарате пръст нагоре, за да влезете в подробностите за маршрута. Най-отгоре излиза графика, показваща нивата на трафик в 30-минутни интервали. Изпъква ли в червено, това е сигурен знак за неблагоприятни условия.Това, разбира се, ще бъде полезна екстра, когато имаме възможност да потеглим в желано от нас време, а не сме задължени да спазваме график. Новата функционалност засега се предлага само за Google Maps под Android.", "date": "2017.07.20", "title": "Навигационното приложение Google Maps предлага нова екстра"}
{"url": "http://www.novinite.bg/articles/147392/Balgariya-nyama-da-bade-osadena-ot-ES-zaradi-otkaza-si-da-prodava-zemya-na-chujdenci", "text": " няма да бъде осъдена от Европейския съюз заради отказа си да продава земя на чужденци. Това увериха управляващите от ГЕРБ, съобщава НОВА.Те потвърдиха, че ще подкрепят идеята на БСП да се търси начин тази забрана да се запази под някаква форма, въпреки базовото европейско правило за свободно движение на стоки и капитали.За целта парламентът няма да сваля забраната сега, а в разговори с Европейската комисия ще мисли възможни законови промени.Евродепутатът от ГЕРБ Владимир Уручев дори заяви, че е възможно да бъде наложен мораториум върху глобите от по близо милион евро, които грозят България и още четири нови страни членки заради отказа им да продават земя на чужди граждани. ", "date": "2017.07.20", "title": "България няма да бъде осъдена от ЕС заради отказа си да продава земя на чужденци"}
{"url": "http://www.novinite.bg/articles/147401/Borbata-sreshtu-globalnata-tyutyuneva-epidemiya-dava-dobri-rezultati", "text": "Борбата срещу глобалната тютюнева епидемия дава добри резултати през последното десетилетие, благодарение на различни стратегии за справяне с вредния порок - графични здравни предупреждения, забрана за рекламиране, повишено облагане с данъци и приемане на закони срещу пушенето, съобщават Ройтерс и Франс прес, позовавайки се на доклад на Световната здравна организация (СЗО), пише ДАРИК. Към настоящия момент мерките за справяне с проблема са достигнали до 60 процента от глобалното население. Цифрата е четири пъти по-висока спрямо предходното десетилетие. Препоръчаните от СЗО мерки за борба с тютюнопушенето, сред които предлагане на помощ за отказ от порока, контрол над употребата на тютюневи продукти и въвеждане на забрани, целящи да предпазят хората от пасивно пушене, са достигнали до 4,7 милиарда души на планетата. \"Работейки заедно можем да предотвратим милиони смъртни случаи годишно от болести, свързани с тютюнопушенето, и да пестим милиарди долари от разходи за здравеопазване, които могат да се избегнат\", казва генералният директор на СЗО Тедрос Аданом Гебрейесус. Според данни на организацията седем милиона души умират всяка година от болести, свързани с вредния порок.", "date": "2017.07.20", "title": "Борбата срещу глобалната тютюнева епидемия дава добри резултати"}
{"url": "http://www.novinite.bg/articles/147391/Grupa-vav-Facebook-preduprejdava-targovcite-za-proverki-po-moreto", "text": "Затворена група във Facebook, създадена от търговци по Черноморието, предупреждава участниците си за данъчни проверки. Това съобщиха от Националната агенция за приходите, съобщава НОВА.В социалната мрежа са публикувани и снимки на инспектори на НАП, направени по време на проверки, за да могат собствениците да се ориентират кои са служителите на приходната агенция. Групата е създадена от глобени от НАП, чиито магазини и ресторанти са били запечатани за данъчни нарушения.До момента инспектори на НАП са извършили над 2 500 проверки в заведения и търговски обекти по Черноморието, при които са констатирани близо 170 нарушения, свързани с неиздаване на касов бон, установена разлика в касовата наличност и др. Приходната агенция извършва и съвместни проверки с МВР, като при контролните действия на обходните патрули са посетени над 740 обекта.Проверките ще продължат до края на туристическия сезон, като основен акцент е отчитането на оборотите и издаване на касови бележки, допълват от НАП. Данъчни инспектори следят и за движението на рискови стоки, включително алкохол и тютюневи изделия.За пръв път през тази година неиздаването на касови бележки се санкционира освен с глоба, и със запечатване на обекта, като до момента по тази причина са санкционирани 1200 търговци, допълват от НАП.„Информацията в групата във Facebook няма да помогне на търговците при съпоставката на наличните пари в касата с отчетените на касовия апарат. Най-сигурният начин за предпазване от санкция е отчитането на оборота при всяка продажба“, коментира Васил Панов, който оглавява дирекция „Контрол“ в НАП.Сигнали за неиздаване на касови бележки и данъчни нарушения могат да се подават на телефона на НАП 0700 18 700 или на e-mail: infocenter@nra.bg.     ", "date": "2017.07.20", "title": "Група във Facebook предупреждава търговците за проверки по морето"}
{"url": "http://www.novinite.bg/articles/147387/Zmiya-uplashi-magaziner-i-klienti-v-Smolyansko", "text": "Змия уплаши магазинер и клиенти, след като влезе в търговското помещение и се шмугна в една от шахтите. Влечугото успяло да се промъкне в магазина в Девин, вчера около14 ч, пише ДАРИК.   Хората веднага потърсили помощ от пожарната. Пристигналите на място спасители, успели да хванат змията, която се скатала в шахтата, след което я пуснали в гората извън родопския град.   Това е поредното появяване на змия в търговски обект в родопския град. Неотдавна пожарникари вадиха змия от магазин за дрехи, а като цяло се отчита сериозна популация на змиите тази година в Смолянско. ", "date": "2017.07.20", "title": "Змия уплаши магазинер и клиенти в Смолянско"}
{"url": "http://www.novinite.bg/articles/147404/Koliformi-i-esherihiya-koli-sa-otkriti-vav-vodata-v-Pernishko", "text": "Колиформи и ешерихия коли са открити във водата в няколко населени места в Пернишко, съобщават от местната РЗИ. Изследвани са както обществени чешми, така и чешми в частни дворове, съобщава ДАРИК.   Отклонения от нормата има при шест обществените чешми. Най-високо съдържание на колиформи - 123 колонообразуващи единици на 100 мл вода, са установени в село Бобораци, а във водата на чешма в центъра на Ярджиловци са открити 107/ 100 мл ешерихия коли.   Бактерии във водата има още при обществени чешми в селата Ребро, Дълга лука, Байкалско, и чешма в село Вукан – на разклона за  Стайчовци, както и в частни чешми в селата Садовик, Углярци и Ребро.   Освен колиформи и ешерихия коли, в пробите от чешма в частен дом в Углярци е установено и наличие на минимални количества клостридиум перфрингенс.   Връчени са предписания на ВиК и на кметовете на Радомир, Трън и на село Ярджиловци за провеждането на задължителни хигиенни и противоепидемични мерки.", "date": "2017.07.20", "title": "Колиформи и ешерихия коли са открити във водата в Пернишко"}
{"url": "http://www.novinite.bg/articles/147374/Edin-zadarjan-i-edin-v-bolnica-sled-incident-na-magistrala-Trakiya", "text": "Един задържан и един в болница след вчерашния инцидент на магистрала \"Тракия\", при който двама братя нападнаха мъж и бременна жена, съобщава НОВА.Полицията смята, че основната причина за агресията не е засичане, а засилено движение в крайна лява лента, което е възпрепятствало бързото даване на път. След изпреварването двамата нападатели препречили пътя на младата двойка и принудили водачът да спре. Двамата братя – на 57 и 59 години, ударили 31-годишния шофьор и 20-годишната му бременна приятелка.Нападнатата двойка е прегледана и освободена да се прибере. След спречкването пък нападателите тръгнали към София. Именно в столицата ги намира полицията. Единият от тях е приет в \"Пирогов\" със счупена челюст и днес му предстои операция. Другият е криминално проявен и е задържан за 24 часа.  ", "date": "2017.07.20", "title": "Един задържан и един в болница след инцидент на магистрала \"Тракия\""}
{"url": "http://www.novinite.bg/articles/147393/35-ot-balgarite-jiveyat-v-lisheniya", "text": "Заплата не по-ниска от 1143 лева трябва да получава всеки от работещите родители в четиричленно домакинство, за да осигури нужните средства за месечната му издръжка, показва изследване на КНСБ за потребителските цени и издръжката на живот през юни, пише ДАРИК.   Нормалната месечна издръжка на живот към средата на тази година за четиричленно домакинство струва 2287 лева и е поскъпнала с 2,7 процента спрямо същия период на миналата година. Разходите за храна и битови сметки играят основна роля в поскъпването на издръжката на живот през изминалата година. Според наблюдението на КНСБ цените на хранителните продукти са нараснали с 4,2% спрямо юни миналата година. Заради новите цени на тока, парното и водата от 1 април, разходите за поддръжка и сметки за дома са се увеличили с 4%.   В същото време ръстът на доходите не може да компенсира нарастването на издръжката на живот, а неравенството между богати и бедни българи се задълбочава, показва изследването.   Лидерът на синдиката Пламен Димитров представи данни на Националния статистически институт за първите три месеца на годината, от които следва, че 78%  или над 5,5 милиона българи живеят със средства под нужните за нормалната издръжка на живот, а 35% от хората живеят в тежки материални лишения. Някои от тях не могат да плащат редовно разходите за жилището си, а други се ограничават при отоплението на дома си.С по-нисък темп на нарастване, спрямо средния за страната, се движат заплатите в областите Видин, Ловеч, Монтана, Добрич, Хасково, Кърджали.  ", "date": "2017.07.20", "title": "35% от българите живеят в лишения"}
{"url": "http://www.novinite.bg/articles/147406/Momche-se-udavi-kraj-Zlatni-pyasaci", "text": "\r\n18-годишно момче се  край курорта „Златни пясъци”, съобщиха от МВР Варна, съобщава бТВ.\r\nСигналът в полицията е постъпил малко след 11:30 ч.\r\nПо първоначални данни тялото на момчето е изплувало край курорта. Самоличността му е установена, младежът не е от Варна.\r\nПредстои съдебно-медицинска експертиза.\r\n", "date": "2017.07.20", "title": "Момче се удави край „Златни пясъци”"}
{"url": "http://www.novinite.bg/articles/147403/Tri-tajni-za-minaloto-na-Mars", "text": "Американски и японски учени разкриха отведнъж три тайни, свързани с миналото на Марс, съобщи Лента. По този начин бе потвърдена предложената преди 30 години хипотеза за последствията от един-единствен сблъсък на небесно тяло с Червената планета, пише ДАРИК. Специалисти успяха едновременно да обяснят гладкия и сравнително млад релеф на северното полукълбо на планетата, което е по-младо от южното полукълбо, високото съдържание на метали в недрата на Марс и произхода на марсианските луни Фобос и Деймос. Учените предполагат, че преди около 4,3 милиарда години небесно тяло, чийто диаметър е не по-малък от 1200 километра, т.е. по-голям е от този на Церера, се е блъснало в северното полукълбо на Марс. Това довело до деформация в съответния район на планетата и до внасяне на метали в недрата ѝ, както и до формиране на луни от появилите се след сблъсъка отломки. Затова северното полукълбо се оказало по-младо от южното, а по оценка на учените, понастоящем металите съставляват 0,8 процента от масата на планетата. До тези заключения учените стигнали, след като въз основа на паднали на Земята марсиански метеорити преценили процентното съотношение на металите, най-вече на платината, осмия и иридия, в общата маса на Червената планета. След това с помощта на компютърни симулации специалистите определили параметрите на небесното тяло, чийто сблъсък с Марс довел до наблюдаваните сега последствия. Резултатите от изследването са публикувани в Geophysical Research Letters.", "date": "2017.07.20", "title": "Три тайни за миналото на Марс"}
