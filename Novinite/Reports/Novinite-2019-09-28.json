{"url": "https://www.novinite.bg/articles/180709/Posledno-Desislava-Ivancheva-otiva-na-izbori", "text": "Централната избирателна комисия (ЦИК) е отменила решението на Общинска избирателна комисия (ОИК), с което е отказана регистрация на Десислава Иванчева за местния вот. \"Току що ЦИК разгледа нашите жалби и отмени решенията на ОИК - Столична община, с които ни беше отказана регистрацията - отиваме на избори!”, написа в профила си във Фейсбук тази вечер кандидатът за кмет на София. На 25 септември на бившия кмет на район \"Младост\" бе отказана регистрация от Общинската избирателна комисия в столицата. Мотивът е, че предложението за кандидатурата ѝ е внесено от Християндемократическа партия на България 7 минути след крайния срок по закон.  Десислава Иванчева беше отстранена от кметския пост в една от най-големите столични общини заради получаването на подкуп. Тя беше осъдена на 20 години лишаване от свобода. Въпреки присъдата Иванчева не се признава за виновна и се смята за жертва. Тя участва на изборите за Европейски парламент в края на май, където спечели почти 2%, изпреварвайки по този начин някои от партиите в коалицията „Обединени патриоти“.", "date": "2019.09.28", "title": "Последно! Десислава Иванчева отива на избори"}
{"url": "https://www.novinite.bg/articles/180725/Nov-sluchaj-na-belodrobno-zabolyavane-v-Kanada-sled-upotreba-na-vejp", "text": "Специалисти от министерството на здравеопазването на канадската провинция Квебек потвърдиха за случай на белодробно заболяване в резултат на употребата на вейп, съобщи телевизия CTV.Това е вече вторият официално потвърден случай в Канада. Става дума за 50-годишен мъж от Монреал, който е започнал да пуши вейп през април след като се отказал от обикновените цигари.На 18 септември стана известно, че в Канада е потвърден първият случай на белодробно заболяване заради пушенето на електронни цигари. Заболелият е млад човек от град Лондон, в провинция Онтарио. След лечение той е оздравял и вече е изписан от болницата, където се е лекувал.Канадските медици призоваха властите в Отава да затегнат правилата за продажба на електронни цигари.", "date": "2019.09.28", "title": "Нов случай на белодробно заболяване в Канада след употреба на вейп"}
{"url": "https://www.novinite.bg/articles/180701/Vremeto-dnes-shte-bade-predimno-slanchevo", "text": "Времето днес ще бъде предимно слънчево. След пладне ще духа слаб до умерен южен вятър, с него температурите ще са повишат и дневните ще са между 22° и 27°.Над планините ще бъде слънчево с умерен вятър от запад-северозапад. Максималната температура на височина 1200 метра ще е около 17°, на 2000 метра - около 11°.Над Черноморието ще бъде предимно слънчево. Ще духа до умерен южен вятър. Максимални температури на въздуха: 21°-24°. Температурата на морската вода е 21°-23°. Вълнението на морето ще е 1-2 бала.", "date": "2019.09.28", "title": "Времето днес ще бъде предимно слънчево"}
{"url": "https://www.novinite.bg/articles/180710/Posledno-sbogom-s-poeta-Lyubomir-Levchev", "text": "Поклонението пред тленните останки на Любомир Левчев ще се състои в Централното фоайе на Националната библиотека „Св. св. Кирил и Методий” от 10.00 до 12.00 часа днес, 28 септември, съобщиха от библиотеката. На 25 септември ни напусна известният поет, писател и общественик Любомир Левчев.  Той почина на 84-годишна възраст в болница, където е бил на лечение през последните няколко дни.", "date": "2019.09.28", "title": "Последно сбогом с поета Любомир Левчев"}
{"url": "https://www.novinite.bg/articles/180703/Bez-bolnichni-ako-ne-otidem-na-kontrolen-pregled", "text": "Това предлагат от сдружението на общопрактикуващите лекариПрез последните седмици се води оживена дискусия за това кой да плаща първите три дни от болничните - работодателите, НОИ или работника.Сдружението на общопрактикуващите лекари предлага хората, които не спазват препоръките в болничния си лист, да бъдат санкционирани и да се анулират болничните. „Предлагаме комплекс от мерки, които не са свързани единствено с темата за неистинските болнични. Те трябва да бъдат анулирани, в случаите, в които самият болен не спазва режимът, определен от лекаря. Ако не се явява на контролни прегледи, човек може да влоши сам здравето си поради небрежност”, заяви в ефира на „Събуди се” д-р Костадин Сотиров. Той допълни, че единствено НОИ ще следи дали пациентите спазват тези мерки.Бизнесът ще продължава да плаща първите 3 дни от болничнитеПо думите му сигнали за фалшиви болнични могат да подават всички работодатели\r\n\r\n\r\n\r\n\r\n\r\nПрез последните седмици се води оживена дискусия за това кой да плаща първите три дни от болничните - работодателите, НОИ или работника. \r\nСдружението на общопрактикуващите лекари предлага хората, които не спазват препоръките в болничния си лист, да бъдат санкционирани и да се анулират болничните. „Предлагаме комплекс от мерки, които не са свързани единствено с темата за неистинските болнични. Те трябва да бъдат анулирани, в случаите, в които самият болен не спазва режимът, определен от лекаря. Ако не се явява на контролни прегледи, човек може да влоши сам здравето си поради небрежност”, заяви  в ефира на „Събуди се” д-р Костадин Сотиров. Той допълни, че единствено НОИ ще следи дали пациентите спазват тези мерки.\r\n\r\nПо думите му сигнали за фалшиви болнични могат да подават всички работодатели\r\n\r\n\r\n\r\n\r\n\r\n\r\nПрез последните седмици се води оживена дискусия за това кой да плаща първите три дни от болничните - работодателите, НОИ или работника. \r\nСдружението на общопрактикуващите лекари предлага хората, които не спазват препоръките в болничния си лист, да бъдат санкционирани и да се анулират болничните. „Предлагаме комплекс от мерки, които не са свързани единствено с темата за неистинските болнични. Те трябва да бъдат анулирани, в случаите, в които самият болен не спазва режимът, определен от лекаря. Ако не се явява на контролни прегледи, човек може да влоши сам здравето си поради небрежност”, заяви  в ефира на „Събуди се” д-р Костадин Сотиров. Той допълни, че единствено НОИ ще следи дали пациентите спазват тези мерки.\r\n\r\nПо думите му сигнали за фалшиви болнични могат да подават всички работодатели\r\n", "date": "2019.09.28", "title": "Без болнични, ако не отидем на контролен преглед?"}
{"url": "https://www.novinite.bg/articles/180727/Astronomi-otkriha-naj-staroto-staroto-galaktichesko-strupvane", "text": "Учени от японската Национална астрономическа обсерватория в сътрудничество с колеги от британския Импириъл колидж и с помощта на няколко мощни телескопа са открили най-старото галактическо струпване, съобщава БТА.Протоклъстерът, наречен z660D - \"съзвездие\" от 12 галактики, свързани от гравитация, се е формирал преди около 13 милиарда години, когато Вселената е била едва на 800 000 милиона години. \"Подобен обект се открива трудно\", казва Юичи Харикане от изследователския екип.Откритието, направено с помощта на телескопите \"Субару\", \"Кек\" и \"Джемини\", може да допринесе за по-доброто разбиране на произхода на Вселената. Една от протогалактиките в протострупването е Химико.Гигантският газов облак - един от най-големите обекти в ранната Вселена, е открит през 2009 г. благодарение на телескопа \"Субару\". Учените са изненадани, че толкова масивен обект не заема централно място в протострупването, а се намира в покрайнините му на 500 милиона светлинни години от центъра. ", "date": "2019.09.28", "title": "Астрономи откриха най-старото старото галактическо струпване"}
{"url": "https://www.novinite.bg/articles/180702/RAZVRAZKATA-Djok-Polfrijman-Biletat-e-kupen-imam-pasport", "text": "Джок Полфрийман вече има самолетен билет за Австралия, а пасаванът му е готов от понеделник. Осъденият за убийството на българина Андрей Монов чужденец не прави планове за бъдещето си. Той даде първото си интервю за NOVA след условното му предсрочно освобождаване от затвора.Джок Полфрийман не може да си обясни, защо след като бе пуснат предсрочно от затвора, се намира в Бусманци.„Билетът е купен, паспорт имам от понеделник. И някакви полицаи, не знам откъде, от \"Миграция\" май, те са казали на служители от Австралия, че са загубени парите за билета, че те няма да ме пуснат да се прибера в Австралия”, разказа Полфрийман.Той има издадена забрана да напуска България. В същото време твърди, че има забрана и да влиза в страната.„Аз съм длъжен да напусна страната. Също е била наложена 5-годишна забрана да влизам в страната. Това в момента е малко абсурдно, защото съм държан в затвора в Бусманци с единствената причина, че съм тук да чакам за депортация”, обясни австралиецът.Полфрийман коментира мотивите на Софийския апелативен съд за предсрочното му освобождаване„От 2015 година досега съм работил в затвора, също съм бил учител по английски, давал съм уроци по английски език на българи в затвора в Казичене. Също съм бил в администрацията като секретар. Най-вече съдът споменава, че нямам един лош доклад, всеки годишен доклад е бил положителен 11 и половина години”, заяви Полфрийман.Заместник-министърът на правосъдието Николай Проданов обяви преди дни, че през годините има данни, че Полфийман е правил опит за бягство.„Според мен това трябва да е повод за дело за клевета. Аз нямам наказания за нещо подобно. Между другото опит за бягство е престъпление, аз защо нямам обвинителен акт? Защо нямам присъда за опит за бягство?”, попита Полфрейман.И допълни, че е получавал заплахи за живота си, но не се страхува.„Има много от крайни десни движения, които отправят смъртни закани срещу мен, срещу всички, които подкрепят моето освобождаване”, каза Полфрийман.Австралиецът не прави планове за бъдещето си.„Как може един човек да планира бъдещето си, когато всеки ден, всяка седмица има някакви незаконосъобразни изненади”, попита австралиецът.Той е изплатил малка част от 400 000 лева обезщетение за семейството на убития Андрей Монов.„Досега съм дал затворническа заплата за между 4 и 5 години на госпожа Монова. Останала част просто трябва да плащам както мога. Аз нямам пари”, каза Полфрийман.Върховният касационен съд решава на 23 октомври дали да се преразгледа делото за предсрочното освобождаване на Джок Полфрийман.", "date": "2019.09.28", "title": "РАЗВРЪЗКАТА! Джок Полфрийман: Билетът е купен, имам паспорт"}
{"url": "https://www.novinite.bg/articles/180705/Svetoslav-Kostov-Ne-mislya-che-ima-naprejenie-v-radioto", "text": "Съветът за електронни медии (СЕМ) поиска оставката на генералния директор на Българското национално радио Светослав Костов. Причината – спирането преди две седмици в продължение на 5 часа на сигнала на програма \"Хоризонт\" и напрежението в радиото.\"Оставка нямам намерение да подавам. И причините са няколко – не получих право на отговор след като СЕМ беше използван като рупор за едни недоказани твърдения, за едни откровени лъжи и за неистини, които чух по мой адрес. Освен това, в момент, в който тече прокурорска проверка, в момент, в който има сформирана анкетна комисия в Народното събрание и до дни Сметната палата и АДФИ (Агенция за държавна финансова инспекция) ще влязат в радиото, за да проверят защо се стига до този дефицит от 4 млн. лева за първи път в историята на БНР, и всички неизгодни договори, сключени от бившето ръководство, в момента, в който се намираме в предизборна кампания, би било отстъпление и на мен също започна да ми мирише на някакъв вид саботаж\", заяви Костов пред bTV.На въпрос какво печели с тази една седмица срок за подаване не оставка Костов отговори:\"Не мисля, че печеля, не мисля, че и губя нещо. Радиото продължава да си работи, ръководството – Управителен съвет, генерален директор и останалите директори, продължават да работят, защото ние трябва да осигурим тези документи, които ни искат и от прокуратурата, и от Сметната палата\", каза той.\"Ако съветниците и юристите в СЕМ преценят, че имат основание според Договора ми за управление, да стартират такава процедура, аз вече съм се консултирал с юристи и ще търся своите права по закон. Хората продължават да си работят, не мисля, че има някакво напрежение. Вие видяхте ли напрежение по коридорите на радиото?\", пита Костов.Как би коментирал срещата със Силвия Великова в Борисовата градина Светослав Костов отговоти:\"Видяли са ни заедно, с госпожа Силвия Великова? Да, не отричам, минах през Борисовата градина, видях една колежка, която е по майчинство. Не съм бил със Силвия Великова, тя беше спряла до майката с количката – аз минах, поздравих ги и продължих по своята работа, имах друга среща\", разказа той.", "date": "2019.09.28", "title": "Светослав Костов: Не мисля, че има напрежение в радиото"}
{"url": "https://www.novinite.bg/articles/180714/Marinov-Polfrijman-ima-2-zabrani-da-napuska-Balgariya", "text": "Забраните на прокуратурата на австралийския гражданин Полфрийман за напускане на страната са две - във връзка с досъдебното производство и във връзка с изтърпяване на наказанието \"Лишаване от свобода\".Това обясни в Плевен в отговор на журналистически въпрос вътрешният министър Младен Маринов днес. Той уточни, че това, което се случва по отношение на съдебния процес не е от компетентността на МВР.\"В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка експулсиране от страната, която е в процес. Допълнително по отношение на въпросния гражданин на Австралия има две забрани, наложени от прокуратурата, за напускане на Република България, така че когато всичките условия бъдат изпълнени ние ще приключим и с тази мярка за експулсиране на лицето\", подчерта министърът.Той добави, че във вчерашния ден са получили призовка от Върховния касационен съд, която трябва в днешния ден да бъде връчена на австралийския гражданин Полфрийман за явяването му на заседанието, което е насрочено за 23 октомври. До момента до който има такива забрани няма как да довършим процедурата за експулсиране, каза министър Младен Маринов. Той е в Плевен по повод националното състезание \"Пътен полицай на годината - 2019\".", "date": "2019.09.28", "title": "Маринов: Полфрийман има 2 забрани да напуска България"}
{"url": "https://www.novinite.bg/articles/180711/Pojarat-vav-voenniya-zavod-Dunarit-e-napalno-ovladyan", "text": "\r\nПожарът във военния завод „Дунарит\" край Русе вече е напълно овладян. Няма опасност от ново възпламеняване или взрив.\r\n\r\n\r\n\r\n\r\n\r\n\r\n", "date": "2019.09.28", "title": "Пожарът във военния завод „Дунарит\" е напълно овладян"}
{"url": "https://www.novinite.bg/articles/180708/Ogranichavat-dvijenieto-po-magistrala-Trakiya", "text": "До 18:00 часа днес движението от км 2 до км 1 на АМ \"Тракия\" в посока София ще се осъществява в първа активна лента поради ремонтни дейности на пътната настилка, ограничен е трафикът в изпреварващата и втора активна лента, съобщиха от Агенция \"Пътна инфраструктура\".  Шофьорите да се придвижват с повишено внимание и съобразена скорост, като спазват пътната сигнализация.", "date": "2019.09.28", "title": "Ограничават движението по магистрала Тракия"}
{"url": "https://www.novinite.bg/articles/180712/Medici-na-nacionalen-protest", "text": "\r\nА тази сутрин лекари и медицински сестри от Карловската болница отново излязоха на протест, организиран от Българската асоциация на медицинските сестри. Две седмици след като от детското отделение сестрите подадоха колективна оставка, вчера това направиха и от Вътрешно отделение на болницата.\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.28", "title": "Медици на национален протест"}
{"url": "https://www.novinite.bg/articles/180715/Katastrofa-zatvori-patya-Sofiya-Samokov", "text": "Катастрофа затвори пътя София – Самоков. След сблъсък на два автомобила в местността „Мечката“ са въведени обходни маршрути – в посока София през Ярема и в посока Самоков през Железница, съобщиха от МВР. Двамата шофьори са транспортирани в болнични заведения за оказване на медицинска помощ.На мястото на инцидента има линейки и представители на КАТ и АПИ. ", "date": "2019.09.28", "title": "Катастрофа затвори пътя София – Самоков"}
{"url": "https://www.novinite.bg/articles/180706/Advokatat-na-Djok-Polfrijman-Ne-mu-vzimam-pari", "text": "\r\nАдвокатите Петър Николов и Калин Ангелов, който представлява Джок Полфрийман, се съгласиха, че съдебният състав, постановил условното предсрочно освобождаване на Джок Полфрийман, е спазил закона. В \"Денят започва с Георги Любенов\" адвокат Николов обаче заяви, че дебатът за справедливостта на решението е можел да бъде избегнат чрез отвод на съдиите. Адвокат Ангелов каза, че има смели съдии, които защитават закона. Той допълни, че защитава австралиеца pro bono.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.28", "title": "Адвокатът на Джок Полфрийман: Не му взимам пари"}
{"url": "https://www.novinite.bg/articles/180722/Boksoviyat-sayuz-promenya-pravilnika-za-izdavane-na-licenzi", "text": "Боксовият съюз ще промени правилника си за издаване на лицензи, за да се въведат по-строги мерки. Това обяви в Добрич министърът на спорта Красен Кралев, предаде БНР.Поводът за поисканата смяна на правилника е случаят с починалия български боксьор в Албания. „Случаят с починалия български боксьор в Албания е прецедент, а не практика”, заяви министър Кралев при откриването на ремонтираната лекоатлетическа зала „Добротица“ в Добрич.\"Дали има извършено престъпление от страна на починалия боксьор, аз не смятам, че има други нарушения от подобен вид. По интересни са другите факти - как е стигнал до смъртта, какви медикаменти е погълнал, ако е погълнал и така нататък. Аз смятам, че когато разследването приключи, съвсем скоро ще имаме точна представа какво точно се е случило в Албания\", каза още спортният министър.Красен Кралев допълни, че междувременно той е разпоредил промяна в условията за издаване на лицензи от страна на Българския боксов съюз.", "date": "2019.09.28", "title": "Боксовият съюз променя правилника за издаване на лицензи"}
{"url": "https://www.novinite.bg/articles/180719/Protest-na-roditeli-blokira-centara-na-Sofiya", "text": "Родители излязоха на протест в центъра на София срещу няколко закона, които по думите им застрашават българското семейство и които влизат в сила от 1 януари 2020 г.Полицията затвори бул. \"Цар Освободител\" в района на Министерски съвет. Повече от 160 000 родители казват \"не\" на \"антисемейните закони, които следват принципите на норвежката служба Берневернет, отговорна за отнемането на стотици норвежки и чуждестранни деца от техните родители\".Според родителите частни НПО-та изземват държавни функции.\"Могат да ни наложат задължителни социални услуги, извършвани от частни лица \"доставчици на социални услуги\", дори и чуждестранно финансирани. Тези частни лица ще избират и контролират приемните семейства, ще дават становища за пред съда дали сме годни за родители, ще ни дават задължителни предписания, ще се намесват при родителски спорове, ще получават лична информация от лекари и институции и др. За дейността си тези доставчици ще получават пари от бюджета, от такси от гражданите и от чуждестранните си спонсори\", твърдят протестиращите.Те твърдят още, че всяко дете може да бъде счетено за \"дете в риск\", поради неясно дефинирани критерии. Протестиращите настояват да се спазва Конституцията. Родителите не желаят да се въвеждат права на децата, каквито не са предвидени в Конституцията, както и \"доставчици на социални услуги\", а не семейството да следят за тяхното спазване, отбелязва БТВ.", "date": "2019.09.28", "title": "Протест на родители блокира центъра на София"}
{"url": "https://www.novinite.bg/articles/180704/Novi-metodi-davat-nadejda-za-palno-izlekuvane-ot-rak-na-kravta", "text": "\r\nНови методи при лечението на злокачествени заболявания на кръвта дават възможност за пълно излекуване. Това отчетоха водещи специалисти в областта на хематологията на научна конференция в Пловдив. \"Ракът не е присъда\" е мотото и на благотворителния крос, който ще се проведе утре в града като част от националната информационна кампания.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.09.28", "title": "Нови методи дават надежда за пълно излекуване от рак на кръвта"}
{"url": "https://www.novinite.bg/articles/180723/Zdravni-specialisti-izlizat-na-nacionalen-protest-na-7-oktomvri", "text": "Здравни специалисти излизат на национален протест на 7 октомври. Очаква се около седем хиляди души от страната да се съберат пред сградата на Министерския съвет в София.Причината е, че обещанието на властите за най-малко 900 лева начална заплата не е спазено. А това било договорено още миналата година. Синдикатите настояват и за законови промени, които да променят начина на финансиране в системата. Искат и бюджетът на Здравната каса за догодина да се увеличи с 600 милиона лева. Междувременно в центъра на Карлово протестираха медицински сестри. Заедно с лекари от общинското лечебно заведение подадоха колективна оставка. Така има риск детското отделение в болницата, в което се лекуват деца от 7 общини в Подбалкана, да затвори врати. Жизнено важно е да има промяна, защото, ако продължават нещата в същия дух, след 2-3 години няма да има кой да обслужва българските граждани не само в болниците, но и в детски заведения.„Жизнено важно е да има промяна, защото, ако продължават нещата в същия дух, след 2-3 години няма да има кой да обслужва българските граждани не само в болниците, но и в детски заведения”, коментира Милка Василева от Българската асоциация на професионалистите по здравни грижи.", "date": "2019.09.28", "title": "Здравни специалисти излизат на национален протест на 7 октомври"}
{"url": "https://www.novinite.bg/articles/180716/MVR-otchete-Ima-namalenie-na-ubitite-po-patya", "text": "През 2018 година имаме намаление на убитите по пътя, но не сме доволни от това с какви темпове правим този показател по-нисък. Това заяви днес в Плевен министърът на вътрешните работи Младен Маринов на официалното откриване на 27-ия национален конкурс \"Пътен полицай на годината - 2019\".Трябва всеки един от нас да има самодисциплина и отговорност към себе си и към останалите участници в движението, подчерта той.Министър Маринов отбеляза, че пътните полицаи от цялата страна днес показват в условията на спортно състезание своя професионализъм. Пътният полицай е пръв на място при пътен инцидент и предприема първите действия, от които до голяма степен зависят последствията от всяко настъпило ПТП, подчерта министърът.Затова те трябва да са подготвени да реагират при всяка една ситуация по най-адекватния начин, включително и оказване на първа долекарска помощ, добави той. По думите му в условията на това състезание се прави преглед на тяхната готовност, за която министърът изрази убеденост, че е на изключително високо ниво.Той благодари на Държавната агенция по безопаснот, че въпреки, че е създадена отскоро, навлиза сериозно в организацията на работата и координацията на всички институции, които имат ангажименти по пътната безопасност, за да стане по-ефективна и превенцията - преди всичко недопускане на пътни инциденти.В Плевен в 27-ия национален конкурс \"Пътен полицай на годината - 2019\" участват 64-ма състезатели от 29 отбора. Спортно-състезателната програма включва дисциплините автомобилизъм и мотоциклетизъм. Отборите имат и практически изпит по оказване на долекарска помощ на пострадали при пътно-транспортно произшествие.", "date": "2019.09.28", "title": "МВР отчете: Има намаление на убитите по пътя"}
{"url": "https://www.novinite.bg/articles/180720/Fandakova-otkriva-predizbornata-si-kampaniya-utre", "text": "Местната коалиция ГЕРБ /СДС/ в София ще открие предизборната си кампания за местните избори. На специално събитие кандидатът за кмет на София Йорданка Фандъкова ще представи програмата си за следващия мандат на управление, съобщиха от пресцентъра на ГЕРБ.Събитието ще се проведе на 29 септември (неделя) от 12.00 часа пред вход А6 на НДК. На него ще присъстват кандидатите за общински съветници от ГЕРБ /СДС/, кандидатите за кметове на райони и кандидатите за кметове на кметства.", "date": "2019.09.28", "title": "Фандъкова открива предизборната си кампания утре"}
{"url": "https://www.novinite.bg/articles/180721/Sledyat-s-dron-pojara-v-Dunarit-v-Ruse", "text": "Най-рано следобед разследващи ще могат да влязат в цеха с тротил във военния завод \"Дунарит\", където вчера имаше пожар. Русенският университет е предоставил дрон, оборудван с термовизионна камера и камера за нощно виждане, с които тази нощ над терена е следено дали има нови огнища на пожара.Регионалната екоинспекция в Русе е осигурила подвижна станция, с която са измерени контролираните показатели на атмосферния въздух. Към момента не са констатирани превишения на установените норми. За случая е уведомена Окръжна прокуратура Русе, под чието ръководство е образуваното производство за изясняване причините за пожара. Председателят на сформирания кризисен щаб - областният управител на Русе Галин Григоров, заяви за \"Хоризонт\", че през нощта пожарникарите са извършвали превантивни действия, за да не се допуска евентуално възпламеняване на сухата тревна маса, която се намира около огнището на пожара.Най-вероятната версия за пожара в завод \"Дунарит\" е техническа неизправност, заяви в Плевен министърът на вътрешните работи Младен Маринов.\"Мога да успокоя хората. В момента нямаме тлеещи огнища, но ситуацията изисква да изчакаме определено време с оглед сигурността на служителите, които ще работят на терен. Към момента се провеждат мероприятия с работници, които са били вътре, да видим каква е причината. Районът продължава да бъде под контрола на полицията. В момента правят обливане с вода повторно. Трябва абсолютно всичко да е загасено, за да могат да влязат, все пак трябва да се мисли за сигурността на хората. Работим по всички версии, но това, което в момента имаме като информация, е най вероятно за техническа неизправност\".В Плевен министър Маринов откри 27-ото национално състезание \"Пътен полицай на годината\".Пожарът е засегнал близо половината от производственото помещение. В цеха вече няма тлеене и дим, заяви изпълнителният директор на предприятието Петър Петров.Петър Петров снощи е влязъл на своя отговорност в цеха, в който се съхраняват авиационни и артилерийски бомби. Той видял, че вътрешните помещения са опушени от високата температура, около половината от покрива е деформиран.По думите му в склада е имало около един тон взривни вещества. Големият риск, който вчера е съществувал, е пожарът да се разпространи в близката гора, но за щастие това е преодоляно. Ръководителят на сформирания кризисен щаб и областен управител на Русе заяви, че до изтичане на задължителния 24-часов срок, наблюдението с дрон ще продължи, като на място остават служители на противопожарната служба, както и на полицията.", "date": "2019.09.28", "title": "Следят с дрон пожара в \"Дунарит\" в Русе"}
{"url": "https://www.novinite.bg/articles/180724/Maya-Manolova-Az-sam-nayasno-s-problemite-na-Lyulin", "text": "Днес официално стартирам предизборната си кампания за кмет на София. Избрах да го направя като отида в три от кварталите на столицата - “Люлин”, \"Красна поляна\" и \"Младост\" като знак и ангажимент към гражданите, че ще бъда на терен винаги, когато има проблем за решаване. Защото София не е само \"София 1 000\", София е \"Люлин\", \"Младост\", Панчарево, \"Обеля\", София е всеки един квартал и всяко едно населено място. Това е в центъра на моята програма как трябва да променим нашия град, заяви независимият кандидат за кмет на София Мая Манолова на среща с жителите на \"Люлин\", предаде ТОПНОВИНИ.\"Не е честно данъците на всички да отиват  за инвестиции и облагородяване само в центъра и да се правят само централните булеварди, а после ремонт на ремонта, а в големите квартали да не се случва нищо. \"Люлин е с над 200 000 души население и всеки един човек, който живее в \"Люлин\" е не по-малко столичанин от тези на жълтите павета. Това трябва да бъде в основата на общинската политика пртез следващите години. Това смятам да правим заедно, каза Манолова.\"Бюджетът на столицата трябва да е децентрализиран. Всичко трябва да е публично и прозрачно\", заяви тя.\"Аз съм наясно с проблемите на \"Люлин\". Не е честно децата да нямат къде да спортуват. Трябва да има детска ясла и детска градина за всяко дете в столицата\", каза още Мая Манолова.\"Ставайки кмет, аз няма да стоя в кабинета си. Като омбудсман бях навсякъде, така ще бъде и сега\", обеща тя, като добави, че ще чува от първо лице проблемът на всяко младо семейство", "date": "2019.09.28", "title": "Мая Манолова: Аз съм наясно с проблемите на \"Люлин"}
{"url": "https://www.novinite.bg/articles/180707/Maya-Manolova-signalizira-CIK", "text": "Кандидатът за кмет на София Мая Манолова написа във Фейсбук за подаден сигнал в Центарарата избирателна комикия (ЦИК) във връзка с рубрика на в. “Труд”, свързана с нейното име, в рамките на предизборната кампания.\"Рубриката, стартирана в първия ден на предизборната кампания представлява нарушение на закона. Никъде не са посочени законните атрибути за платена, политическа, предизборна кампания. В нея се правят внушения и обидни квалификации, свързани с името ми, за което съм предприела нужните действия в рамките на закона. Материалът не е редакционен, не е дори подписан от Калоян Стоев, събирателно име на поръчковата журналистика. Подозирам, че е предоставен на вестника от Столичната община, която разполага с тази информация. Нивото на компромата е доста ниско, тъй като в стремежа си да обслужат бързо поръчката, в редакцията са пропуснали да заличат служебната информация, отнасяща се до броя на очакваните участници в обществената поръчка за закупуване на електробуси. В скоби е останал текстът на поръчителя - “очакваМе минимум 4 участника”.Питам - КОЙ очаква “4 участника”? Вестник “Труд” ли или поръчителят му? Тази любопитна симбиоза и употребата на глагола в 1л. мн.ч. “Очакваме” е най-точната моментна снимка на олигархичния модел и присъдружните му медии. Те са си едно. Подобни способи няма да ме спрат, напротив, амбицират ме да съм още по-решителна срещу модела на грубата злоупотреба с власт\", написа в социалните мрежи Манолова.", "date": "2019.09.28", "title": "Мая Манолова сигнализира ЦИК"}
{"url": "https://www.novinite.bg/articles/180713/Dve-zabrani-prechat-na-Polfrijman-da-napusne-Balgariya", "text": "Забраните на прокуратурата на австралийския гражданин Полфрийман за напускане на страната са две - във връзка с досъдебното производство и във връзка с изтърпяване на наказанието \"Лишаване от свобода\", заяви в Плевен вътрешният министър Младен Маринов.Той уточни, че това, което се случва по отношение на съдебния процес не е от компетентността на МВР.\"В момента австралийският гражданин Полфрийман се намира в дома на дирекция \"Миграция\" в Бусманци, тъй като по отношение на него директорът на Дирекция \"Миграция\" е издал заповед за принудителна мярка експулсиране от страната, която е в процес. Допълнително по отношение на въпросния гражданин на Австралия има две забрани, наложени от прокуратурата, за напускане на Република България, така че когато всичките условия бъдат изпълнени ние ще приключим и с тази мярка за експулсиране на лицето\", подчерта министърът.Той добави, че във вчерашния ден са получили призовка от Върховния касационен съд, която трябва в днешния ден да бъде връчена на австралийския гражданин Полфрийман за явяването му на заседанието, което е насрочено за 23 октомври.До момента, до който има такива забрани няма как да довършим процедурата за експулсиране, каза министър Младен Маринов. Той е в Плевен по повод националното състезание \"Пътен полицай на годината - 2019\".", "date": "2019.09.28", "title": "Две забрани пречат на Полфрийман да напусне България"}
{"url": "https://www.novinite.bg/articles/180726/Sluchaj-na-AChS-v-obshtina-Carevo", "text": "Случай на африканска чума при дива свиня (АЧС) е регистриран в община Царево.Забранява се движението на хора и превозни средства в горските стопанства на Кости и Царево.Заповедта е в сила до 24 ноември, като за целта трябва да бъдат поставени указателни табели и да бъде съобщено на живеещите в района.", "date": "2019.09.28", "title": "Случай на АЧС в община Царево"}
{"url": "https://www.novinite.bg/articles/180717/Medicinski-sestri-na-protest-za-po-visoki-zaplati", "text": "Медицински сестри излязоха днес на протест в Карлово с настояване за по-високи заплати. Сега възнагражденията са между 720 и 750 лева.На митинга, организиран от Асоциацията на българските медицински сестри, са техни колеги от София, Пазарджик, Кърджали и Пловдив.\"Не сме получавали средства от клинични пътеки, заплатите ни са унизително ниски, работим допълнително и сме потънали в заеми, за да издържаме семействата си\", казаха медицинските сестри  в оставка от детското отделение на карловската болница, които са подкрепени и от лекарите. \"Категорични сме, че няма да отстъпим от исканията си\", каза Щилияна Димитрова.\"Междувременно ни предлагат увеличение на заплатите, което не ни устройва. Искрено се надяваме, че ще бъдат изпълнени нашите искания, защото ние, както и обществеността се нуждаем от това да има детско отделение, защото обслужваме много голям район в Карлово, хората са със скромни финансови възможности и би било убийствено, ако се наложи, да пътуват до Пловдив.\"В понеделник се очаква оставки да подадат и сестрите от вътрешното отделение. Крайно време е здравеопазването да престане да бъде здравеопасно, заяви на протестния митинг Мая Илиева, председател на асоциацията на българските медицински сестри. По думите й, моделът в лечебните заведения чрез търговски дружества е порочен и средствата не се разпределят адекватно.\"Тези пари отиват в едни хора, в едни определени завода за сметка на нас - медицинските специалисти, вас, пациентите и те стават милионери, за  сметка на всички останали. Това е истината за здравеопазването в България\".Мая Илиева обвини синдикатите в здравеопазването, че не защитават съсловието.Шест сестри от детското отделение на Общинската болница подадоха на 13 септември предизвестия за напускане. Подкрепиха ги трима лекари от същото отделение. Ръководството на болницата обяви, че заплатите ще бъдат увеличени от 1 октомври със 100 лева, като всеки месец ще има и допълнително материално стимулиране. Сестрите обаче настояват минималната заплата да бъде фиксирана на 950 лева. Очаква се към протеста  им да  се присъединят медицински  сестри от други градове в страната.КНСБ подготвя национален протест на медиците и специалистите по здравни грижи на 7 октомври в София. Съсловието ще протестира срещу ниските възнаграждения, недостига на кадри, липсата на млади специалисти и на диференцирано заплащане в сектора.Синдикатите и професионалните организации настояват за стартови заплати от 900-950 лева за медицинските специалисти и 1 100-1 200 лева за лекарите. Това обяви президентът на КНСБ Пламен Димитров и изрази мнението си, че целта е постижима на два етапа - от есента и от пролетта с новия бюджет.", "date": "2019.09.28", "title": "Медицински сестри на протест за по-високи заплати"}
{"url": "https://www.novinite.bg/articles/180718/Karakachanov-Balgariya-ne-tryabva-da-kazva-da-za-zapochvane-na-pregovori-na-Makedoniya-za-ES-na-tozi-etap", "text": "Реакцията му идва в отговор на интервю, дадено от македонския президент Стево Пендаровски за тамошна медия, в което той си позволява да злоупотребява с историческата истина относно произхода на Гоце Делчев и да дава нееднозначни сигнали към Комисията по исторически и образователни въпроси, че трябва услужливо да тупа топката, а не да води разговори по същество. Така разкрива замисъла на Скопие всъщност да саботира процеса, смята Каракачанов.Аз пък казвам, че на 17 октомври България също не трябва да бърза да дава зелена светлина за започване на преговори с Македония да еврочленство, докато не бъдат изчистени всички фалшификации от историята на българския народ в Македония, категоричен е Красимир Каракачанов.Действията на македонския президент противоречат на духа на добросъседство, както и на категоричната позиция от наша страна, че напредъкът в разговорите относно общата история и нейното представяне в образователната система на съседна Македония трябва да бъде ускорен.На 17 октомври предстои Европейски съвет, на който се очаква лидерите на страните от ЕС да вземат решение за начало на преговори за членство на Македония и Албания в ЕС. България трябва да реши дали да подкрепи Македония, за да бъде дадена дата за начало на преговори за членство в Съюза. Това решение зависи както от всички държави членки, така и от всяка от тях поотделно. Решението ще се вземе само с абсолютно мнозинство. Дори и само една държава да бъде против, решение не може да бъде взето. Дни преди това - на 14 и 15 октомври, предстои и поредното заседание на съвместната Комисия между България и Македония по историческите въпроси, която бе създадена съгласно подписания Договор за добросъседство между двете държави.  Македонският президент Стево Пендаровски си позволи да отбележи, че не е нужно междудържавната Комисия по исторически и образователни въпроси да има срок за своята работа. Аз пък казвам, че на 17 октомври България също не трябва да бърза да дава зелена светлина за започване на преговори с Македония за еврочленство,  докато не бъдат изчистени всички фалшификации от историята.Изказването на Пендаровски идва на фона на очевидната липса на напредък в работата на Комисията по историческите въпроси. Казаното от него напълно противоречи на духа на изказването на премиера Бойко Борисов, че е добре пробив в работата на комисията да има до края на септември.В този контекст попаднаха и странните изказвания на Пендаровски, че Гоце Делчев се е определял като българин, но както днешните граждани на Северна Македония се определяли като българи - само за да получат български паспорт.Подобен тон на протакане и неглижиране е неприемлив. Ако комисията няма да има срок, то и пътят на Северна Македония към Европейския съюз няма как да има срок. Недопустимо е някой да мисли, че просто ще се възползва от България, само за да влезе в ЕС.Както наскоро отбеляза външнят министър Екатерина Захариева, от Македония ние искаме единствено истината. Ако Македония бъде допусната в ЕС без истината за историята и идентичността, това ще отвори утре потенциални искания към страната ни, претенции и нови спекулации, какви то наблюдавахме в продължение на последните 30 г.А истината е проста - поне до 1944 г. между понятията българин и македонец няма никаква разлика. Личното ми убеждение е, че и днес разликата между двете е единствено политическа, а не етническа, национална или историческа. ЕС не може да бъде легитимация за неправди. Затова въпросът за преговорите на Македония за членство в ЕС трябва да е част от ясната позиция на българското правителство.   Северна Македония е наш брат. И точно затова можем да бъдем съвсем откровени. Докато Северна Македония очаква подкрепа за начало на преговори, въобще не е в духа на приятелството и добросъседството да се влошават точно отношенията с България. България е приятел на Македония, а не опонент. И винаги сме били търпеливи. Но и нашето търпение има срок!   За нас, като българи, е неприемливо държава да създава своя идентичност на база фалшификации на българската история. Отричането на българските корени, история и култура на населението в Македония не трябва да бъде допускано на никаква цена. Затова е опасно да допускаме в ЕС държава, която продължава с догмите, измислени в Съветския съюз. Крайно време е Скопие да разбере, че кандидатства за Европейския съюз, не за Съветския съюз.И нека българските политици не се притесняват да кажат „не“ за даване на датата на Македония за преговори на този етап. Дебело подчертавам - това не е отношение към хората в братска Македония, а към политиците, боравещи с коминтерновски прийоми и смятащи, че могат да влезнат през задния двор в ЕС за сметка на България.Гражданите на Македония са жертва на асимилаторска политика, провеждана години наред чрез натиск, фалшификации и промиване на мозъци. Македонските политици трябва се научат да уважават историята и народа си.Ако на 17 октомври България даде зелена светлина, това ще е амнистия на престъпленията към българския народ в Македония – хората, хилядите убити и десетките хиляди, лежали в затвори и лагери, заради това, че имат българско национално съзнание.", "date": "2019.09.28", "title": "Каракачанов: България не трябва да казва „да“ за започване на преговори на Македония за ЕС на този етап"}
