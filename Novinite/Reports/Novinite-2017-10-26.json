{"url": "http://www.novinite.bg/articles/151761/Lekari-poluchavat-poveche-pari-za-izvanbolnichna-pomosht", "text": "Повече пари за личните лекари и зъболекарите ще има догодина. Това реши Надзорният съвет на Здравната каса, който гласува окончателно бюджета си за 2018 г.Корекциите са по искане на здравното министерство и са за сметка на парите за лекарства, информира НОВА.Така джипитата ще разполагат със 7 милиона повече - или общо 207 милиона лева.С един милион повече ще получат и зъболекарите. Здравната каса ще поема частично и зъбните протези.    ", "date": "2017.10.26", "title": "Лекари получават повече пари за извънболнична помощ"}
{"url": "http://www.novinite.bg/articles/151767/Dneven-horoskop-za-26-oktomvri", "text": "\r\n\r\nДнес ще се чувствате сякаш не заслужавате това, което имате. Отърсете се от тази негативна енергия. Всички страхотни неща, които имате и всички страхотни хора, които са около вас, са абсолютно заслужени.\r\n\r\nВашето голямо сърце прави деня по-хубав за всички около вас днес. Добавете нови хора към семейството, помогнете на някой приятел или просто се усмихвайте на непознати хора по улицата.\r\n\r\nПлановете ви трябва да са малко по-гъвкави от обикновено днес. В противен случай, всичко ще се обърка. Ако се научите да се адаптирате към нещата, ще постигнете успех.\r\nПредставителите на останалите зодии могат да намерят дневния си хороскоп .\r\n", "date": "2017.10.26", "title": "Дневен хороскоп за 26 октомври"}
{"url": "http://www.novinite.bg/articles/151790/23-godishen-poluchi-18-godini-zatvor-zaradi-opit-da-ubie-majka-si", "text": "23-годишният Петър П. бе признат за виновен от състав на Шуменския окръжен съд за опит да убие родната си майка по особено жесток начин. Съдът му наложи наказание лишаване от свобода за срок 18 години при  строг режим, съобщиха от Апелативна прокуратура - Варна, цитира ДАРИК. На 5 декември 2016 г. след полунощ 23-годишният младеж, който е криминално проявен и осъждан, поискал 300 лева от майка си. Жената отказала да му даде пари. Тогава с ритници и юмруци синът се нахвърлил върху нея. Побоят продължил и на междуетажната площадка. След това подсъдимият се заключил в апартамента на леля си, за да не бъде арестуван от пристигналия на място полицейски екип. През терасата на жилището успял да избяга. При задържането Петър П. оказал съпротива на органите на реда, буйствал и нанасял удари с крака и ръце по тях, псувал ги и ги заплашвал. Пострадалата 58-годишна жена била приета в болницата в много тежко състояние - в кома и с опасност за живота. Благодарение на положените грижи и лечение в болницата тя оживяла.", "date": "2017.10.26", "title": "23-годишен получи 18 години затвор заради опит да убие майка си"}
{"url": "http://www.novinite.bg/articles/151782/Poredna-nagla-telefonna-izmama-baba-dade-15-000-leva-na-policaj", "text": "72-годишна жена от видинското село Покрайна стана поредната жертва на телефонна измама.   Във вторник вечерта на домашния ѝ телефон позвънил мъж, представил се като „следовател Георгиев“. В разговора успял да я убеди, че ще участва в полицейска операция за залавяне на телефонни измамници и за целта трябва да предаде наличните си пари.   Вчера следобед тя оставила 15 000 лева пред вратата на дома си. През цялото време подържала връзка по телефона с мнимия следовател. Той я уверил, че измамниците са заловени, а парите ще си получи на следващия ден от районното управление във Видин.Малко по-късно разбрала, че е измамена. От полицията отново напомнят по повод използваната от измамниците схема с полицейски сюжет: „Никога не давайте пари и ценности, поискани по телефона от хора, представящи се за полицейски служители или други длъжностни лица. Полицията не търси финансово съдействие от гражданите при провеждане на операции и задържане на извършители на престъпления. Получите ли телефонно обаждане с подобно искане незабавно прекъснете връзката, сигнализирайте на тел.112 или в най-близкото поделение на МВР“.", "date": "2017.10.26", "title": "Поредна нагла телефонна измама, баба даде 15 000 лева на „полицай“"}
{"url": "http://www.novinite.bg/articles/151779/Grisho-e-na-sedmoto-nebe-Velik-moment", "text": "Родна ракета №1 Григор Димитров официално се класира за финалния Мастърс в Лондон, където играят най-добрите осем през годината. Новината зарадва много плейбоя, който отправи видеопослание през страницата на ATP.„Здравейте, хора. Много съм щастлив, че се класирах за Nitto ATP Finals. Винаги е било моя цел и когато вчера разбрах, че се е случило, това беше един от най-великите моменти в моята кариера досега. Благодаря на всички за подкрепата, гледам с очакване към момента, в който ще играя пред вас. Ще се видим в Лондон!\", каза Димитров.", "date": "2017.10.26", "title": "Гришо е на седмото небе: Велик момент"}
{"url": "http://www.novinite.bg/articles/151800/Napadnaha-obshtinska-savetnichka-ot-Velingrad", "text": "Общинската съветничка от Велинград Екатерина Каферинова от Народен съюз е нападната и бита посред бял ден от двама неизвестни засега мъже, предава ДАРИК. Те я издебнали, докато излизала от поредната сесия на местния парламент и й нанесли побой, докато се опитвала да се качи в колата си. Пострадалата е със счупена челюст и травми по лицето.Съветничката е прегледана в болница, но не е настанена за лечение. Засега полицията работи по версията за разчистване на лични сметки, а не свързани с обществената й дейност.Каферинова не за пръв път става жертва на агресия. Точно преди 10 години, през 2007-ма, в дома й беше хвърлен коктейл „Молотов“, после беше взривен автомобилът й.", "date": "2017.10.26", "title": "Нападнаха общинска съветничка от Велинград"}
{"url": "http://www.novinite.bg/articles/151756/Osvobodiha-pod-garanciya-osem-pravozashtitnici", "text": "Турски съд освободи под гаранция подписка осем правозащитници, сред които и двама чужденци.Сред освободените са гражданин на Германия и на Швеция, както и директорката на турския клон на „Амнести интернешънъл”, чието задържане предизвика остри международни критики, предаде НОВА.Процесът срещу 11 правозащитници, заплашени от присъди до 15 години затвор, ако бъдат признати за виновни, предизвика сериозно напрежение между Турция и Европа. Двама от тях вече бяха пуснати под гаранция малко по-рано.Началото на процеса е на 22 ноември. ", "date": "2017.10.26", "title": "Освободиха под гаранция осем правозащитници"}
{"url": "http://www.novinite.bg/articles/151757/Strelecat-ot-Lozenec-se-izpravya-pred-sada", "text": "Мъжът, стрелял с пистолет по време на забава в столичния квартал „Лозенец” отново пред съда.Магистратите решават дали Йордан Златков, син на известния Злати Златков - Златистия, да остане в ареста за постоянно, информира НОВА.Преди две седмици Златков беше задържан за безразборна стрелба в „Лозенец”. Тогава два от изстрелите попаднаха в апартамент наблизо. А младо семейство се размина на косъм от куршумите. Обвинен за стрелбата е Йордан Златков.Адвокатът му обаче изрази съмнение, че именно той е произвел изстрелите, защото пистолетът бил собственост на друг човек - Калоян Арсенов, който е  син на Долорес Арсенова.Според разследващите именно Йордан Златков е стрелял, а с действията си е застрашил живота на младото семейство. ", "date": "2017.10.26", "title": "Стрелецът от „Лозенец” се изправя пред съда"}
{"url": "http://www.novinite.bg/articles/151785/Da-se-preborim-s-nastinkata-s-djindjifil", "text": "Сезонът на грипа и настинките започна. Ако пък вече сте болни, джинджифилът може да намали симптомите на грипа. Джинджифилът е чудодейно лечебно растение и независимо под каква форма се използва - суров, сварен на чай, на парченца или изсушен на прах, той помага при десетки болести.Джинджифилът се е използвал в Китай и Индия още от древността. Билката е известна със своите противовъзпалителни свойства. Освен това джинджифилът е богат на антиоксиданти, повишаващи имунитета като цяло.Може да си направите чай от джинджифил. Има няколко начина. Може да добавите парчета джинджифил към някакъв билков чай или да сварите настърган джинджифил и да го овкусите с мед и лимон. Джинджифилът е с леко пикантен вкус, затова е най-добре към отварите да добавяте и малко пчелен мед.Освен всички полезни свойства, билката има и ободряващо действие, така че не се препоръчва да се пие преди сън.", "date": "2017.10.26", "title": "Да се преборим с настинката с джинджифил"}
{"url": "http://www.novinite.bg/articles/151784/Uslovna-prisada-za-lekar-ubil-chovek-po-nepredpazlivost", "text": "\r\nСъдът в Сливен осъди лекар за причиняване на смърт по непредпазливост. По обвинение на прокуратурата в Сливен съдът наложи условно наказание 18 месеца \"лишаване от свобода\", отложено с изпитателен срок от 3 години на хирурга В.П.\r\nНа 22 март 2013 г. той е нарушил правилата на Медицински стандарт, като не оказал своевременно качествена медицинска дейност и осъществил действия, които впоследствие водят до смъртта на 46-годишната Красимира от село Сотиря.\r\nЛекарят не е извадил незабавно медицинското изделие троакар, за да провери причината за непълноценното му действие, а е продължил натиска, с което е наранил лявата обща хълбочна артерия, не е направил всичко необходимо за оперативното възстановяване на целостта на стената на артерията и е допуснал продължаване кръвозагубата от наранената артерия, в резултат на което от масивна кръвозагуба, довела до развитие на ДИК-синдром, жената е починала.\r\nЗаседанието на сливенския съд е проведено по реда на съкратеното съдебно следствие, а присъдата може да бъде обжалванa пред Апелативен съд Бургас.\r\n", "date": "2017.10.26", "title": "Условна присъда за лекар, убил човек по непредпазливост"}
{"url": "http://www.novinite.bg/articles/151766/24-chasova-stachka-v-Atinskoto-metro", "text": "Гръцката столица Атина днес е без метро заради 24-часова стачка на неговите служители, съобщава Нюз.ин. Работещите в метрото протестират срещу правителствените планове за включване на компанията-оператор на метрото СТАСИ в държавния приватизационен фонд.Стачката е организирана от браншовия синдикат СЕЛМА, който в свое съобщение отбелязва, че приватизационните планове на правителството са довели до \"хаос\" градския транспорт в Атина, от който страдат не само работещите, но и хилядите пътуващи.", "date": "2017.10.26", "title": "24-часова стачка в Атинското метро"}
{"url": "http://www.novinite.bg/articles/151762/Ucheni-sa-videli-parvata-kometa-prishalec-v-Slanchevata-sistema", "text": "Учени наблюдаваха уникален обект в космоса - комета, която идва от място извън Слънчевата система, съобщи Центърът за малки планети към Международния астрономически съюз, цитиран от Лайф.Специалистите все още установяват произхода и работят по точното описание на небесното тяло. Първоначалните наблюдения за орбитата на кометата обаче ги карат да смятат, че C/2017 U1 (PANSTARRS) наистина е \"пришълец\" и е попаднала случайно в Слънчевата система.Учените взеха предвид високите скорости на движение на такива комети, както и предварително проведените изчисления за тяхната структура, отклонения в траекторията и химическия състав.На база на тези факти те предполагат, че подобни комети от време на време са изхвърляни от своите звездни системи, поради силната гравитация на планетите в съседните системи.", "date": "2017.10.26", "title": "Учени са видели първата комета \"пришълец\" в Слънчевата система"}
{"url": "http://www.novinite.bg/articles/151764/Obvineniya-kam-vlastite-sled-buryata-v-Bukuresht", "text": "В Румъния местните власти са обект на сериозни критики след бурята, която повали стотици дървета в столицата Букурещ. Десетки автомобили бяха повредени, а много хора пострадаха.Според експерти, щетите в столицата биха могли да бъдат предотвратени, ако властите си бяха изпълнили задълженията, информира НОВА. ", "date": "2017.10.26", "title": "Обвинения към властите след бурята в Букурещ"}
{"url": "http://www.novinite.bg/articles/151794/Grad-v-Kataluniya-obyavi-nezavisimost", "text": "Властите на каталунския град Белпуч  провъзгласиха „независимост на Каталунската република”, съобщиха местни медии, предаде NOVA. „Белпуч стана първият в страната град, където е провъзгласена независимост\", съобщи каталунската телевизия 324.„Независимостта на Каталунската република\" в Белпуч беше оповестена след заседание на градския съвет, на което с мнозинство от гласовете беше утвърден отказ да се изпълни решението на Мадрид за ограничаване на местното самоуправление в Каталуния. Провъзгласяването на независимостта, което засега е символично, стана в рамките на акцията „Да излезем на балконите”, организирана от привърженици на независимостта на Каталуния. Активистите призовават жителите на каталунските градове и села да излязат вечерта на балконите си и на всеослушание да обявят подкрепата си за независимост от Испания. „Да провъзгласим републиката от град на град\" - така звучи основният им лозунг.След Белпуч аналогични акции се състояха снощи и в други градове на Каталуния.Днес вечерта в Барселона каталунският парламент се събира на пленарно заседание, на което ще говори каталунският лидер Карлес Пучдемон. Възможно е на това заседание да бъде прието решение за едностранно провъзгласяване на независимост, на базата на резултатите от референдума от 1 октомври.", "date": "2017.10.26", "title": "Град в Каталуния обяви независимост"}
{"url": "http://www.novinite.bg/articles/151778/Pokushenie-sreshtu-ukrainski-deputat-ima-dvama-zaginali", "text": "В Киев беше извършено покушение срещу депутат от Радикалната партия на Украйна. Съобщава се за двама загинали, но засега официално е потвърдена само смъртта на охранителя на Игор Мосийчук. Народният представител е ранен. При атаката са пострадали още двама души, информира БНТ.Покушението било извършено пред сградата на телевизия Еспресо, където депутатът Игор Мосийчук участвал в предаване. Експлозията беше много силна. Когато излязох от вкъщи, колата вече гореше. До нея имаше мотоциклет, който беше напълно унищожен.Взривното устройство било поставено в мотоциклета. Сред ранените има двама полицаи. При атаката е пострадалa и жена, която минавала край сградата на телевизията. Според някои източници по-късно тя е починала от раните си. Лекарите не успели да спасят и охранителя на депутата. Бодигардът починал в болницата.Игор Мосийчук е опериран и състоянието му вече е стабилно. Засега няма задържани за покушението. Разследващите съобщиха, че работят по всички версии.Според Мосийчук атаката срещу него е била поръчана от Москва, но изпълнена от хора от Киев.", "date": "2017.10.26", "title": "Покушение срещу украински депутат, има двама загинали"}
{"url": "http://www.novinite.bg/articles/151808/SASht-obyavyavat-izvanredno-polojenie-zaradi-narkoticite", "text": "Президентът на САЩ Доналд Тръмп ще нареди на здравното си министерство да обяви извънредно положение за общественото здраве във връзка с възникналата на национално ниво криза с опиатите, информира АП, цитира news.bg Информацията е разкрита от високопоставени представители на Белия дом.Обявяването на извънредно положение не е придружено от специално финансиране. Но представителите поясниха, че ще позволи промени, включително разширяване на достъпа до медицински услуги в най-засегнатите райони.Днес Тръмп ще произнесе реч за борбата с наркотиците и опиатите. Той ще каже, че извънредните мерки дават на администрацията \"правомощия да прави неща, които не можете да правите сега\".По време на предизборната си кампания американският лидер обеща да се бори с пристрастяването и това да бъде един от основните му приоритети.", "date": "2017.10.26", "title": "САЩ обявяват извънредно положение заради наркотиците"}
{"url": "http://www.novinite.bg/articles/151799/Makedoniya-ochakva-start-na-pregovorite-za-prisaedinyavane-kam-ES", "text": "ЕС ще даде начална дата на преговорите за присъединяване на Македония, съобщава македонското издание MIA. \"Очаквам Европейският съюз да демонстрира решителност и да даде на Македония дата за започване на преговори за присъединяване\", коментира президентът на Македония Георге Иванов, който е на посещение в Белгия.Иванов заявява, че всички европейски стандарти и принципи се приемат успоредно с преговорите за членство. \"Страната става все по-европейска и се приближава към европейските стандарти с всяка затворена глава. Съюзът трябва да разбере, че процесът на разширяване не е чисто технически, а по-скоро политически и стратегически въпрос. Разширяването трябва да продължи, инвестициите са необходими в инфраструктурата и енергийната мрежа, защото солидарността е единственият начин да се изгради регион и континент на сигурност, мир и благоденствие\", коментира президентът Иванов.Според него забавянето на процеса на разширяване би направило ситуацията по-сложна, докато статуквото на интеграция в съчетание с предизвикателствата на икономическата криза и сигурността прави Балканите и Македония по-уязвими от външни дестабилизационни фактори.\"Кризата с имигрантите показа необходимостта от сътрудничество в областта на регионалната сигурност, за да се противопоставят на глобалните заплахи за сигурността. Добър пример за това сътрудничество е помощта, която получихме от няколко европейски държави за предотвратяване на незаконната миграция. Това е моделът, който Съюзът би трябвало да следва\", смята Иванов. Македонският президент допълва, че \"освен това, финансовата криза показа необходимостта от изграждане на мрежи от регионални пазари, за да бъдат конкурентоспособни на световния пазар. Инициатива 16 + 1 може да предостави подкрепа в това отношение, като даде възможност на страните от Централна, Източна и Югоизточна Европа да се свържат чрез инфраструктура, като по този начин ще завършат европейския проект за свободното движение на хора, стоки, услуги и капитал. Всичко това обаче е непълно, без третият елемент - разширяването на Съюза\".", "date": "2017.10.26", "title": "Македония очаква старт на преговорите за присъединяване към ЕС"}
{"url": "http://www.novinite.bg/articles/151754/Ochakva-ni-predimno-promenliva-oblachnost", "text": "Днес над стараната ще има променлива облачност, намаляваща на места и до предимно слънчево време. Ще духа слаб до умерен вятър от запад-северозапад и ще започне бързо и чувствително затопляне. Максималните температури ще бъдат между 14° и 19°.Атмосферното налягане е по-високо от средното за месеца и още малко ще се промениНад планините ще има променлива облачност. Ще духа умерен до силен северозападен вятър. Температурите ще се повишат и максималната на височина 1200 метра около 13°, на 2000 метра – около 6°.Над Черноморието ще има променлива облачност. Ще духа до умерен вятър от запад-северозапад. Максималните температури ще са 15-16°. Температурата на морската вода е 17-18°. Вълнението на морето ще бъде 3 бала.", "date": "2017.10.26", "title": "Очаква ни предимно променлива облачност"}
{"url": "http://www.novinite.bg/articles/151758/Koga-spirat-valejite", "text": "До 6.00 ч. тази сутрин в Карнобат сумарното количество на валежите е 193 л/кв. м, в Бургас – 82 л/кв. м, в Елхово – 73 л/кв. м, в Чирпан и Казанлък – 72 л/кв. м, в Сливен – 69 л/кв. м., информира НОВА.„Значителни валежи има и в Тополовград, Ивайловград, Крумовград – повече от 70 л/кв. м за 24 часа, което е доста”, обясни в „Здравей, България” дежурният синоптик от БАН Краси Стоев.Причината за тези валежи е средиземноморски циклон, който вече се запълва и заедно с него валежната зона се премества на югоизток.„И други години са се случвали такива валежи по 200 л/кв. м за денонощие, не е нещо необичайно”, поясни Стоев.За кратко дъждът ще спре в четвъртък и петък. От събота, в рамките на 8-10 дни, предстоят още валежи, така че хората трябва да внимават и да следят прогнозите за времето. ", "date": "2017.10.26", "title": "Кога спират валежите?"}
{"url": "http://www.novinite.bg/articles/151795/Slanchev-i-topal-petak-Temperaturi-do-21-gradusa", "text": "През нощта ще е предимно ясно и тихо. На места в сутрешните часове ще се образува мъгла.Минималните температури ще са между 1° и 6°, информира ДАРИК. Утре ще преобладава слънчево време. След обяд от северозапад ще започне увеличение на облачността, предимно висока, която до вечерта ще се снижава и вплътнява. Ще се появи и слаб запад-югозападен вятър. Ще се затопли, максималните температури ще са между 16° и 21°, в София – около 17°. Атмосферното налягане бързо ще се понижава и в края на деня вече ще е значително по-ниско от средното за октомври.Над планините ще преобладава слънчево време. След обяд облачността ще се увеличи, но ще задържи без валеж. Ще духа до умерен северозападен вятър, който през нощта срещу събота ще се усили. По-топло, с максимална температура на височина 1200 метра – около 14°, на 2000 метра – около 7°.Над Черноморието също ще бъде предимно слънчево. Привечер облачността ще се увеличи. Ще духа слаб югозападен вятър. Максималните температури ще са от 16° до 19°. Температурата на морската вода е 15-17°. Вълнението на морето ще е около 2 бала.", "date": "2017.10.26", "title": "Слънчев и топъл петък: Температури до 21 градуса"}
{"url": "http://www.novinite.bg/articles/151797/Razbiha-mashtabna-prestapna-grupa-za-trafik-na-migranti", "text": "Мащабна операция се провежда на територията на България, Белгия, Франция, Холандия и Великобритания за неутрализиране на организирана престъпна група, занимаваща се с незаконен трафик на мигранти от Афганистан и Пакистан в страни от ЕС, съобщават от МВР, цитира NOVA. Те са превозвани незаконно с автомобили, в които имало изградени специални тайници, за да не бъдат открити при проверка на граничните власти.Има данни, че престъпната група се е занимавала и с пране на пари. Разследването срещу нея е започнало през 2016 г. във Великобритания и Холандия, които са установили, че дейността на групата се осъществява и на територията на други три страни-членки.В България разследването е започнало в началото на месец март 2017 г. от Специализираната прокуратура. Провеждат се следствени действия в София, Ловеч и Враца. До момента са извършени 24 претърсвания, 17 от които с предварително разрешение на Специализирания наказателен съд, а 7 при условията на неотложност.До момента са задържани общо 42-ма души, седем от които у нас. В Белгия са задържани 13 души, а във Великобритания – 22-ма.", "date": "2017.10.26", "title": "Разбиха мащабна престъпна група за трафик на мигранти"}
{"url": "http://www.novinite.bg/articles/151765/Za-nasekomite-i-horata", "text": "Жужене..., с което почти невидимият свят напомня за съществуването си. Звук, който все повече замлъква в големите градове, информира БНТ.Оказва се, обаче, че не само там. За последните 30 години насекомите в Германия са намалели със 75 процента. Германски учени разкриха тревожните резултати от проучване, провеждано от 1989 година в едни и същи зони.Мартин Сорг: Да, броят на насекомите е намалял със 75 процента. А през лятото те намаляват още повече - с около 80 на сто.Проучванията са направени в защитени райони, където миниатюрните същества би трябвало да са защитени в по-голяма степен.Ханс де Крун, Университет Рандбут: Ако една-трета от тях изчезнат, това ще има голямо въздействие върху екосистемата и върху нас, хората.Защо изчезват насекомите? Учените все още не знаят с точност. Предполага се, че основната причина е използването на пестициди. Германските изследователи се надяват да открият отговорите и да намерят начин за възстановяване на популацията им.Ханс де Крун, Университет Рандбут: Природата може да се възстановява. И ние трябва да се възползваме от това. Трябва да направим така, че броят на насекомите да спре да намалява. Аз съм оптимист. Но първо трябва да разберем каква е причината те да изчезват. Когато разберем, ние ще можем да се справим с проблема.Важното е хората да осъзнаят и друг факт - някои насекоми може и да жужат досадно, но без мъничките създания светът няма да е същия и в никакъв случай няма да е по-добър.", "date": "2017.10.26", "title": "За насекомите и хората"}
{"url": "http://www.novinite.bg/articles/151809/V-Kazahstan-pak-se-vrashtat-na-latinicata-distancirat-se-ot-Rusiya", "text": "Казахстан се готви да промени официалната си азбука за трети път за по-малко от 100 години, което се разглежда отчасти като символичен ход, за да подчертае независимостта си, съобщават световните информационни агенции, цитирани от news.bg Президентът Нурсултан Назарбаев нареди на кабинета си да подготви преминаването от кирилица на латиница, дистанцирайки се, поне графично, от Русия.Богатата на нефт бивша съветска република, в която живеят около 18 млн. души, има много близки отношения с Москва, нейният основен търговски партньор, но тя също така е предпазлива спрямо амбициите на Русия да запази политическото си влияние в региона.Казахският, тюрски език, е използвал арабската писменост до 1920-те години, когато Съветският съюз за кратко въвежда латинската азбука. По-късно тя е била заместена от кирилицата през 1940 г.Отчасти последната промяна е свързана със съвременните технологии.Понастоящем използваната кирилица в Казахстан има 42 букви, което я прави трудна за използване с дигитални устройства. Официалното име на страната сега ще бъде изписвано така: Qazaqstan Respy'blikasy.Според изявление, публикувано от канцеларията на Назарбаев, той е наредил на началника на кабинета си да изготви указ за въвеждане на новата азбука. Преминаването от едната към другата писменост ще стане постепенно.Въпреки че казахският е официалният държавен език, откакто Казахстан стана независим през 1991 г., само 62 процента от населението са заявили, че са владеели както писмено, така и говоримо казахски по време на последното национално преброяване през 2009 г.Руският е по-разпространен, като 85 процента са обявили, че го владеят в същото преброяване. Руският е признат за официален език в Казахстан.Няколко други тюрски държави, включително Турция, Азербайджан, Туркменистан и Узбекистан също преминаха към латиницата.", "date": "2017.10.26", "title": "В Казахстан пак се връщат на латиницата, дистанцират се от Русия"}
{"url": "http://www.novinite.bg/articles/151755/Dimitrovden-e", "text": "Православната църква чества паметта на великомъченик Димитър Мироточиви Солунски. Празникът е по-известен като Димитровден, информира НОВА.Вярва се, че Свети Димитър носи зимата. На Димитровден имен ден празнуват Димитър, Димитрина, Димо, Дима, Митко.  ", "date": "2017.10.26", "title": "Димитровден е"}
{"url": "http://www.novinite.bg/articles/151777/Pochina-rokendrol-legendata-Fats-Domino", "text": "Фатс Домино, чийто ритъм положи основите на рокендрола, почина в дома си в Ню Орлиънс на 89-годишна възраст, предаде AFP. Семейството му съобщи, че става дума за естествена смърт. Музикантът направи много малко публични изяви през последното десетилетие, но не беше забравен. В разцвета си той беше сравняван с Елвис Пресли като крал на рокендрола. Легендата, чието истинско име е Антоан Домино, се сдоби с прякора си след успеха на песента \"The Fat Man\" през 1949 г. След това записа едни от най-големите хитове на 50-те години на миналия век като \"Ain't That a Shame\" и \"Blueberry Hill\".", "date": "2017.10.26", "title": "Почина рокендрол легендата Фатс Домино"}
{"url": "http://www.novinite.bg/articles/151759/Kataluniya-reshava-kakav-otgovor-da-dade-na-Madrid", "text": "Решаващ ден за бъдещето на Каталуния. Регионалният парламент ще заседава, за да реши какъв отговор да даде на , информира НОВА.Испанският премиер обяви, че задейства чл. 155 от конституцията на страната за временно преустановяване на автономията на Каталуния.Част от членовете на каталунското правителство настояват за свикване на предсрочни избори. Целта е да не се стигне до фактическо отнемане на автономията.Други каталунски представители обаче искат на днешното заседание да бъде обявена независимост. В петък е насрочено заседание на испанския сенат, който трябва да гласува формалното поемане на контрол над Каталуния. ", "date": "2017.10.26", "title": "Каталуния решава какъв отговор да даде на Мадрид"}
{"url": "http://www.novinite.bg/articles/151786/Pochina-Maya-Ojfalosh", "text": "На 56-годишна възраст след кратко боледуване почина Мая Ойфалош, изпълнителен директор и член на Управителния съвет на Първа инвестиционна банка. Мая Ойфалош бе част от Първа инвестиционна банка от самото й създаване. Тя посвети повече от 24 години от живота си на развитието на банката. Поклонението ще се състои в петък, 27 октомври, от 11.00 часа в столичния храм „Св. Седмочисленици“.", "date": "2017.10.26", "title": "Почина Мая Ойфалош"}
{"url": "http://www.novinite.bg/articles/151763/Puskat-parnoto-v-Sofiya", "text": "Няколко дни преди да върнем часовника с един час назад - към зимното часово време, „Топлофикация” пуска парното в София.Заради ниските градуси навън парното ще заработи - първо в детските градини, училищата и болниците, информира НОВА.За да е топло и в домовете на хората и да не се налага допълнително обезвъздушаване, трябва винтилите на радиаторите да са отворени на максимална степен, напомнят от дружеството.Отоплението няма да бъде включено в сградите, в които вътрешната отоплителна инсталация не е запълнена.А ако за някого зимата не е дошла, от „Топлофикация” дават възможност да се заяви и по-късно включване на отоплението в отделни сгради. ", "date": "2017.10.26", "title": "Пускат парното в София"}
{"url": "http://www.novinite.bg/articles/151768/Pojar-plamna-v-jilishten-blok-v-Sofiya", "text": "Пожар пламна в жилищен блок в София. Изгорял е апартамент в квартал \"Младост 2\", съобщи НОВА.Инцидентът е станал около 19 часа. На място са пристигнали пожарникари, които бързо са потушили пламъците. Една жена е леко пострадала от обгазяване. ", "date": "2017.10.26", "title": "Пожар пламна в жилищен блок в София"}
{"url": "http://www.novinite.bg/articles/151769/Ima-7-razrusheni-yazovira-v-Burgasko-zaradi-intenzivnite-valeji", "text": "Има 7 разрушени язовира в Бургаска област, два от които на територията на Камено, 4 в Бургас и един в Айтос, казаМилуш Кумчев, началник отдел \"Надзор на язовирните стени и съоръжение в Югоизточна България\",предаде ДАРИК.   По-голямата част са били на мъртъв обем и с достатъчен обем, за да поемат количеството вода, но интензивността на валежите е довела до скъсване на язовирите, добави той.   „Те са на такъв обем, че би трябвало да поемат високите води. В повечето от населените места, където има жертви, нямат нищо общо с язовирите. Те не са над населените места“, каза Милуш Кумчев, началник отдел „Надзор на язовирните стени и съоръжение в Югоизточна България“.   „Язовирите са имали предписания за почистване от храсти, почти от нито един от язовирите нямаме предписание за технически нередности и застрашаване на населението. В Камено са правени много огледи и имаме административно постановление, че не са почистени храсти“, допълни той.   „Основният приток на вода е дошъл по устието на река Чакърлийска. Очакваме разследването на прокуратурата, понеже всички изисквания относно язовирите са спазени. Депото за битовите отпадъци се възстановява. След 2 дни ще започне изцяло да функционира“, каза от своя страна кметът на Бургас Димитър Николов.Продължава описването на щетите, освен 325 лева помощ за бедстващите след наводнението, ще бъде внесена и записка за строителни материали, тъй като има голям списък с погубена бяла техника, каза още Николов.", "date": "2017.10.26", "title": "Има 7 разрушени язовира в Бургаско заради интензивните валежи"}
{"url": "http://www.novinite.bg/articles/151810/Pensionerite-v-Sarbiya-na-protest-za-uvelichenie-na-pensiite", "text": "Стотици сръбски пенсионери протестираха в Белград срещи налаганите от правителството строги мерки за икономии, които са част от споразумение с Международния валутен фонд, който отпусна заем на Сърбия в размер на 1,2 милиарда евро, съобщава Ройтерс, цитиран от news.bg Скандирайки \"крадци\" и носейки лозунги като \"ние сме гладни\", пенсионерите поискаха от правителството и Конституционния съд да отменят наложените още през 2014 г. строги икономии и да възстановят изгубените пенсии.През февруари 2015 г. тогавашният премиер Александър Вучич подписа тригодишен договор с МВФ за отпускане на тригодишен заем, а Белград се ангажира да намали дълга си и бюджетния си дефицит.В края на 2014 г. Белград намали заплатите в обществени сектор и пенсиите между 5 и 25%.\"\", каза 80-годишният Милорад Павичич.Около 1,7 милиона от 7 милиона граждани са пенсионери. Правителството отделя 13% от БВП за пенсии, показват данни на Световната банка. Средната пенсия в Сърбия е около 190 евро - една от най-ниските в Източна Европа.По-рано този месец правителството обяви ще увеличи заплатите на лекарите, учителите и военнослужещите с 10% и пенсиите с 5% от януари следващата година.Пенсионерите са получили еднократна помощ до 59,38 долара през 2017 г. Но според тях мерките дори не са задоволителни.Правителството трябва да обсъди вдигането на заплатите и пенсиите с мисията на МВФ, която ще направи финален преглед на споразумението този и през следващия месец.", "date": "2017.10.26", "title": "Пенсионерите в Сърбия на протест за увеличение на пенсиите"}
{"url": "http://www.novinite.bg/articles/151781/Reglamentirat-se-iziskvaniyata-pri-targoviya-s-hrani-ot-razstoyanie", "text": "За първи път у нас се регламентират изискванията при търговия с храни от разстояние. Това стана с приетите днес промени в Закона за храните, на първо четене, информира БНТ.С него парламентът въвежда и регистрация на превозните средства, транспортиращи храни от животински и неживотински произход - брашно, хляб, сладкарски изделия, като се изисква стикер, удостоверяващ регистрацията. Приета беше и забрана да се рекламират ГМО-храни и храни, за които има ограничения за употреба от деца, чрез реклами, които представят деца.", "date": "2017.10.26", "title": "Регламентират се изискванията при търговия с храни от разстояние"}
{"url": "http://www.novinite.bg/articles/151788/Vse-oshte-ne-e-namerena-izcheznalata-sled-navodneniyata-jena", "text": "Разрушени мостове, отнесени десет къщи и тонове тиня - това се вижда днес в района на едно то най-засегнатите от пороите село Черни Връх. Мъжът, който бе открит на километър от къщата му в безпомощно състояние, засега е вън от опасност, казаха от болницата. Продължава обаче издирването на неговата съпруга, информира БНТ.\r\nЛунен пейзаж се откри днес пред спасителните екипи, които ще започнат да разчистват завлечените автомобили и останките от къщите. Тинята е повече от метър и всичко е отнесено в близкото дере.Това е останало от най-пострадалата къща в Черни Връх. Оттук водата е повлякла 68-годишната жена, която все още се издирва.\r\nДъщерята на изчезналата жена не скрива сълзите си и се надява днес майка ѝ да бъде открита. Екипите от пожарната, Гражданска защита и много доброволци призовани през Фейсбук да се включат в издирването започнаха обход на мястото на трагедията.Тодор Щерев - кмет на с. Черни Връх: Ще продължаваме да я търсим. Докато не я намерим, няма да спрем.ст. комисар Васил Василев - нач. на РЗПАБ-Бургас: Ние вчера бяхме на километър и половина надолу, където беше техният автомобил. Аз се надявам самата жена да е някъде по-наблизо. Виждате какви наноси има, много вероятно е тялото да е невидимо.До края на деня специална комисия ще огледа и ще опише щетите по къщите, улиците и мостовете в района на селото.\r\n ", "date": "2017.10.26", "title": "Все още не е намерена изчезналата след наводненията жена"}
{"url": "http://www.novinite.bg/articles/151791/Zadarjaha-sportniya-deyatel-Angel-Bonchev", "text": "Спортният деятел Ангел Бончев е задържан в столичното осмо РПУ заради битов инцидент, научи БТА от полицейски източници, цитирани от ДАРИК. Причините за инцидента се изясняват. По-късно през деня се очаква по-подробна информация по случая.", "date": "2017.10.26", "title": "Задържаха спортния деятел Ангел Бончев"}
{"url": "http://www.novinite.bg/articles/151796/Momicheta-napadnaha-kontrolor-na-gradskiya-transport-v-Sofiya", "text": "Контрольор от столичния градски транспорт е бил пребит тази сутрин от три момичета, информира ДАРИК. От Центъра за градска мобилност посочиха, че случката се разиграла на спирка \"Военна академия\". Побойничките пътували в автобус 213 без билети и проверяващите ги свалили от превозното средство. След разправия, момичетата си тръгнали, но броени минути по-късно се върнали и нанесли удари върху контрольора Георги Богданов.Колежките, които били с него не успели да му помогнат. Мъжът е със синини по лицето.", "date": "2017.10.26", "title": "Момичета нападнаха контрольор на градския транспорт в София"}
{"url": "http://www.novinite.bg/articles/151771/Sprat-vodata-na-osem-mesta-v-Sofiya", "text": "\"Софийска вода\" временно ще прекъсне водоснабдяването в части от столицата днес, съобщиха от дружеството. Заради подмяна на хидрофорна уредба до бл. 370, жк. „Младост“ 3, се налага спиране на водоподаването от 10:00 до 19:00 часа на бл. 370, бл. 371, бл. 372.Пресвързване на уличен водопровод на ул. „Жюл Лошо“, жк. „Овча купел“ 2, налага спиране на водоподаването от 9:00 до 21:00 часа на бл. 40А, бл. 41А, бл. 42А, бл. 41Б.Подмяна на спирателни кранове на ул. „Светлина“, кв. „Кумарица“ налага спиране на водоподаването от 9:00 до 21:00 часа в района на ул. „Светлина“, ул. „Дъбиците“, ул. „Леярска“, ул. „Стадион“.Монтаж на спирателен кран на ул. „Света гора“, жк. „Лозенец“, налага спиране на водоподаването от 10:00 до 20:00 часа по бул. „Джеймс Баучер“ от ул. „Милин Камък“ до ул. „Христо Смирненски“, по ул. „Димитър Димов“ от ул. „Милин Камък“ до „Йоан Екзарх“, по ул. „Йоан Екзарх“ от бул. „Джеймс Баучер“ до ул. „Димитър Димов“, по ул. „Света гора“ от бул. „Джеймс Баучер“ до ул. „Презвитер Козма“.Във връзка с подмяна на сградно водопроводно отклонение на ул. „Д-р Иван Селимински“, кв. „Васил Левски“, се налага спиране на водоподаването от 9:30 до 18:00 часа по ул. „Д-р Иван Селимински“ от ул. „Рилска обител“ до ул. „Поп Грую“по ул. „Ген.Георги Вазов“ от ул. „Григорий Цамблак“ до ул. „Д-р Иван Селимински“.Поради подмяна на сградно водопроводно отклонение на ул. „Сливен“, жк. „Банишора“, се налага спиране на водоподаването от 9:00 до 16:00 часа по ул. „Сливен“ от ул. „Козлодуй“ до ул. „Охрид“ по ул. „Габър“ от ул. „Шумен“ до ул. „Охрид“.Изключване на уличен водопровод на ул. „Ген. Гурко“, с. Бусманци, налага спиране на водоподаването от 9:30 до 17:30 часа на ул. „Средно ливаде“.Без вода във връзка с подмяна на сградно водопроводно отклонение на ул. „Клен“, вилна зона „Малинова долина“, ще бъдат от 10:00 до 18:00 часа в района на ул. „Клен“, ул. „Бяла река“, ул. „Трилистник“, ул. „Полски бряст“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.“Софийска вода” АД предварително се извинява на своите клиенти за причинените временни неудобства!Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услу", "date": "2017.10.26", "title": "Спрат водата на осем места в София"}
{"url": "http://www.novinite.bg/articles/151792/Zapochna-ocenka-na-shtetite-izdirvaneto-na-izcheznalata-jena-prodaljava", "text": "Общинските комисии в Камено и Бургас започнаха оценка на щетите от поройните дъждове. Продължава издирването на възрастна жена от Черни връх. Районът около селото, което е едно от най-сериозно пострадалите, се претърсва от екипи на пожарната, полицията и много доброволци. Обстановката в областта остава усложнена. Водата обаче се отича, няма населени места без ток и вода, пише ДАРИК. С минута мълчание започна извънредното заседание на местния парламент в Камено. По разпореждане на кмета Жельо Вардунски днешният 26 октомври е обявен за ден на траур в общината. Съветниците в града одобриха предложението за отпускане на еднократна финансова помощ за пострадалите от бедствието. Община Камено ще поеме и разходите за погребването на жертвите. Предложение за общинска помощ ще бъде гласувано и от общинските съветници в Бургас.Все още няма данни за стойността на щетите, нанесени от проливните дъждове. Кметовете на населени места са започнали обходи, такива се правят и от общинските комисии за оценка на щетите. Пораженията по инфраструктурата са сериозни, обяви заместник-кметът на община Камено Георги Георгиев. Тази сутрин на спешния телефон 112 е получен само един сигнал за наводнено дворно място.  ", "date": "2017.10.26", "title": "Започна оценка на щетите, издирването на изчезналата жена продължава"}
{"url": "http://www.novinite.bg/articles/151780/Zabraniha-reklamite-na-GMO-hrani", "text": "Със 132 гласа \"за\" и само 1 \"против\" депутатите приеха на първо четене Законопроекта за храните, с който се въвеждат някои нови регламенти относно етикетирането и рекламирането на храни. Със закона се въвежда изрична забрана за реклама на ГМО храни и на храни, за които има нормативно въведени ограничения за употреба от деца, посредством реклами или търговски съобщения, насочени към детска аудитория, в които участват деца или представят деца, консумиращи такива храни.Забраняват се и рекламите на храни със съставки и вещества в себе си като мазнини, трансмастни киселини, сол и захар, които не отговарят на изискванията за здравословно хранене.Най-голямо несъгласие с проекта имаха по време на комисиите От Асоциацията на производителите на безалкохолни напитки в \"България\" се обявиха категорично против законопроекта в частта му за \"бутилирани води\".Според тях законопроектът в тази част принципно се различава от първоначално обявения вариант, подкрепен от тях.Посочиха, че в частта \"бутилирани води\" съществува терминологично и смислово несъответствие както с европейските дефиниции, така и с действащи норми на Закона за водите, което ще създаде правна несигурност и предпоставки за административен произвол.Предвидено е създаването на публичен национален регистър на бизнес операторите и обектите за производство, преработка и дистрибуция на храни, който БАБХ ще поддържа на интернет страницата си.Предвидено е и създаването на Национален съвет по храните като постоянен консултативен орган, координиращ държавната политика в сектор „Храни”, с участието на представители на всички заинтересовани страни. Определени са правата на браншовите организации на производителите, преработвателите и дистрибуторите на храни и критериите, по които ще бъдат допускани за участие в съвета.За първи път се регламентират и изискванията за търговия с храни от разстояние. Въвежда се регистрация на превозните средства за транспортиране на храни от животински произход и на храни от неживотински произход като брашно, хляб, хлебни и сладкарски изделия. Регистрацията ще се удостоверява със стикер. ", "date": "2017.10.26", "title": "Забраниха рекламите на ГМО храни"}
{"url": "http://www.novinite.bg/articles/151787/Seriya-zemetreseniya-sa-registrirani-v-Bosna-i-Hercegovina", "text": "Серия земетресения са регистрирани тази нощ на територията на Босна и Херцеговина, показва справка на официалната интернет страница на Европейския средиземноморски сеизмологичен център, предаде БНТ.\r\nПървият трус, регистриран 45 минути след полунощ (местно време), е бил с магнитуд от 4,2 по скалата на Рихтер. Епицентърът му е бил на 67 км западно от столицата Сараево, с дълбочина от два километра под земната кора.\r\nПет минути по-късно е последвал втори трус, този път със сила от 4,7 по скалата на Рихтер. Епицентърът му е бил на 69 км западно от столицата Сараево, с дълбочина от два километра под земната кора.Няма приведени данни за пострадали или материални щети.\r\nМинистър-председателят Бойко Борисов заминава днес на фициално посещение в Босна и Херцеговина. Това е първото посещение в страната на ръководител на българското правителство.\r\nВ Сараево Борисов ще разговаря с председателстващия Съвета на министрите на Босна и Херцеговина Денис Звиздич, с председателстващите и заместник-председателстващите на двете камари на парламента, както и с члена на Председателството Бакир Изетбегович.\r\n", "date": "2017.10.26", "title": "Серия земетресения са регистрирани в Босна и Херцеговина"}
{"url": "http://www.novinite.bg/articles/151802/Gledat-i-videozapisi-ot-yazovir-v-Kameno", "text": "\"Изключително неприятен инцидент. Няма нарушение на стените. Просто е имало голяма приливна вълна, тъй като става въпрос за каскади от язовири.\"Това коментира в кулоарите на парламента икономическият министър Емил Караниколов по въпроса за състоянието на язовирите в Бургаско, което пострада сериозно при последните дъждове, цитира news.bg Пред журналистите Караниколов първо изрази съболезнование към близките на загиналите в Бургаско. По думите му в момента екипите на Държавна агенция по метрология и технически надзор са на място и извършват проверка.\"Нека да констатират дали има нарушение от собственика, първо\", посочи той за язовир \"Чотората\" и уточни, че се очаква проверката да приключи до края на деня, а докладът от нея да е публичен. За язовир \"Чоторота\" министърът посочи, че това е каскада и има запушване на един от отворените шлангове.Министър Караниколов заяви, че на този частен язовир има видеонаблюдение, като вчера са иззети записите. Нека колегите от ДАМТН приключат проверката, призова Караниколов и посочи, че при наличието на видеозаписи много лесно може да се види какво се е случило.По думите му поддръжката на язовирни стени и съоръжения изисква много средства. ДАМТН не е собственик на язовирите, а общините нямат пари да извършат тези ремонти. \"Водата е изключително важен ресурс\", коментира още той. Икономическият министър настоя първо да се направи категоризация на язовирите, както и да се помисли за структура, която да ги управлява. \"Някои язовири генерират печалби, други са на загуби\", посочи той. По думите му основният проблем са финансовите средства за общините.", "date": "2017.10.26", "title": "Гледат и видеозаписи от язовир в Камено"}
{"url": "http://www.novinite.bg/articles/151804/V-SASht-opredeliha-Rusiya-kato-naj-golemiya-iznositel-na-teroristi", "text": "Американската консултанска компания Soufan Group е изчислила броя на чуждестранните наемници в редиците на терористичната групировка ДАЕШ (\"Ислямска държава\").Според нейните данни на страната на терористите воюват 3 417 руснаци.Саудитска Арабия \"доставя\" в редиците на терористите 3 224 души, а на трето място се нарежда Йордания с 3000 бойци.Също така голям брой наемници идват от Тунис (2 926 души) и Франция (1 910 души).В доклада на Soufan Group също така се отбелязва, че в Руската федерация са се завърнали 400 души, които преди това са воювали под знамето на ДАЕШ, в Саудитска Арабия - 250 души, в Тунис - 800, във Франция - 271 бивши наемници.Поради обстоятелството, че ДАЕШ губи контрол над територии както в Сирия, така и в Ирак, а също така благодарение на по-ефективните мерки на различните страни за предотвратяване на притока на бойци към техните страни, техният поток фактически е бил преустановен, смята консултантската компания.Припомняме, руските власти многократно са обвинявали международната коалиция срещу ДАЕШ, оглавявана от САЩ, че закриля терористите.", "date": "2017.10.26", "title": "В САЩ определиха Русия като най-големия \"износител\" на терористи"}
{"url": "http://www.novinite.bg/articles/151770/Parlamentat-Dnes-stranata-ni-skarbi", "text": "Парламентът почете с едноминутно мълчание паметта на жертвите на наводненията в Бургаско.\"Днес страната ни скърби за жертвите на наводненията в Бургаско. В община Камено е ден на траур в памет на загиналите. Нека изразим нашите най-дълбоки съболезнования и съчувствие към техните семейства и близки по повод тежката загуба. Солидарни сме със скръбта и болката им и ги уверяваме, че не са сами в тези мигове на изпитание. Искрено сме съпричастни към всички жители на засегнатите от бедствието райони\", заяви председателят на Народното събрание Димитър Главчев, информира ДАРИК.   По думите му най-важното в момента е държавните органи, местната власт и гражданите да обединят усилията си за преодоляване на последиците от водната стихия.   Депутатите продължават работа с първо четене на промени в Закона за ограничаване на административното регулиране и административния контрол върху стопанската дейност.", "date": "2017.10.26", "title": "Парламентът: Днес страната ни скърби"}
{"url": "http://www.novinite.bg/articles/151789/Dnevnata-vinetka-za-kamioni-stava-12-evro", "text": "Парламентът повиши от 11 на 12 евро максималния размер на таксата, заплащана от тежкотоварни автомобили за използване на определени инфраструктури. Това стана с приемане на първо и второ четене на промени в Закона за пътищата, внесени от Александър Ненков от ГЕРБ и група народни представители, предава ДАРИК. Основната цел на законопроекта е адаптирането на системата от пътни такси с европейска директива, се посочва в доклада на Комисия по регионална политика, благоустройство и местно самоуправление.Според вносителите с повишаване на размера на таксата с 1 евро на годишна база увеличението на приходите от дневни винетни такси от тежкотоварните автомобили, събирани от Агенция \"Пътна инфраструктура\", се очаква да бъде над 2.8 млн. лева.", "date": "2017.10.26", "title": "Дневната винетка за камиони става 12 евро"}
{"url": "http://www.novinite.bg/articles/151798/Izrael-napada-Iran-ako-Tramp-se-provali", "text": "Израел е готов да прибегне до военни действия срещу Иран, за да попречи на Ислямската република да се сдобие с ядрени оръжия.Това заяви израелският министър на разузнаването Израел Кац, цитиран от Ройтерс, предава news.bg На 13 октомври американският президент Доналд Тръмп обяви, че няма да потвърди, че Иран изпълнява ядреното споразумение, с което позволява на Конгреса на САЩ в рамките на 60 дни да реши дали да върне санкциите срещу Ислямската република, свързани с ядрената програма.Ако международните усилия, водени тези дни от президента Доналд Тръмп, не попречат на Иран да се сдобие с ядрени възможности, Израел едностранно ще предприеме военни действия, предупреди Кац в интервю по време на посещение в Токио.Според него трябва да се направят промени в споразумението, за да е сигурно, че Иран никога няма да има способности да се сдобие с ядрено оръжие.В миналото Израел е предприемал едностранни действия без съгласието на САЩ, включително въздушни удари по ядрен реактор в Сирия през 2007 г. и в Ирак през 1981 г.Но атака срещу Иран би било рисково начинание, тъй като има потенциал Техеран да отговори, което пък да доведе до сериозен срив на финансовите пазари.\"Призовах японското правителство да подкрепи предприетите от президента Тръмп мерки за промяна на ядреното споразумение\", каза още Кац и добави: \"Въпросът е дали японските компании ще започнат да работят в Иран или не е много важен въпрос\".Визитата на Кац в Токио е преди заплануваната обиколка на Тръмп в Азия в началото на ноември.Израелският министър на разузнаването поясни, че искат да се премахне крайната дата на споразумението и да се наложат по-тежки условия с цел спиране развитието на нови центрофуги от Иран, използвани за обогатяване на уран.Той също така призова за налагане на санкции, за да не се позволи на Иран да създаде военна база в Сирия, от където да извършва атаки срещу Израел, както и да се спре ракетната програма на Техеран.", "date": "2017.10.26", "title": "Израел напада Иран, ако Тръмп се провали"}
{"url": "http://www.novinite.bg/articles/151774/Rosatom-iska-da-finansira-AEC-Belene", "text": "Руската компания \"Росатом\" е открита за възможността да участва във финансирането на АЕЦ \"Белене\", ако проектът бъде възобновен. Това обяви Вадим Титов, който е директор на \"Росатом Международна мрежа\" за Централна Европа. Той участва в конференция, посветена на атомната енергия у нас.Новината всъщност вече бе загатната от българските управляващи, макар да липсваха подробности. В началото на месеца премиерът Бойко Борисов и енергийният министър Теменужка Петкова се срещнаха с представители на \"Росатом\". По-късно Петкова коментира, че не е изключена възможността руската компания да бъде поканена като инвеститор във Втора атомна. \"Росатом\" има различни договори с българската страна, свързани с АЕЦ \"Козлодуй\" - като доставка на гориво и работата по удължаване на живота на 5-­и и 6-­и блок\", подчерта Вадим Титов, цитиран от БНР .\"Очакваме от българското правителство скоро да вземе решение за съдбата на АЕЦ \"Белене\". \"Росатом\" използва различни варианти за изграждане на ядрени блокове по свои технологии според нуждите на държавите, с които работи\", заяви Титов.Той подчерта, че руската компания би участвала и в проекта \"Белене\", като се вземат предвид \"настоящите отлични отношения\". Според Титов атомната енергия има много добро бъдеще. Все пак зелените централи не бива да бъдат изключвани от енергийния микс. \"Делът на възобновяемите източници - вятърни и слънчеви, не трябва да надвишава 40%, защото в противен случай не може да се гарантира устойчивост на енергийната система\", каза още Вадим Титов, като се позова на доклад на Организацията за икономическо сътрудничество и развитие.", "date": "2017.10.26", "title": "\"Росатом\" иска да финансира АЕЦ \"Белене\""}
{"url": "http://www.novinite.bg/articles/151793/DPS-vnese-zakon-za-vrashtane-na-aktivite-na-KTB", "text": "ДПС внесе в Народното събрание промени в Закона за банковата несъстоятелност, инициирани заради фалита на КТБ. Автори на закона са депутатите Йордан Цонев, Делян Пеевски и Хамид Хамид, информира NOVA. Според вносителите с промените се дава правен способ да се върне разграбеното на държавата. Те настояват да се обявят за недействителни всички прихващания и вземания, по които не е имало действителни плащания. В законопроекта е разписано още, че КТБ е действало като финансова пирамида.Делян Пеевски не отиде в Народното събрание за представянето на законопроекта.„Има необосновани обвинения  фалшификации и манипулации относно това, че Делян Пеевски участва в този процес. До момента на поставяне на банката под особен надзор той не е участвал нито в управлението на банката, нито в управлението на банковия надзор ”, заяви Йордан Цонев. „ Ако този законопроект бъде приет, синдиците ще могат да върна всички разграбени активи”.Делян Пеевски изпрати съобщение до медиите, в което се казва, че никой не назовава истинския проблем, а именно , че имуществото, закупено с пари с произход КТБ, не може да достигне до масата на несъстоятелността”.„С изключение на ДПС, никой не предприе и нужните законодателни инициативи, нито предложи конкретни действия или мерки, за да се предотврати ограбването на активите, закупени с пари на банката. ", "date": "2017.10.26", "title": "ДПС внесе закон за връщане на активите на КТБ"}
{"url": "http://www.novinite.bg/articles/151776/Prez-2018-g-Balgariya-shte-poluchi-23-mlrd-lv-za-zemedelie-ot-evropejskiya-byudjet", "text": "\r\nЕвропейският парламент одобри бюджета на Европейския съюз за 2018 година, като в него са заложени средства за проучвания, научна дейност, инфраструктура, заетост, борба с младежката безработица и плащания към земеделските производители. Прогнозната сума, който ще получи България е над два милиарда евро, съобщи Андрей Новаков, единственият български евродепутат, който участва в преговорния екип.\r\nВ разговор с еврокомисаря по бюджета и човешките ресурси Гюнтер Йотингер Новаков уточни и разпределението по отделните пера.\r\nПредвидените междинни плащания за фермерите  ще достигнат 800 милиона евро, които се превеждат по линия на директните плащания, а още 380 млн. евро ще се разпределят за селските райони.\r\nБлизо 800 милиона са предвидени за градско развитие и инфраструктура, а 185 милиона ще отидат за програми за заетост. „Това ще бъде глътка въздух за България и ще подкрепи растящия икономически ръст на страната, като смятам, че предложеният бюджет и предвидените в него плащания за България са успех“, посочи Новаков.\r\nСпоред Гюнтер Йотингер „този бюджет ще направи много за стабилизирането на Европа. Да вземем за пример кохезионните фондове. С тези милиарди, идващи от европейския бюджет, съфинансираме инвестиции в инфраструктурата, в сгради, в конкурентноспособността, главно в селските райони и в страни като България. Защо? България е нова страна-членка с брутен вътрешен продукт на човек от населението с около 6 500 евро. В същото време БВП в Люксембург е 90 хиляди, в Германия - 40 хиляди, а средният БВП на човек в Европейския съюз е 30 хиляди евро.\r\n„Трябва да направим всичко възможно, за да засилим българскатаконкурентноспособност и БВП чрез инвестиции в инфраструктура. Да вземем например “Хоризонт 2020” - нашата програма за изследвания, да вземем за пример програмата “Свързана Европа” за енергийна инфраструктура, магистрали, жп линии. Смятам, че нашият европейски бюджет е добър инструмент, който може да бъде използван от нашите национални правителства, за да подобряват инфраструктурата и икономическото положение в нашите региони и страни членки.\r\n", "date": "2017.10.26", "title": "През 2018 г. България ще получи 2,3 млрд. лв. за земеделие от европейския бюджет"}
{"url": "http://www.novinite.bg/articles/151805/Kabinetat-otpuska-1-000-000-leva-za-shtetite-v-Burgas-i-Kameno", "text": "Решено беше Министерският съвет да започне процедура по отпускане на 1 000 000 лева на общините Бургас и Камено. Това стана след среща на премиера Бойко Борисов с вицепремиера Томислав Дончев и министъра на финансите Владислав Горанов. От тях 400 000 ще отидат за възстановяване от потопа и помощ на пострадалите в областния град и 600 000 за Камено, информира ДАРИК.  В момента няколко екипа на място описват щетите, основно на публичната инфраструктура. Очаква се работата им да приключи до понеделник следващата седмица, посочи вицепремиерът Дончев, който е председател на Междуведомствената комисия за възстановяване и подпомагане. Той съобщи, че заделеният резерв на Комисията до края на годината е над 2 000 000 лева. Когато бъде изготвена точната справка за всички извършени дейности и необходими плащания, правителството ще вземе решение от коя бюджетна програма ще дойдат парите и какво допълнително финансиране ще бъде отпуснато.", "date": "2017.10.26", "title": "Кабинетът отпуска 1 000 000 лева за щетите в Бургас и Камено"}
{"url": "http://www.novinite.bg/articles/151772/30-rast-na-imotniya-pazar-u-nas-za-poslednite-3-godini", "text": "През последните три години имаше около 30% ръст на имотния пазар, което никак не е малко, защото и оборотите, и обемите се качиха много. Това коментира основателят на Феърплей Интернешънъл Марио Захариев пред Bloomberg TV Bulgaria.„По принцип при криза строителното предприемачество първо пада и после се покачва. Надявам се, че качвайки се този имотен пазар, ще повлече и акциите на дружествата, занимаващи се с инвестиции в имоти. Вече има положителни резултати“, допълни той.Теодора Даскалова, изпълнителен директор на Фоукал Пойнт Инвестмънтс, от своя страна посочи, че е положително настроена за капиталовия пазар. „Много положителна неща се случиха на пазара през изминалата година. SOFIX за една година година има около 27% ръст. На фона на предишни години е изключително благоприятно. Пазарът е активен“, каза тя.", "date": "2017.10.26", "title": "30% ръст на имотния пазар у нас за последните 3 години"}
{"url": "http://www.novinite.bg/articles/151801/Prekratyavat-slujebno-registraciyata-na-avtomobili", "text": "Служебно да се прекратява регистрацията на превозно средство, когато по време на периодичен технически преглед се установят опасни неизправности, пише NOVA. Това реши парламентът с промени на първо четене в Закона за движението по пътищата. Регистрацията ще се възстановява също служебно след успешно преминаване на технически преглед.Разширява се обхватът на превозните средства, които подлежат на периодични технически прегледи, до най-рисковата група – двуколесните, триколесните и високоскоростните трактори. Техническите прегледи ще обхващат и мотопедите и превозните средства с атракционна цел.От началото на следващата година ще има единен електронен стикер за технически преглед. В момента те са два - единият от КАТ при първоначалния преглед, а вторият от ДАИ за годишния технически преглед. Предвижда се също удостоверенията за техническа изправност да се признават взаимно в случай на пререгистрация на вече регистрирано в друга страна-член на ЕС превозно средство.При прехвърляне собствеността на МПС с писмен договор в него ще се записва показанието на километража му към деня на продажбата. В тази връзка са предвидени и санкции, които ще се налагат на лице, което манипулира и/или измени показанията на километража.Въвежда се изискване за допълнителни технически прегледи, когато превозното средство е временно спряно от движение поради неизправност, възникнала след произшествие.От БСП цитираха становище на МВР, според което приемането на промените ще нанесе щети на министерството от общо 2,635 млн. лева без ДДС. Причината е, че заради въвеждането на унифицирания стикер, МВР трябва да смени всички изработени, поръчани и платени досега стикери. ", "date": "2017.10.26", "title": "Прекратяват служебно регистрацията на автомобили"}
{"url": "http://www.novinite.bg/articles/151803/Stilni-predlojeniya-i-visoki-tehnologii-na-izlojenieto-SIHRE-2017", "text": "     ѝ ѝ  ѝ      ", "date": "2017.10.26", "title": "Стилни предложения и високи технологии на изложението СИХРЕ 2017"}
{"url": "http://www.novinite.bg/articles/151807/Slaba-psihika-prizemi-aviaciyata-ni", "text": "Психиката на военните пилоти се сринала, затова отказали да летят. Това стана ясно по сагата с летците от база \"Граф Иганиево\" от ръководството на щаба на отбраната и МО по време на военната парламентарна комисия за ситуацията. Заместник-министърът на отбраната Атанас Запрянов уведоми, че пилотите обявили, че се чувстват неуверени да летят в сложна обстановка, коментира news.bg Притеснили ги лошите атмосферни условия. След разговори ситуацията била изяснена. Сега се провежда наземна подготовка с пилотите с цел възстановяване на техните психически качества и увереност да летят, както обясни Запрянов. Той посочи и че нальотът на летците не е достатъчен. В сложни условия част от тях са се почувствали неуверени да летят, обясни заместник-военният министър. Причините не са в горивото, подчерта той.Пилотите са били в неизвестност защо десетте нови двигатели не се използват. Припомняме Русия ни даде десет двигатели за нашите МИГ 29.Това до някъде е повлияло психически на пилотите, че има готови авиационни двигатели, а се бави авиационната подготовка, каза Запрянов. Те не са знаели за проблемите по документацията около внедряването на двигателите. Ситуацията вече им е изяснена.От Министерство на отбраната констатират липса на комуникация. В случая има дисциплинарен проблем от гледна точка на координация на комуникацията между различните структури, смята Атанас Запрянов. Пилотите се обезверили, че няма грижа за тях. Взели сме съответните мерки, обясни той.От понеделник се очаква възстановяване на полетите за всички летци. Летците били притеснени и за новия изтребител. Запрянов увери, че няма да има забавяне със закупуването на нов тип боен самолет. Летците били разочаровани, че имаме доставени ремонтирани двигатели за МИГ-овете, но не се използвали.Чашата е преляла, анализира ситуацията депутатът от ДПС Симеон Симеонов. Много години продължаваха да лъжат пилотите, подчерта той. Проблемните ремонти на самолетите започнали по времето на Николай Ненчев, както обвини той.Не се сключи договор за абонаментно обслужване на МИГ 29, каза Ненчев. Руските двигатели, по думите му, щели да са глътка въздух за авиацията. Кои са тези тъмни сили, които искат да приземят авиацията, попита и депутатът от ГЕРБ Пламен Манушев, който от няколко нощи не можел да спи заради създалата се ситуация.Припомняме, след спешна среща между военния министър Красимир Каракачанов и командира на авиобазата в Граф Игнатиево генерал Иван Лалов беше обявено, че летателният състав не прави бунт.\"Не приемам приказки за стачки и бунтове. Армията не е детска градина\", заяви на извънреден брифинг военният министър Красимир Каракачанов. Той припомни последното заседание на ресорната комисия в Народното събрание, където обясни, че очакваме от Русия да ни предостави документите за гаранцията по ремонта на двигателите за руските МиГ-ове.Тази сутрин обаче бившият министър на отбраната Николай Ненчев заяви, че вижда елемент на организация в действията около авиобаза \"Граф Игнатиево\". Ненчев обясни, че пилотите са военнослужещи и тяхно основно задължение е да изпълняват.По-късно от прокуратурата съобщиха, че е извършена проверка по повод на сигнал за напрежение в авиобаза \"Граф Игнатиево\". Проверката установява, че няма основания за осъществяване на правомощията на Военна прокуратура.", "date": "2017.10.26", "title": "Слаба психика приземи авиацията ни"}
{"url": "http://www.novinite.bg/articles/151775/Vatreshniyat-krag-na-Putin-razpolaga-s-bogatstvo-na-stojnost-24-mlrd-dolara", "text": "Вътрешният кръг на президента на Русия Владимир Путин е натрупал богатство, възлизащо на 24 млрд. долара, пише The Times, цитиран от \"Фокус\".Според доклад на Проекта за докладване на организираната престъпност и корупцията (OCCRP) роднина на Путин с официална заплата от 700 долара месечно е натрупал лично богатство в размер на 573 милиона долара.Според данните, 49-годишният Михаил Шеломов, син на племенницата на Путин Любов Шеломова, държи по-голямата част от богатството му в акции в огромни корпорации, свързани с вътрешния кръг на президента, докато официалната му заплата е 700 долара месечно. Разследващите журналисти сочат Шеломов като един от тримата приближени на държавния глава, които държат огромен капитал, но остават извън полезрението на обществеността. Във вътрешния кръг на Путин влизат членове на семейството, приятели и приятели, станали членове на семейството. Той не включва директорите на държавни компании или политици.", "date": "2017.10.26", "title": "Вътрешният кръг на Путин разполага с богатство на стойност 24 млрд. долара"}
{"url": "http://www.novinite.bg/articles/151806/Do-7000-leva-globa-pri-manipulaciya-na-kilometraja-na-avtomobila", "text": "\r\nТова приеха на първо четене депутатите с промените в Закона за движението по пътищата. Данните от а ще се записват вече и при  на превозните средства, предава БНТ. \r\nИнформацията какъв е пробегът на автомобила ще фигурира в документацията и при продажбата на та. Друга промяна предвижда да бъде прекратявана незабавно та на автомобил, на който е открита сериозна неизправност при преминаването му на технически преглед.\r\n", "date": "2017.10.26", "title": "До 7000 лeвa глоба при манипулация на километража на автомобила"}
{"url": "http://www.novinite.bg/articles/151773/Ochakva-se-germanskite-turisti-da-se-zavarnat-v-Turciya-prez-2018-g", "text": "Данните от ранните записвания за почивка през 2018 г. дават основание да се предположи, че следващата година броят на германските туристи, посещаващи Турция, може да се увеличи с 15-20 %. Това заяви за Reuters председателят на Федералното сдружение на германския туристически сектор Михаел Френцел.Потокът от германски посетители на Турция падна рязко миналата година, главно поради опасения за сигурността след поредицата от терористични атаки, опитът за държавен преврат на военните и нарастващото дипломатическо напрежение между Берлин и Анкара. Но ситуацията в Турция се нормализира постепенно, а това допринася за плахото завръщане на туристите. Не без значение са и цените на ваканционните пакети, които остават конкурентни в сравнение с тези, предлагани за други дестинации. Това спомага за лекото повишаване на интереса на германците към почивка в Турция следващото лято, обяснява Френцел.Броят на германските туристи в Турция се е понижил с 30% до близо 3,9 млн. души през 2016 г. Година по-рано техният брой е бил 5,6 млн. души, сочат данни на Министерството на туризма в Анкара. През първите осем месеца на 2017 г. броят на германските посетители падна до 2,5 млн. в сравнение с 2,7 млн. от предходната година, съобщава Радио „Фокус“ в рубриката „Балкански туристически часовник“.Германия отправи остри критики към масовите арести в Турция при продължаващия извънреден режим, наложен след неуспешния военен преврат от лятото на 2016 г. Берлин отказва да екстрадира хора, които Турция подозира в шпионска или терористична дейност, и поиска освобождаването на около дузина германски или турско-германски граждани, арестувани през последните месеци по политически причини.", "date": "2017.10.26", "title": "Очаква се германските туристи да се завърнат в Турция през 2018 г."}
{"url": "http://www.novinite.bg/articles/151760/Da-imash-bronhit-kamani-v-babrecite-uvrejdane-na-preshlenite-navednaj", "text": "Четири различни сериозни болести с четири дълги болнични един след друг и така седмици наред. Пример - след 10-дневен болничен за остър бронхит излизаш пак в болнични заради камък в пикочните пътища. Веднага след него отсъствие от работа заради увреждане между прешлените, но след като и този болничен изтича, се връща отново бронхитът. Много ли станахме болни или много изобретателни, за да лъжем системата?„Трудна е оценката на това колко от 100-те болнични листове са фалшиви. Проблемът не е само български феномен. Според НОИ в половината ЕС първите три дни въобще не се плащат. Тоест очевидно, че и там са се сблъскали с подобен проблем”, коментира в „Здравей, България” зам.-министърът на здравеопазването д-р Мирослав Ненков.По думите му няма как да се постави до всеки лекар и потенциален пациент контролен орган, за да види кой болничен е фалшив и кой не.Ненков разказа някои фрапиращи и дори забавни случаи на фалшиви диагнози. ", "date": "2017.10.26", "title": "Да имаш бронхит, камъни в бъбреците, увреждане на прешлените наведнъж"}
{"url": "http://www.novinite.bg/articles/151783/Katastrofa-na-vlak-s-bojna-mashina-vav-Finlandiya", "text": "Най-малко четирима души загинаха при инцидент с влак в южната част на Финландия, съобщи полицията, цитирана от АП и Ройтерс.Катастрофата е станала тази сутрин в Расеборг, на около 85 километра югозападно от Хелзинки.Според разпространяваната информация повечето от жертвите са войници - трима войници и един пътник на влака. Най-малко 8 души са пострадали.Военният министър на страната Юси Нинистьо написа в \"Туитър\", че денят е \"започнал с тъжни новини\".Полицията и военното министерство уточниха, че катастрофата е станала на железопътен прелез между пътнически влак и бойна машина по време на военни учения. Пътническият влак е бил от Карис до Ханко.Катастрофата е станала около 08,00 часа местно време.Точно преди месец, на 26 септември, танк, участващ в ученията Aurora-2017, се сблъска с пътнически влак в Швеция. Четирима души пострадаха.", "date": "2017.10.26", "title": "Катастрофа на влак с бойна машина във Финландия"}
