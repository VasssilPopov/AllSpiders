{"url": "http://www.novinite.bg/articles/156703/Neno-Dimov-Procedurata-za-nov-lift-v-Pirin-ne-e-naprednala", "text": "Процедурата за строителството на нов лифт в Пирин не е напреднала, защото все още трябва да се издадат поредица от нормативни документи и чак тогава може да се престъпи към процедурите по оформянето на цялата документация. Това подчерта в предаването \"Седмицата\" министърът на околната среда и водите Нено Димов. До този момент е заявено устно и през медиите желание на инвеститора само за строителството на втори лифт, подчерта Ненов. Ако е дадено инвестиционно предложение за строителството на втори лифт и за да се мине през всички законови процедури, ще бъдат необходими около три месеца, за да се оформят документите, посочи министърът на околната среда и водите. Ако това решение се обжалва и се мине през съда, то това ще отнеме поне 2 години, каза още Димов пред Дарик. На въпроса ще го накарат ли протестите да промени позицията си относно нови лифтове и ски-писти, той отговори:\"Когато г-н Каракачанов ме покани на разговор след като имаше яснота по управленската програма, която е съчетана между Обединените патриоти и ГЕРБ, бях поканен, за да работя по определена програма, да я приема. И аз работя точно по нея. Когато си се явил на избори и са ти гласували доверие да проведеш определена политика, провеждаш именно нея. Когато си се явил на избори и си предложил на избирателите си план, който дори не са ти дали правото да го защитиш в парламента, очевидно българските граждани не искат тази програма. Тя може да е много вярна и съм убеден, че лидерите на тези партии са се явили на последните избори с доброто желание да покажат нещо, което от тяхна гледна точка е било правилно и добро. Говоря за Зелените, за Да, България, за ДСБ - политическите сили, които протестират. Само че то не е прието от голямата част от българските граждани. Те не успяха да прескочат дори 4-процентната бариера. Демократично това означава, че би трябвало да приемат, че това не е посоката, в която голямото мнозинство от граждани иска да се движат. Важна е местната общност какво мисли и да бъдеш смирен пред това решение\". ", "date": "2018.02.17", "title": "Нено Димов: Процедурата за нов лифт в Пирин не е напреднала"}
{"url": "http://www.novinite.bg/articles/156691/Pik-na-uslojneniyata-sled-gripa", "text": "Вътрешното отделение на болницата в Благоевград е препълнено с хора с усложнения след грипа.Появи се информация, че болни се настаняват и в други отделения, а медицински сестри се командироват там, за да получат пациентите нужните грижи. Колко сериозна е ситуацията в града провери екип на „Събуди се”.„Последната седмица е много натоварена. Има много случаи на пневмонии. След преминаването на пика на грипната епидемия, сега може да се каже, че се появи пикът на усложненията след грипа”, обясни лекар от болницата.От здравното заведение потвърдиха, че има дефицит на медицински сестри и затова е потърсена помощ от ръководството на болницата. Има командировани две сестри заради натоварения график и невъзможността една жена да обслужи повече от 40 болни.", "date": "2018.02.17", "title": "Пик на усложненията след грипа"}
{"url": "http://www.novinite.bg/articles/156708/Ansambalat-ni-sas-srebro-ot-mnogoboya-v-Moskva", "text": "Българският ансамбъл по художествена гимнастика спечели сребърен медал в многобоя на турнира от веригата Гран При, който се провежда в руската столица Москва, предаде БГНЕС.Възпитаничките на Весела Димитрова в състав Симона Дянкова – капитан, Мадлен Радуканова, Лаура Траатс, Елена Бинева и Теодора Александрова събраха сбор от 36.350 точки, което им отреди второто място в крайното класиране. Въпреки че допуснаха сериозни грешки при двете си изпълнения, грациите ни получиха оценки от 18.500 за съчетанието с 5 обръча и 17.850 за това с три топки и две въжета и заслужеха сребърните медали в първото си състезание за годината.Шампиони станаха домакините от Русия със сбор от 36.400 точки, а бронзът бе за Финландия със сбор от 28.850 точки.", "date": "2018.02.17", "title": "Ансамбълът ни със сребро от многобоя в Москва"}
{"url": "http://www.novinite.bg/articles/156693/Poreden-protest-na-jitelite-na-Vidin", "text": "Пореден протест във Видин. Местните хора искат скоростно трасе и тунел под прохода Петрохан. Поставят и краен срок за завършване на проекта - 2021 година.Според тях сегашната инфраструктура не успява да поеме засиления трафик към „Дунав мост 2” и е основна причина за тежките инциденти в района.", "date": "2018.02.17", "title": "Пореден протест на жителите на Видин"}
{"url": "http://www.novinite.bg/articles/156696/Kremikovskiyat-manastir-sabira-svidetelstva-za-chudesata-na-dyado-Dobri", "text": "Църквата не се плаши от канонизацията на дядо Добри. Въпросът е Бог да прослави, църквата не е тази, която ще направи светеца. Когато Бог прослави това и с дара на чудотворството, тогава църквата установява този факт и го признава. Това каза пред БТВ отец Серафим, игумен на Кремиковския манастир, където дядо Добри живя през последните две години. В Кремиковския манастир са започнали кампания, защото има много хора, които са преживели чудеса с дядо Добри. \"Има хора, на които е показал пътя, той просто виждаше в теб като те погледне\", каза отецът и допълни, че затова са започнали да събират случки и събития. Отец Серафим призова всички, които искат, на адреса на Кремиковския манастир да изпращат чудеса. Това е първата стъпка, за да се върви към канонизация на дядо Добри. По думите му всички, които са се докоснали до дядо Добри, най-малкото са се размислили за живота си. „Дядо Добри беше един човек, българин като всички нас, но същевременно той беше един великан, гигант, който не можем да си представим, един Космос. Човек, който имаше изключителна вяра в Бога и знаеше, че това е смисълът на целия живот и това всъщност искаше да покаже и на нас, допълни отецът. Първите думи на дядо Добри към него са били „Ставай да служим”, разказа той. „Когато потропа на вратата, беше една сутрин рано, когато с много голямо главоболие лежах вкъщи, когато потропа на вратата, не ми се отваряше, толкова много ме болеше главата. Не знаех кой тропа, той продължава, щеше да я събори, и каза: „Ти ли си отецът”, казвам „Аз съм”. Не се познавахме тогава още, съвсем нов бях в Горна Малина. И каза „Ставай да отиваме да служим” и за първи път тогава се вдигнахме и отидохме в църквата в Байлово”, спомня си отецът първата си среща с дядо Добри.Как е избрал този път не беше основното в живота на дядо Добри. Той беше намерил съкровището и искаше да покаже това съкровище на всички хора, допълни отецът.Наблягаше на това какво да правим, как да живеем и какъв е смисълът. Той виждаше смисълът само в Бог, за него нямаше друго – храната, питието, храната, дрехите бяха временни, едно средство, с което ние преминаваме земния си живот. Смисълът е вечността, той искаше да покаже на хората, че има вечност, която е приготвена за нас, че ние хората не сме като животните да се храним, да живеем и да умираме. И Бог ни дава възможността да живеем вечно, допълни отец Серафим. Дядо Добри много вярваше, че България и българите сме на Бога хора и вярваше, че ще преминем през изпитания и трудности, но Бог ще ни обнови и отново ще се върнем към вярата. Не случайно това беше смисълът на целия му живот. Събирането на средства не го правеше заради самите средства, а за да накара хората да бъдат милостиви, искаше да ги подтикне със своето даряване да събуди в тях чувството на милосърдието към останалите и това да помогне на самите хора, когато те проявят милост и Бог да бъде милостив към тях. Не случайно възстановяваше храмове. Имали сме случаи, когато е искал да възстанови манастир, който е напълно западнал и някой казва – защо да го възстановяваме, там няма хора, а той казва – ние да го възстановим, пък Бог ще си изпрати хора, допълни отец Серафим. Болестта не е нещо, което ни наврежда, знаеше той, тя в повечето случаи ни помага, за да ни покаже пътя, допълни отец Серафим.", "date": "2018.02.17", "title": "Кремиковският манастир събира свидетелства за чудесата на дядо Добри"}
{"url": "http://www.novinite.bg/articles/156706/Varnenec-prebi-do-smart-svoj-priyatel-bezdomnik", "text": "36-годишен мъж е задържан за умишлено убийство във варненския квартал Владиславово на негов приятел от детството.На 14 февруари гражданин е подал сигнал в полицията за мъж в безпомощно състояние пред вход 5 на блок 404 в квартала.На мястото е открит 34-годишният Явор, който има адресна регистрация в същия жилищен блок.Пострадалият починал в линейката на път за болницата. Причина за смъртта му са множество травматични увреждания, съобщават от Апелативната прокуратура във Варна.До момента разследването е установило, че 34-годишният Явор е живеел в дома на 36-годишния Венцислав А. от два месеца.Преди това Явор водел скитнически начин на живот. Вечерта на 13 срещу 14 февруари между двамата възникнал конфликт. Венцислав е пребил Явор.Искането на Окръжната прокуратура във Варна за вземане на постоянна мярка за неотклонение „задържане под стража” предстои да бъде внесено във Варненския окръжен съд.", "date": "2018.02.17", "title": "Варненец преби до смърт свой приятел бездомник"}
{"url": "http://www.novinite.bg/articles/156697/Obucheni-kucheta-shte-pomagat-na-policaite-po-moreto-prez-lyatoto", "text": "Тази година специално  ще помагат на полицаите да хващат крадците край морето. Те ще пазят основно по плажните ивици и крайморските алеи в  и , които са любимо място на джебчиите.Измамниците стават все по-изобретателни и всеки сезон измислят нови хватки за обири. За да ги заловят и полицаите по  не бездействат. Затова от тази година в битката срещу кражбите органите на реда ще разчитат и на своите приятели - кучетата.Цветелина Рандева, говорител на ОД на МВР- Бургас: Активният летен сезон в  се охранява от различен тип полицейски двойки, от които всъщност най-разпространени са пеши патрулите и велополицаите и колегите с автомобилната техника. Но най-атрактивни пак остават водачите на служебни кучета, заедно и със самите кучета.От 34 години старши полицай Валентин Стоянов се грижи ежедневно за кучетата на МВР Несебър. По едни част на ден отнема на Стоянов, за да тренира едно от кучетата.В акцията по залавянето на крадците кучетата ще се използват предимно през нощта.Валентин Стоянов, старши полицай и водач на служебно куче: В тъмната част на деня е много трудно човек със зрение да види нарушител, крадец. Докато служебното куче го усеща по мирис, по други негови сетива и прости ни предупреждава. Това е много голяма помощ за нас.Районното управление на МВР в Несебър разполага с девет елитни и породисти кучета, още толкова се очаква да пристигнат в началото на сезона, заедно с командированите полицаи от вътрешността на страната.", "date": "2018.02.17", "title": "Обучени кучета ще помагат на полицаите по морето през лятото"}
{"url": "http://www.novinite.bg/articles/156692/Lukov-marsh-v-centara-na-Sofiya", "text": "Въпреки призивите за отмяна, в София ще се проведе Луков марш. Шествието е обявено за 17.30 часа, а организаторите очакват в него да се включат повече от 1500 души.За сборен пункт е определен площад \"Независимост\", но организаторите не  уточняват маршрута. Традиционно шествието се организира от Български национален съюз и се провежда в памет на ген. Христо Луков.Всяка година срещу факелното шествие буквално валят протестни декларации, включително и от чужди посолства.Въпреки твърденията на организаторите, че Луков марш не представлява заплаха, няколко часа преди това се очаква и контрашествие под надслов \"Без нацисти по улиците ни!\".", "date": "2018.02.17", "title": "Луков марш в центъра на София"}
{"url": "http://www.novinite.bg/articles/156701/Protest-sreshtu-trafika-v-kvartal-Malashevci", "text": "Тази сутрин жители на столичния квартал  на няколко пъти блокираха движението в района в знак на  срещу преминаването на тирове и  през квартала.До а се стигна след многобройни подписки, сигнали и жалби до Столичната община за отклоняване на тежкотоварните коли. Според жителите на Малашевци, шумът от преминаващите  е нетърпим, улиците са силно запрашени, а през последните години заради натоварения трафик е имало и много пътни инциденти.Мария Митрева: Децата ни са затворници. Ние не смеем да ги пуснем дори на тротоара.Стефан Петров: Не мога да разбера защо затваряме дискотеки в Слънчев бряг, а не можем да спрем тежките , които минават през квартала. А тези  са нещо страшно.", "date": "2018.02.17", "title": "Протест срещу трафика в квартал \"Малашевци\""}
{"url": "http://www.novinite.bg/articles/156707/TIR-izgorya-na-AM-Hemus", "text": "ТИР се обърна на 4-ти км на АМ \"Хемус\", а в резултат на катастрофата е възникнал пожар. Камионът е пътувал към София, но е катастрофирал и е навлязъл в насрещното платно и се е запалил. На място има екипи на пожарната и линейка. Няма сериозно пострадали. Движението в района е силно затруднено. Движението се регулира от пътни полицаи и се осъществява в аварийните ленти. ", "date": "2018.02.17", "title": "ТИР изгоря на АМ \"Хемус\""}
{"url": "http://www.novinite.bg/articles/156694/Makedonska-voenna-chast-shte-uchastva-v-nashiya-parad-za-6-maj", "text": "За първи път чуждестранна военна част ще вземе участие на парада на 6 май в София. Президентът Румен Радев е договорил с македонския си колега Георге Иванов по жълтите павета заедно с български военни участие да вземе и представителна рота от македонската армия.За първи път на празника на българската армия, освен традиционно присъстващите военни аташета, гост на парада ще бъде и чуждестранен президент. Иванов ще присъства на парада, а след това двамата с Радев ще посетят военното гробище в Ново село в Македония, където ще отдадат почит пред загиналите български воини.Румен Радев е на официално посещение в Македония, като това е първата му визита в страната след подписването на Договора за приятелство, сътрудничество и добросъседство между двете държави. На срещата на двамата президенти беше постигнато съгласие като продължение на Договора за добросъседство между двете държави да бъде подписан и Договор за стратегическо партньорство, който да регламентира взаимната подкрепа на двете страни в сферата на сигурността и отбраната.Очаква се НАТО да изпрати покана за членство на Македония в Северноатлантическия пакт след постигане на решение за спора за името в рамките на ООН. След срещата си с Иванов българският президент каза, че за българската страна е важно в бъдещото наименование на Македония да няма географски определители, които да може да бъдат интерпретирани като претенции към България.", "date": "2018.02.17", "title": "Македонска военна част ще участва в нашия парад за 6 май"}
{"url": "http://www.novinite.bg/articles/156699/Radev-Nashata-obshta-cel-e-vazmojno-naj-skoro-da-vidim-Makedoniya-v-NATO-i-ES", "text": "Нашата обща цел е възможно най-скоро да видим Република Македония в НАТО и Европейския съюз.Това послание отправи президентът Румен Радев при срещите си с председателите на ВМРО-ДМПНЕ и Демократичния съюз за интеграция Християн Мицкоски и Али Ахмети.Разговорите се състояха в рамките на двудневното официално посещение на българския президент в Скопие.България е подкрепяла неизменно Република Македония в най-тежките й моменти. Ние очакваме да премахнем границите между хората, да насърчим приятелството и бизнеса, заяви Радев.Той призова политическите лидери в Република Македония да постигнат единство и обединение по отношение на стратегическите цели на страната, въпреки различията във вижданията си във вътрешнополитически план.На срещите са обсъдени и аспекти от двустранните отношения на Република България и Република Македония и перспективите на прилагането на Договора за приятелство, сътрудничество и добросъседство между двете страни, съобщават от прессекретариатът на президента.Вярвам, че в най-кратък срок ще видим как хората от двете страни на общата ни граница пътуват бързо и удобно, правят бизнес, инвестират и строят свободно и си сътрудничат интензивно в културата, образованието и науката, заяви още държавният глава.", "date": "2018.02.17", "title": "Радев: Нашата обща цел е възможно най-скоро да видим Македония в НАТО и ЕС"}
{"url": "http://www.novinite.bg/articles/156700/Protest-v-Perushtica-plashtat-86-poveche-za-taksa-smet", "text": "Данъци с 86% нагоре. Звучи абсурдно, но жители на Перущица ще протестират срещу драстичното увеличение на такса \"смет\".С решение на общинския съвет таксата за битови отпадъци за 2018 година е повишена с 86%. Собствениците на имоти вече са получили известия с новите сметки, които смятат, че са непосилни за тях.Според хората поскъпването е неоснователно, защото не е направено публично обсъждане, а услугата е некачаствена.От общината обясниха, че няколко години е опитвано данъците да бъдат увеличавани плавно, но мнозинството в общинския съвет е отхвърлило тази идея. Увеличението се наложило заради отчисленията, които се плащат към депото в Община Цалапица, където се извозва сметта. От 20 лева такса на тон, сега тя е 65 лева.Хората ще атакуват решението в Административния съвет с настояване то да бъде отменено.", "date": "2018.02.17", "title": "Протест в Перущица – плащат 86% повече за такса \"смет\""}
{"url": "http://www.novinite.bg/articles/156687/Oblachna-sabota-do-13-gradusa-dnes", "text": "Днес в сутрешните часове на места в равнините ще има ниска облачност или мъгла. Около и след обяд облачността ще намалее, а видимостта ще се подобри.Максималните температури ще бъдат между 8 и 13 градуса.Вечерта от запад облачността ще започне да се увеличава и вплътнява.Над планинските райони през целия ден ще бъде предимно слънчево. Ще духа слаб североизточен вятър. Максимална температура на височина 1200 метра около 4 градуса , на 2000 метра – около минус 1.По Черноморието преди обяд ще има мъгла или ниска облачност, а след обяд ще настъпва подобрение на видимостта и разкъсване на облачността. Ще духа слаб вятър от североизток.", "date": "2018.02.17", "title": "Облачна събота, до 13 градуса днес"}
{"url": "http://www.novinite.bg/articles/156705/Ot-Svetovniya-evrejski-kongres-blagodariha-na-GERB-za-poziciyata-sreshtu-Lukovmarsh", "text": "Изпълнителният директор на Световния еврейски конгрес  благодари на  и  за позицията им за , съобщава пресцентърът на партията.\"От името на Световния еврейски конгрес и нашия председател Роналд Лаудер, бих желал да изразя нашата сърдечна признателност към Вас за Вашата силна лична позиция срещу , както и тази на ПП \". Това се казва в писмо от главния изпълнителен директор на Световния еврейски конгрес  до председателя на ПГ на  и зам.-председател на партията , се посочва в съобщението.\"За нас означава много, че правите всичко по силите си, за да запазите прекрасните традиции на България и да предотвратите този очевиден опит да се опетни доброто име на България. Аз и колегите ми с радост ще положим усилия, за да засилим още повече непоклатимата връзка на приятелство, която свързва нашите два народа\", пише още в писмото, цитирано от пресцентър на ПП ГЕРБ.", "date": "2018.02.17", "title": "От Световния еврейски конгрес благодариха на ГЕРБ за позицията срещу Луковмарш"}
{"url": "http://www.novinite.bg/articles/156702/BSP-Utre-moje-da-chuem-che-Borisov-zatvarya-bolnici-za-da-spre-krajbite-v-zdraveopazvaneto", "text": "Работата на премиера е да спре корумпираните си чиновници в министерства, агенции и държавната администрация, за да може парите да стигат за лечение на българските граждани. И да прочете Конституцията - кой кого избира и назначава.Това заяви зам.-председателят на ПГ на „БСП за България“ Георги Свиленски пред Нова телевизия.Според него Борисов трябва не да не осигурява пари, от които се краде, а да спре кражбите:\"Утре може да чуем, че ще затвори болници, за да спре кражбите в здравеопазването. Хората ще умират по улиците, за да не открадне някой от лечението.\"Свиленски уточни, че ПГ на „БСП за България“ има искане за изслушване на управителя на НЗОК проф. Камен Плочев в здравната комисия на база писмото, с което Плочев \"абсолютно аргументирано информира за проблем органа, който го избрал.\"Изненадан съм от незнанието и на министър-председателя, и на министрите Ананиев и Горанов за това как функционира държавната система в България. Вярно е, че министър-председателят рядко идва в НС и може би вече е забравил кой кого избира, но председателят на НЗОК е избран от българския парламент и ако трябва да информира някой и да поиска нещо, това е НС. Недопустимо е министърът на здравеопазването да не знае за съществуването на проблема, но това е проблем за министъра, не за управителя на здравната каса, коментира Свиленски.Той допълни, че не знае кой е заплашвал проф. Камен Плочев и предположи, че това ще стане ясно следващата седмица.", "date": "2018.02.17", "title": "БСП: Утре може да чуем, че Борисов затваря болници, за да спре кражбите в здравеопазването"}
{"url": "http://www.novinite.bg/articles/156688/Vsyaka-kasova-belejka-shte-se-otchita-v-NAP", "text": "Над 330 млн. лв. годишно са загубите за бюджета от неотчитане на търговски обороти само в девет от най-рисковите браншове, чиято дейност НАП наблюдава. Инспекторите от приходната агенция разкриха нови схеми за укриване на приходи с използването на компютърни системи с фискална памет в последните месеци. Сред тях са печатането на касови бележки, които не се отчитат във фискалната памет, но приличат на истински фискални бонове. Друга често разпространена практика е манипулиране на софтуери, чрез които се управляват фискалните устройства, което води до неотчитане на действителните размери на приходите от продажби на стоки и услуги. По време на летните и зимните контролни кампании на НАП са открити и софтуерни манипулации на фискални системи, при които устройствата са програмирани да отчитат например всяка втора или всяка трета продажба, вместо регистриране на целия оборот. Заради неиздаване на касови бележки, както и установени манипулации на фискални устройства, през миналата година са запечатани над 2000 търговски обекта. С последните промени в законодателството, което регулира отчитането на продажбите, са въведени нови изисквания, според които всеки касов апарат трябва да предава по изградената дистанционна връзка и данни от всяка касова бележка към сървърите на НАП. На касовата бележка, която се предоставя на клиента, ще се отпечатва QR код. Чрез този код всяко лице ще може да провери отчитането пред НАП на издадената му касова бележка. За да изпълнят новите изисквания, регистрираните по ЗДДС фирми, с изключени на тези, които използват Интегрирани автоматизирани системи за управление на търговската дейност (ИАСУТД), трябва да надградят софтуера на съществуващите си фискални устройства до края на 2018 г. А нерегистрираните по ЗДДС и тези, които регистрират и отчитат продажбите си чрез ИАСУТД – до 30 юни 2019 гВ продължение на 2 години НАП провежда лотария с касови бележки с предметни и парични награди, в рамките на която са регистрирани близо над 60 млн. касови бележки на стойност 780 млн. лв. Вижте какви са задължителните елементи на законната касова бележка на www.kasovbon.bg. С въвеждането на QR код във всяка касова бележка регистрирането на фискални бонове в лотарията ще стане значително по-лесно, допълват от НАП. „Доброволното спазване на данъчните правила устойчиво се подобрява в последните години, но в някои браншове като заведенията за развлечения и хранене манипулирането на фискалните системи продължава. Това налага промяна в законодателството, към която ще добавим и по-сериозен данъчен контрол“, каза директорът на „Контрол“ в НАП Васил Панов.", "date": "2018.02.17", "title": "Всяка касова бележка ще се отчита в НАП"}
{"url": "http://www.novinite.bg/articles/156698/Turizmat-e-prioriteten-otrasal-za-razvitieto-na-oblast-Vidin", "text": "Туризмът е приоритетен отрасъл за развитието на  и представянето на региона като привлекателна  ще съдейства за привличането на повече туристи.Така коментира участието на Видинска област в 35-то издание на Международната туристическа борса \"Ваканция и СПА Експо\" 2018 г. областният управител Албена Георгиева.Област Видин участва в международната туристическа борса със свой щанд и участието в престижното туристическо изложение стана възможно благодарение на обединението на усилията на Областната администрация, Общините Видин, Белоградчик, Чупрене и Кула и Агенцията за регионално развитие и бизнес център Видин, каза за БТА Албена Георгиева.Развитието на сектор туризъм в област Видин и осигуряването на висока добавена стойност ще постигнем с активно и постоянно популяризиране на нашите продукти, възползвайки се от всички възможности, каквото е представянето ни на международната туристическа борса \"Ваканция и СПА експо 2018\", подчерта Георгиева.На изложението област Видин представи възможностите за ваканционен, исторически, културен и селски туризъм. Туристическите продукти включват посещения на исторически и културни обекти, атрактивни преживявания сред природата, местни обичаи и традиционна кухня.Туризмът е важен фактор за социално-икономическото развитие на област Видин, а наличните природни, културни и исторически дадености я правят атрактивна туристическа дестинация, каза Албена Георгиева. Тя допълни, че Областната администрация във Видин има разработена и Регионална маркетинг стратегия за развитието на секторите туризъм и транспорт. В Областната администрация - Видин функционира Областен консултативен съвет по туризъм.По време на туристическата борса \"Ваканция и СПА експо 2018 г.\" бе представена за гостите и посетителите туристическата дестинация Видин. Тя се намира в Северозападната част на България. Основните туристически атракции се намират в Белоградчик (Белоградчишките скали и Магурата), Видин (Средновековната крепост Баба Вида, музеи, галерия и др.), Кула (Кастра Мартис), Димово, Венец пещера, Изворски манастир) и Чупрене (Биосферен резерват, Фолклорен панаир). През последните три години тези места са посетени от около 180 000 туристи годишно, всяко място с около 40 000 туристи годишно.Туристическият обект Белоградчишки скали е посетен през 2017 г. от 73 844 туристи. Дестинацията разполага с около 1000 легла, като средният престой на туристите е 2 дни, а годишната заетост на базата за настаняване е 16 процента. Това означава, че усилията трябва да се съсредоточат върху обединяването на туристическите атракции в един и същ продукт, за да се увеличи посещението на посетителите и да останат туристите.Мотивацията на туристите, посещаващи Видинската дестинация, е свързана с участието в културни и приключенски пътувания. По тази причина трябва да бъдат разработени допълнителни атракции, които да осигурят на туристическите обекти нови преживявания за посетителите, така че да могат да се завърнат отново, коментира Албена Георгиева.Тя уточни, че за последните години се отчита тенденция на растеж в местата за настаняване, като броят им се е увеличил до 59 на сто през 2016 година. Най-голям е броят на средствата за подслон в областният център гр. Видин и в общинския център гр. Белоградчик. Това се обуславя от факта, че в тези градове се отчита най-голяма посещаемост, предвид културно-историческите и природни дадености. Най-голям е броят на румънските гости, следван от сърби, англичани, испанци, германци, поляци. По-малък е броят на гостите от Русия, САЩ, Франция, Унгария, Австрия, Турция, Канада.На територията на област Видин функционират над 120 заведения за хранене от различен характер: бистра, ресторанти, питейни заведения, кафе-сладкарници, заведения за бързо обслужване, като в това число са включени и тези, които са прилежащи към хотели и хотелски комплекси. Средният брой на местата за сядане е 8 000. Категориите им варират от 1 до 3 звезди.", "date": "2018.02.17", "title": "Туризмът е приоритетен отрасъл за развитието на област Видин"}
{"url": "http://www.novinite.bg/articles/156695/Frenska-grajdanka-se-oplaka-ot-iznasilvane-v-Braziliya", "text": "Френска гражданка се е оплакала от изнасилване в курортния комплекс Тибау до Сул в Североизточна Бразилия, предадоха световните агенции, цитирани от БТА. Жената била там за местния карнавал. Тя била отседнала при приятелско семейство. През нощта докато спяла, мъж влязъл в стаята й, залял я с вода и после я изнасилил. Приятелите на жертвата така и не разбрали какво се случва. В подадената в полицията жалба пише, че жената е свързана френската консулска служба в Бразилия. Самоличността й се пази в тайна. Има спекулации, че тя може да е жена на консул, или самата тя да е консул. Курортът Тибау до Сул се намира на 70 километра от Натал, столицата на щата Рио Гранди до Норти. Той е известен с плажа Пипа, представян често пъти като един от най-красивите в Бразилия. Новината за насилието дойде в момент, в който бразилският президент Мишел Темер взе крайни мерки за справяне с вълната от насилие и несигурност в друг щат - Рио де Жанейро. Темер реши да прехвърли на армията командването на силите за сигурност в този щат, предадоха световните агенции. Тази мярка, известна като Федерална намеса в сигурността, не е прилагана от края на военната диктатура през 1985 г. Миналата година в щата Рио де Жайнеро бяха регистрирани средно по 18 убийства на ден. Данните показват, че в периода януари-май миналата година там са били убити близо 3000 души, като сред тях има и 100 полицаи. Краят на прочутия карнавал тази година също бе белязан от прояви на насилие, сред които въоръжени грабежи и сблъсъци.", "date": "2018.02.17", "title": "Френска гражданка се оплака от изнасилване в Бразилия"}
{"url": "http://www.novinite.bg/articles/156704/Yunker-Zapadnite-Balkani-parvo-da-si-reshat-konfliktite-i-sled-tova-da-vlizat-v-ES", "text": "Председателят на Европейската комисия Жан-Клод Юнкер изтъкна колко важно е да се предложи на страните от Западните Балкани перспектива за членство в ЕС, но подчерта, че те трябва да решат всичките си гранични спорове преди да се присъединят към съюза, предаде Ройтерс, цитирана от БТА.„Има множество спорове за границите на Западните Балкани и те трябва да бъдат решени преди да предприемем по-нататъшна стъпка”, заяви Юнкер на годишната конференция по сигурността в Мюнхен.Председателят на ЕК изрази разочарование от продължаващия граничен спор между Хърватия и Словения, който не е бил решен преди влизането им в ЕС, допълвайки, че иска да се предотврати подобна опасност при другите потенциални членове на ЕС.Юнкер заяви още, че споразумението за сигурност между ЕС и Великобритания ще се запази и след Brexit. Той говори, след като британският премиер Тереза Мей призова в Мюнхен партньорите от ЕС да не допускат \"закостенелите институционални ограничения\" да пречат на едно широко партньорство в областта на сигурността.\"Смятам, че тъй като не сме във война с Обединеното кралство и не искаме да му отмъщаваме за решението, взето от британците, този съюз в областта на сигурността - мост на сигурността между Великобритания и ЕС - трябва да се запази. Ние продължаваме да се нуждаем от него\", каза председателят на ЕК.Той обаче отбеляза, че отношенията в сферата на сигурността не бива да се смесват с други свързани с Brexit теми.", "date": "2018.02.17", "title": "Юнкер: Западните Балкани първо да си решат конфликтите и след това да влизат в ЕС"}
{"url": "http://www.novinite.bg/articles/156690/Silno-zemetresenie-razlyulya-Meksiko", "text": "Земетресение с магнитуд 7,2 разтърси южните и централните части на Мексико, съобщават световните агенции, цитирани от БТА. Трусът е усетен и в столицата. Няма загинали вследствие на земетресението, но при обиколка на засегнатия район по-късно катастрофира хеликоптер и загинаха двама души. Епицентърът е бил близо до тихоокеанското крайбрежие, на 2 километра източно от град Пинотепа де Дон Луис, на 148 километра югозападно от град Оахака в южния щат Оахака. Няма потвърдени данни за дълбочината на труса, информациите са за между 10 и 45 км. Щатът Оахака се намира на около 600 километра южно от столицата на Мексико, припомня Франс прес. Засега се съобщава за незначителни щети по сгради в Оахака. Няма данни за жертви. Няма и издадена тревога за цунами. Заради земетресението без ток за известно време са останали 1 милион души. Военен хеликоптер, в който са пътували мексиканският министър на вътрешните работи и губернаторът на щата Оахака, е катастрофирал и двама души са загинали, съобщават още световните агенции.   Вътрешният министър Алфонсо Наварете и губернаторът Алехандро Мурат не са сериозно пострадали. Пилотът на машината загубил управление и тя паднала от няколко десетки метра в района на град Пинотепа Насионал в Оахака. Хеликоптерът е бил на обиколката на засегнатия от силното земетресение щат Оахака. Трусът е усетен и в Гватемала. В столицата на Мексико сградите се люляха повече от минута. Телевизиите показаха как хиляди хора излизат по улиците на мексиканската столица изплашени. След труса днес бяха регистрирани 60 вторични труса, като най-силният беше с магнитуд 5,9, предаде ТАСС. На 7 септември трус с магнитуд 8,2 разтресе Мексико и отне живота на 96 души основно в щата Оахака. На 19 септември земетресение с магнитуд 7,1 отне живота на 369 души в страната в деня, в който мексиканците отбелязваха 32-ата годишнина от мощното земетресение от 1985 г., отнело живота на 10 000 души.", "date": "2018.02.17", "title": "Силно земетресение разлюля Мексико"}
{"url": "http://www.novinite.bg/articles/156709/Dobrev-ne-sajalyava-za-podadenata-i-otteglena-ostavka", "text": "С либерализирането на енергийния пазар цената на тока е паднала до близо 63 лева за мегаватчас, обяви председателят на парламентарната комисия по енергетика и депутат от ГЕРБ Делян Добрев пред Дарик. Според Добрев с така наречените американски централи трябва да се водят преговори, за да се подпише споразумение, което да е на базата на финансовия модел, който Европейският съюз смята за нормален, а също така, за да се избегне и възможността Брюксел да ни обвини, че оказваме нерегламентирана държавна помощ заради договорите, подписани преди години. Според Добрев държавата не може да си позволи строителството на централата в Белене и не е ясно дали тя ще е печеливша. Преди време Делян Добрев подаде оставка, която ГЕРБ отхвърли в парламента, а Конституционният съд излезе с решение, че не може Народното събрание да върви срещу изразената воля на депутат да си тръгне от там. След това Добрев оттегли оставката си. Попитан дали съжалява за това и последвалата \"юридическа каша\", той отговори: \"Не съжалявам, че я подадох, защото тогава прецених, че аз и семейството ми плащаме прекалено скъпо за това да бъда част от политиката в България. Аз не можах да обясня в продължение на тези няколко месеца, че не съм извършил нищо от това, в което ме обвиняват. Впоследствие това стана ясно и аз го доказах с документи. Извинение обаче не последва\". Делян Добрев коментира още: \"Аз от моя страна зададох въпроси към Елена Йончева, но не чухме нито един отговор, тя просто престана да се заяжда с мен. Това беше резултатът от това, че не може да отговори на въпросите, които зададох - свързани с КТБ, с офшорки и т.н. към нея. Но след като подадох оставка, видях реакцията на колегите си и на обществото. Срещаха ме хора в моя избирателен район, които ми казваха, че не ме е избрала Елена Йончева за депутат, за да си подавам аз оставката и че не съм ги питал тях. И прецених, че ще направя усилие, и го направих, да остана в парламента и да правя това, за което са ме избрали хората\".Дали БСП са продължили с въпросите към депутата след решението на КС: \"Аз поне не знам нещо да се е случило. Решението на съда беше, че парламентът няма правомощия да отхвърли оставка,но там ясно е записано, че това решение не касае казуса с моята оставка\", обясни Добрев.", "date": "2018.02.17", "title": "Добрев не съжалява за подадената и оттеглена оставка"}
{"url": "http://www.novinite.bg/articles/156710/Lavrov-ES-ne-nameri-zlatnata-sreda-v-otnosheniyata-s-Rusiya", "text": "Европейският съюз не успя да намери златната среда в отношенията с Русия. Това заяви руският министър на външните работи Сергей Лавров на Мюнхенската конференция по сигурността, предаде БГНЕС.„През изминалите десетилетия ЕС така и не успя да намери златната среда в отношенията с нашата страна. През 90-те години доминираше представата за Русия като „ученик“, който трябва методично, въпреки възраженията, да бъде обучаван по западните стандарти. Днес в ход е ирационалният мит за „всемогъщата руска заплаха“, чиито следи се опитват да намерят навсякъде: от Brexit до референдума за независимост в Каталуния“, отбеляза той.Лавров подчерта, че „двата стереотипа са дълбоко погрешни и говорят за липсата на здрав разум и разбиране“ на Русия. „Отбелязваме, че в Европа расте броят на тези, които изпитват дискомфорт във връзка с аномалната ситуация, създала се в нашите отношения. Авторитетни експерти открито признават, че зад демонстрацията на видимото единство по отношение на Русия, ЕС е принуден да се разплаща с „дипломатическа парализа“, добави той.Лавров посочи, че Москва не е променяла своя подход за сътрудничество с ЕС и би желала да го види сплотен. Страните-членки „сами трябва да определят как да развиват своите икономики и външнополитически връзки, например, как да задоволяват своите нужди от енергийни ресурси: от прагматична, търговска позиция или под влиянието на политически и идеологически съображения“, заключи той.", "date": "2018.02.17", "title": "Лавров: ЕС не намери златната среда в отношенията с Русия"}
{"url": "http://www.novinite.bg/articles/156711/Tereza-Mej-prizova-za-novo-sporazumenie-s-ES-za-sigurnostta", "text": "Британската министър-председателка Тереза Мей призова в Мюнхен за ново споразумение за сигурността с Европейски съюз, което да влезе в сила следващата година, за да се гарантира военното, разузнавателното и антитерористичното сътрудничество след излизането на Великобритания от Съюза, предаде БТА.Мей акцентира върху спешната необходимост от договаряне на привилегировано сътрудничество в сферата на сигурността, без което безопасността на европейците би била застрашена, посочва Франс прес.„Времената не позволяват сътрудничеството ни да се блокира, сигурността на гражданите ни да бъде заплашена заради съперничество между партньори, поради институционална закостенялост и вкоренени идеологии. Трябва да направим това, което е най-необходимо и най-прагматично за гарантиране на колективната ни сигурност”, заяви тя пред европейски и американски висши представители на Мюнхенската конференция по сигурността.„Ключовите аспекти на бъдещото ни партньорство в тази област трябва да са в сила още от 2019 г.”, каза Мей „Партньорството, което ще създадем, трябва да предлага на Обединеното кралство и ЕС пътища за съчетаване на усилията ни за възможно най-голяма ефективност в областите от общ интерес”, добави тя.Министър-председателката изключи възможността за втори референдум за Brexit и подчерта, че не може да има отказ от резултата от вота през юни 2016 г.„Напускаме ЕС и не може да става и дума за втори референдум или отказ. Смятам това за важно. Хората във Великобритания твърдо вярват, че щом се вземе решение, правителствата не би трябвало да се отвръщат от него и да им казват, че са сгрешили”, отговори Мей на въпрос дали страната й би обмислила втори референдум.Британският премиер обеща и след Brexit страната й да участва активно в опазването на световната сигурност и призова за по-близко трансатлантическо сътрудничество, отбелязва ТАСС.„Нашите интереси в областта на сигурността не се изчерпват с границите на континента ни. В днешния свят сме изправени пред сериозни глобални предизвикателства. Длъжни сме да се обединим и да поддържаме по-тясно трансатлантическо сътрудничество, за да гарантираме колективната сигурност и да защитим общите ни ценности”, изтъкна Мей.„Ще противодействаме на идеологията на групировката ИДИЛ, ще разработим нов глобален подход към въпроса за имиграцията, ще гарантираме прилагането на иранското ядрено споразумение и ще се противопоставим на враждебните действия на Русия, било го в Украйна, на Западните Балкани или в киберпространството”, каза министър-председателката.", "date": "2018.02.17", "title": "Тереза Мей призова за ново споразумение с ЕС за сигурността"}
