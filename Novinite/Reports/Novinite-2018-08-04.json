{"url": "https://www.novinite.bg/articles/162722/Bezrabotnite-v-Severozapadna-Balgariya-namalyavat", "text": "Намаляват безработните в областите Монтана, Видин и Враца. За юни са регистрирани 21 239 души, с 1 312 по-малко от май и с 5000 по-малко година по-рано, съобщи Даниела Накова, директор на Регионалната служба по заетостта в Монтана. Равнището на безработицата също се понижава и за юни е 12.3 % с 0.8 на сто по-малко от май. На годишна база се наблюдава спад с близо 3 на сто. \"Продължава дейността на Бюрата, насочена към заети, учащи и пенсионери. Ние работим като трудови посредници, намирайки работа за тях. Постъпили са през месец юни 2 023 лица, като 1796 са започнали със съдействието на Бюрото по труда\", коментира пред БНР, Даниела Накова. Близо 900 работни места са заявени на първичния пазар, като 76 на сто са от частния сектор, уточни Накова. \"Най-търсени са бармани, сервитьори, готвачи, оператори на машинни съоръжения, работници в строителството и транспорта. За едно работно място на територията на трите области са се съревновавали средно петима души.\"", "date": "2018.08.04", "title": "Безработните в Северозападна България намаляват"}
{"url": "https://www.novinite.bg/articles/162712/Organizaciya-na-dvijenieto-vav-vrazka-s-obekt-Obosobeno-tramvajno-dvijenie-po-bul-Konstantin-Velichkov", "text": "Забранява се влизането на пътни превозни средства както следва: - от 00.00 часа на 4 август до 24.00 часа на 12 август по дясната лента на пътното платно на бул. „Константин Величков“ в участък от 90 метра преди кръстовището с бул. „Тодор Александров“ в посока бул. „Сливница“, - от 00.00 часа на 13 август до 24.00 часа на 21 август по дясната лента на пътното платно на бул. „Константин Величков“ в участък от 90 метра след кръстовището с бул. „Тодор Александров“ в посока бул. „Александър Стамболийски“, - от 00.00 часа на 22 август до 24.00 часа на 28 август по лява лента на пътното платно на бул. „Константин Величков“, в участък от 90 метра преди кръстовището с бул. „Тодор Александров“ в посока бул. „Сливница“ - от 00.00 часа на 29 август до 24.00 часа на 4 септември по лява лента на пътното платно на бул. „Константин Величков“ в участък от 90 метра след кръстовището с бул. „Тодор Александров“ в посока бул. „Александър Стамболийски“, както и да се обособи трамвайна спирка в лявата пътна лента на бул. „Константин Величков“ , успоредно на съществуващата с код 1051 в участък от 35 метра преди кръстовището с бул. „Тодор Александров“, в посока бул. Александър Стамболийски.", "date": "2018.08.04", "title": "Организация на движението във връзка с обект „Обособено трамвайно движение по бул. „Константин Величков“"}
{"url": "https://www.novinite.bg/articles/162727/Intenziven-e-trafikat-na-punktovete-Kalotina-Kulata", "text": "Интензивен е трафикът на вход и изход за леки автомобили на ГКПП „Калотина“, ГКПП „Кулата“ и ГКПП „Маказа“. На ГКПП „Капитан Андреево“ трафикът е интензивен за товарни автомобили на изход. На българо-румънската граница трафикът е интензивен на всички гранични контролно-пропускателни пунктове за леки автомобили на вход. Това съобщиха от пресцентъра на Главна дирекция „Гранична полиция“Информацията за трафика на граничните пунктове е към 16.00 часа. На българо-македонската граница трафикът е нормален на всички гранични контролно-пропускателни пунктове.", "date": "2018.08.04", "title": "Интензивен е трафикът на пунктовете „Калотина“, „Кулата“"}
{"url": "https://www.novinite.bg/articles/162723/Organizaciya-na-dvijenieto-vav-vrazka-s-rekonstrukciyata-na-tramvaen-relsov-pat-po-bul-Balgariya", "text": "От 00.00 часа до 12.00 часа на 05.08.2018 г. се забранява влизането на пътни превозни средства /ППС/, както следва: - през кръстовище бул. „България” - бул. „акад. Иван Гешов“ - бул. „Петко Тодоров“, в направление от бул. „акад. Иван Гешов“ към бул. „Петко Тодоров“ и от бул. „Петко Тодоров“ към бул. „акад. Иван Гешов“; - по крайна лява пътна лента от пътното платно на бул. „акад. Иван Гешов“, в участък от 70 м преди бул. „България”, в посока бул. „Петко Тодоров”. . От 00.00 часа на 06.08.2018 г. до 24.00 часа на 16.08.2018 г. се забранява влизането на пътни превозни средства, както следва: - по крайна лява пътна лента от пътното платно на бул. „България”, в участък от 290 м преди бул. „Петко Тодоров“ и в участък от 290 м след бул. „Петко Тодоров“, в посока бул. „Черни връх”. - по крайна лява пътна лента от пътното платно на бул. „България”, в участък от 290 м преди бул. „акад. Иван Гешов“ и в участък от 290 м след бул. „акад. Иван Гешов“, в посока бул. „Гоце Делчев”. От 00.00 часа до 12.00 часа на 5 август градският транспорт ще се движи по порменен маршрут. Тролейбусите, обслужващи линия № 8 ще се движат до ВМА; Автобусите от линия № 64 в посока Център по хигиена ще се движат по следния маршрут: от Зоопарка до кръстовище бул. “България”/бул. “Гоце Делчев”, наляво по бул. “Гоце Делчев”, надясно по ул. “Дойран”, ул. “Кюстендил”, ул. “Отечество”, ул. “Григор Начевич” и наляво по бул. “Акад. Ив. Ев. Гешов” до маршрута до Център по хигиена. В обратна посока маршрутът не се променя. Автобусните от линия № 76 в посока ж.к. Гоце Делчев ще се движат по следния маршрут: от ж.к. Младост 4 по маршрута до кръстовище бул. “Евлоги и Христо Георгиеви”/бул. “Черни връх”, наляво по бул. “Черни връх”, надясно по бул. “Арсеналски”, ул. “Бяла черква” и наляво по бул. “Петко Ю. Тодоров” до маршрута до ж.к. Гоце Делчев. В обратна посока маршрутът не се променя. Автобусите, обслужващи линия № 83 в посока Илиянци ще се движат от Зоопарка по маршрута до кръстовище бул. “България”/бул. “Гоце Делчев”, направо по бул. “Гоце Делчев”, надясно по ул. “Дойран”, ул. “Кюстендил”, ул. “Отечество”, ул. “Григор Начевич” и наляво по бул. “Акад. Ив. Ев. Гешов” до маршрута до Илиянци. В обратна посока маршрутът не се променя. Автобусите от линия № 102: - в посока ж.к. Овча купел: от Студентски град по маршрута до кръстовище бул. “Свети Наум”/бул. “Арсеналски”, надясно по бул. “Черни връх”, наляво по бул. “България” и надясно по бул. “Акад. Ив. Ев. Гешов” по маршрута до ж.к. Овча купел; - в посока Студентски град: от ж.к. Овча купел по маршрута до кръстовище бул. “Акад. Ив. Ев. Гешов”/ул. “Св. Георги Софийски”, наляво по ул. “Св. Георги Софийски”, по временната пътна връзка, надясно по бул. “Пенчо Славейков”, бул. “България”, надясно по бул. “Черни връх” и наляво по бул. “Свети Наум” по маршрута. . Автобусите от линия № 604 в посока гара Искър: от УМБАЛСМ “Пирогов” - локалното платно на бул. “Ген. Тотлебен”, надясно по ул. “Константин Иречек”, наляво по ул. “Св. Георги Софийски”, по временната пътна връзка, надясно по бул. “Пенчо Славейков” и по бул. “България” по маршрута до гара Искър. В обратна посока маршрутът не се променя. Автобусите, обслужващи нощна автобусна линия N 4 ще се движат по променен маршрут само в посока ж.к. Гоце Делчев: от бул. “Пенчо П. Славейков” надясно по бул. “България” и по маршрута. От 00.00 часа на 6 август до 24.00 часа на 16 август се променя маршрутът на трамвайна линия 7 и автобусна линия 304. Трамвайна линия № 7 – в посока ж.к. „Борово“ ще се движи от кръстовището на бул. „България“ и бул. „Витоша“, направо по бул. „Витоша“, по трасето на трамвайни линии №№ 1 и 6 до ж.к. „Иван Вазов“ – двупосочно. Заместващата автобусна линия № 7 ТМ ще се движи от Национален исторически музей /НИМ/ по Околовръстен път през пътен възел „детелина“ по бул. “България” до бул. “Витоша”, наляво по булевард “Витоша”, наляво по бул. “Патриарх Евтимий”, наляво по бул. “Ген. Скобелев” през подлеза на НДК, по бул. „Проф. Фритьоф Нансен“, надясно по бул. “Пенчо Славейков”, наляво по бул. “Витоша” и по бул. “България” и по маршрута си до НИМ. Автобусите от линии №№ 7-ТМ ще спират на: - всички съществуващи автобусни и тролейбусни спирки; - на двупосочната трамвайна спирка с кодове 0356 и 0357 “Бул. Пенчо Славейков” на бул. “Витоша”; - на разкритата временна спирка с код 6478 “НДК” на бул. “Витоша” в посока бул. “Патриарх Евтимий” зад съществуващата трамвайна спирка; - на временна двупосочна спирка с кодове 6233 и 6226 “Ж.к. Мотописта” в района на пешеходния подлез. Автобусите, обслужващи линия № 304 ще се движат: - в посока ж.к. Дружба 2: от Национален исторически музей /НИМ/ по Околовръстен път през пътен възел „детелина“ по бул. “България” до бул. “Витоша”, наляво по бул. “Витоша”, надясно по бул. “Пенчо Славейков” и направо по бул. “България” и по маршрута до ж.к. Дружба 2; - в посока НИМ: от бул. “България” надясно по бул. “Пенчо Славейков”, наляво по бул. “Витоша”, надясно по бул. “България” и по маршрута си до НИМ. Автобусите от линии № 304 ще спират: - на всички съществуващи автобусни спирки по бул. “България” в участъка от бул. “Витоша” до Околовръстен път; - на временна спирка с код 6229 “Бул. Пенчо Славейков” на бул. “Пенчо Славейков” на 30 м след десния завой от бул. “Витоша” в посока ж.к. Дружба 2; - на трамвайната спирка с код 0356 “Бул. Пенчо Славейков” на бул. “Витоша” в посока НИМ; - на временната двупосочна спирка с кодове 6233 и 6226 “Ж.к. Мотописта” в района на пешеходния подлез за временната автобусна линия № 7-ТМ;", "date": "2018.08.04", "title": "Организация на движението във връзка с реконструкцията на трамваен релсов път по бул. „България“"}
{"url": "https://www.novinite.bg/articles/162724/OON-se-samnyava-v-spiraneto-na-yadrenite-i-raketnite-programi-na-Severna-Koreya-0", "text": "КНДР продължава да развива своите ядрени и ракетни програми в нарушение на санкциите на ООН. Това се съобщава от агенцията Ройтерс, която се позовава на конфиденциалния доклад на ООН.Според агенцията докладът е предаден на Комитета за сигурност на ООН за санкции срещу КНДР  вечерта на 3 август. В подготовката си за половин година участваха независими експерти, които оцениха изпълнението на санкциите на ООН, пишат експерти в доклада от 149 страници.Документът, с който агенцията е запознат, също така показва, че КНДР е направила опити да продаде оръжие на редица страни в Близкия изток и Африка, включително на шиитските бунтовници хуси в Йемен. Според организацията, републиката продължава военното сътрудничество със Сирия. Освен това ООН вярва, че Северна Корея нарушава забраната за износ на текстилни продукти, като от октомври 2017-а година до март 2018-а година изнася такива стоки на стойност над 100 милиона долара.Докладът идва в момент, когато Русия и Китай предлагат Съветът за сигурност да обсъди смекчаване на санкциите срещу Северна Корея, след като президентът на САЩ Доналд Тръмп и лидерът на КНДР Ким Чен-ун се срещнаха за пръв път през юни и Ким обеща да работи за денуклеаризация на страната си, отбелязва Ройтерс.", "date": "2018.08.04", "title": "ООН се съмнява в спирането на ядрените и ракетните програми на Северна Корея 0"}
{"url": "https://www.novinite.bg/articles/162714/Turisti-preminavat-prez-zatvoreniya-i-opasen-pat-za-selo-Zabardo", "text": "Хиляди туристи се очакват днес в Родопите заради събора в село Забърдо и гайдарското надсвирване в село Гела. В същото време в някои райони там остава в сила частичното бедствено положение.Пътят към Забърдо остава затворен и минаването по него е на собствен риск.Към момента в Родопите активно е само свлачището на пътя за село Забърдо и Чудните мостове. Въпреки че пътят е затворен, от рано сутринта оттам минават десетки автомобили.Съборът на село Забърдо ще се състои, въпреки призивът на властите празникът да бъде отложенХиляди туристи се очакват днес в Родопите заради събора в село Забърдо и гайдарското надсвирване в село Гела. В същото време в някои райони там остава в сила частичното бедствено положение.Пътят към Забърдо остава затворен и минаването по него е на собствен риск.Към момента в Родопите активно е само свлачището на пътя за село Забърдо и Чудните мостове. Въпреки че пътят е затворен, от рано сутринта оттам минават десетки автомобили.Съборът на село Забърдо ще се състои, въпреки призивът на властите празникът да бъде отложен", "date": "2018.08.04", "title": "Туристи преминават през затворения и опасен път за село Забърдо"}
{"url": "https://www.novinite.bg/articles/162717/Arestuvaha-Mito-Ochite-v-Istanbul", "text": "Димитър Желязков – Очите е бил задържан снощи в Истанбул при съвместна операция на българските и турските власти, предаде БТВДимитър Желязков беше официално обявен за сайта на организацията е посочено, че Желязков се издирва във връзка с участието му в организирана престъпна група, свързана с рекет, изнудване и палежи с цел печалба.Прокуратурата и антимафиотите знаели, че Желязков е напуснал страната този понеделник, като това е станало законно – той не е бил подсъдим или обвиняем.При мащабна полицейска операция по-рано тази седмица в Бургас бяха арестувани 19 души, считани за приближени на Митьо Очите.Според прокуратурата става дума за организирана престъпна група за рекет и разпространение на наркотици с голямо влияние в цялата страна.Част от арестуваните се оказаха познати имена от погребалния бизнес по Южното Черноморие – служители на траурни агенции ги обвиняват в рекет и палежи.От специализираната прокуратура разкриха, че работят по случая вече две години. Групата е действала по Южното Черноморие, ползвала се е с влияние в цялата страна. Разполагали са и с оръжия.Освен Митьо Очите, сред издирваните е и общинският съветник втори мандат в Несебър Пейо Янков, чиято фамилия е позната отдавна. Баща му – Димитър Янков, който също е бил общински съветник, беше разстрелян в Несебър. За фамилията се знае, че държи в ръцете си бизнеса с хотели и ресторанти в Слънчев бряг и района.Според показанията на свидетелите престъпната група е действала в последните осем години.", "date": "2018.08.04", "title": "Арестуваха Митьо Очите в Истанбул"}
{"url": "https://www.novinite.bg/articles/162715/Samo-za-6-meseca-Blizo-1800-shofori-sa-zadarjani-sled-upotreba-na-narkotici", "text": "Една опасна тенденция София и Бургас си оспорват първенството по шофьори, употребили наркотици. През миналата година установените дрогирани зад волана са били 2822-ма. Само за първите шест месеца на тази година вече са близо 1800.", "date": "2018.08.04", "title": "Само за 6 месеца: Близо 1800 шофьори са задържани след употреба на наркотици"}
{"url": "https://www.novinite.bg/articles/162726/Vlak-otnese-trima-dushi", "text": " Двама млади мъже загинаха, след като тази сутрин бяха блъснати от товарен влак в района на кьолнска железопътна гара, съобщи германската полиция. Трети е в критично състояние, предаде ДПА, позовавайки се на властите.Двамата загинали са на възраст 20 и 21 години. Оцелелият е 21-годишен. По първоначални данни от разследването тримата се намирали на релсите на гара \"Еренфелд\" - недалеч от центъра на Кьолн в западна посока - когато били блъснати от влака.Засега не е ясно какво са правили там. Единият от загиналите е починал на местопроизшествието, а 21-годишният е бил откаран в болница, където по-късно издъхнал от раните си. Полицията разглежда инцидента като нещастен случай.", "date": "2018.08.04", "title": "Влак отнесе трима души"}
{"url": "https://www.novinite.bg/articles/162716/Bojko-Borisov-shte-poseti-GKPP-Malko-Tarnovo", "text": "Премиерът  ще посети ГКПП „Малко Търново“. Това съобщиха от пресцентъра на ОДМВР-Бургас.В 12.30 часа министър-председателят  и директорът на ГД „Гранична полиция“ гл. комисар Светлан Кичиков ще бъдат на ГКПП „Малко Търново“.Новината за посещението на премиера идва непосредствено след като се разбра, че в Турция  Той е задържан снощи, около 3 часа в хотелската си стая в Истанбул. За Желязков бе пусната Червена бюлетина на „Интерпол“, след като той се измъкна преди да бъде закопчан при масивна акция на полицията. По време на операцията бяха задържани 19 души, но Очите успя да се изплъзне. Според Спецпрокуратурата част от ОПГ-то са знакови фигури като Йордан Въчев-Ларша, Радослав Николов-Рачо и общински съветник от Несебър. На Митьо беше повдигнато задочно обвинение за участие в банда за палежи, рекет, изнудване, побои и други. Още 8 човека от задържаните получиха такива обвинения.", "date": "2018.08.04", "title": "Бойко Борисов ще посети ГКПП „Малко Търново“"}
{"url": "https://www.novinite.bg/articles/162718/Pirogov-organizira-kravodaritelska-akciya-na-6-avgust", "text": "Болница \"Пирогов\" организира кръводарителска акция на 6 август, понеделник, от 17 до 19 часа. Необходимостта от кръв и кръвни биопродукти е ежедневна, а недостигът е осезаем, подчертават от най-голямата болница за спешна помощ у нас.Кръводарителите трябва да са клинично здрави, да не са приели лекарства същия ден и да не са дарявали кръв през последните 3 месеца, задължително е да носят документ за самоличност", "date": "2018.08.04", "title": "Пирогов организира кръводарителска акция на 6 август"}
{"url": "https://www.novinite.bg/articles/162719/Dvama-raneni-v-katastrofa-na-AM-Trakiya", "text": "Двама души бяха ранени при катастрофа на автомагистрала “Тракия”. Инцидентът станал между Карнобат и Бургас и бил предизвикан след удар между два автомобила. Пострадалите са откарани в бургаската болница.Движението по магистралата в участъка Карнобат-Бургас се осъществява в една лента, съобщават от Агенция \"Пътна инфраструктура\" (АПИ).Трафикът се регулира от екип на Пътна полиция.", "date": "2018.08.04", "title": "Двама ранени в катастрофа на АМ „Тракия”"}
{"url": "https://www.novinite.bg/articles/162711/Dnes-shte-bade-slanchevo", "text": "Днес ще бъде слънчево, с временни увеличения на облачността, но валежи са малко вероятни. Ще духа слаб до умерен вятър от изток-североизток. Максималните температури ще са предимно между 29° и 34°, в София – около 29°. В планините ще е предимно слънчево, с временни увеличения на облачността. На отделни места слабо ще превали. Ще духа до умерен вятър от изток-североизток. Максималната температура на височина 1200 метра ще е около 22°, на 2000 метра – около 16°.По Черноморието ще е предимно слънчево. Ще духа слаб до умерен североизточен вятър. Максималните температури ще са 28°-30°. Температурата на морската вода е 26°-27°. Вълнението на морето ще бъде 2-3 бала.", "date": "2018.08.04", "title": "Днес ще бъде слънчево"}
{"url": "https://www.novinite.bg/articles/162721/Deca-izkachiha-10-te-naj-visoki-varhove-v-Balgariya", "text": "Група деца от Петрич направиха нещо, което е непосилно за мнозина възрастни.За едва 12 дни те успяха да изкачат 10-те на-високи планински върхове в България, водени от двама планински водачи, предаде NOVA.Проектът им бе осъществен в рамките на две седмици ( от 23 юли до 4 август ), нещо, което не е правено досега в България, и то от деца.Предварителната подготовка им отнела шест месеца, а приключението им започва в Беласица. След девет часа тежък преход планинарите успешно покоряват връх Радомир. В изкачването на Десетте планински върха на България взеха участие 23 деца от „Млад планинар“ на възраст от 11 до 17 години, водени от своите ръководители Иван Траянов и Гергана Сандъкчиева.Тогава обаче, заради тежките условия на 2029 метра надморска височина, удовлетворението отстъпва място на умората.След Радомир децата последователно преодоляват Гоце връх, Голям Перелик, Богдан и Ботев. На слизане от Черни връх силна гръмотевична буря ги принуждава  бързо да търсят спасение в близките гори. Мокри до кости след бурята, децата се изправят пред ново изпитание - двучасов нощен преход към хижа Руй.Пред ентусиазма на децата един по един глава прекланят всички 10 планински първенци. Десертът - връх Вихрен, е преодолян след финален 7-часов преход.И след приключенията в планината, децата трябваше да се приберат в родния Петрич, където с голяма емоция ги чакаха техните семейства.Всички млади планинари получиха призове от община Петрич. Догодина децата отново ще катерят върхове, защото казват, че планината ги зове.", "date": "2018.08.04", "title": "Деца изкачиха 10-те най-високи върхове в България"}
{"url": "https://www.novinite.bg/articles/162720/Dve-poredni-zemetreseniya-razlyulyaha-Pirin", "text": "Два слаби труса са регистрирани в Национален парк „Пирин“. Това сочи справка на сайта на Националния институт по геофизика, геодезия и география към БАН. Едното земетресение е с магнитуд 2.3 по скалата на Рихтер и е станало в 12.27 ч. А другото е с магнитуд 2.1 и е регистрирано в 13.02 ч. И двете са на дълбочина около 16 км.", "date": "2018.08.04", "title": "Две поредни земетресения разлюляха Пирин"}
{"url": "https://www.novinite.bg/articles/162713/Helikopter-se-razbi-v-Krasnoyarsk-ima-jertvi", "text": "Броят на жертвите от катастрофата с хеликоптер Ми-8 в Красноярск вече е 18 души.\"На борда на хеликоптера на компанията \"ЮТейр\" са се намирали тричленен екипаж и 15 пасажери. Всички те са загинали\", казва източника. ", "date": "2018.08.04", "title": "Хеликоптер се разби в Красноярск, има жертви"}
{"url": "https://www.novinite.bg/articles/162725/Borisov-v-Malko-Tarnovo-Za-aresta-na-Mito-Ochite-migrantite-i-granicata", "text": "Министърът на вътрешните работи и главният прокурор на Република Турция са съдействали за залавянето на Димитър Желязков - Очите. Той е задържан от турските власти в Истанбул. В момента е в ареста. Това съобщи пред журналисти в Малко Търново премиерът Бойко Борисов. „Трябва да ни прощавате за един ден. Не трябва толкова да сте взискателни. Може да избяга някой, малко да забавят, но ги хващаме. Сега аз не съм бил на оперативка на главния секретар, че да ви кажа какво правят, но дотолкова, колкото бях поел ангажимент, че днес ще го хванат, са го свършили”, каза министър-председателят. Задействани са международните заповеди за екстрадацията на Желязков. Действа се експедитивно, нямам съмнения в правната система на Турция, заяви Борисов. А у нас по случая работят специализираната прокуратура под наблюдението на главния прокурор. „България е на практика единствената неуязвима от мигранти до този момент. Българският вариант, който приложихме, работи добре и се надявам и в Европа да го споделят“, заяви Борисов след инспекция на състоянието на границата. Премиерът центровете в страната.отбеляза, че натискът по границата е голям, но контролът е силен, а споразумението с Турция работи много добре. Министър-председателят съобщи, че от понеделник ще бъдат командировани още 40 граничари, както и допълнително 50 души от специалните сили. Предстои да бъдат закупени нови 70 автомобила, след като наскоро бяха получени 180. „Доволен съм много от усилията, които се полагат. Българите имат храбри и добре подготвени граничари“, заяви премиерът. Той отбеляза, че има около 200 мигранти в „Всички спим спокойно и си мислим, че това е даденост, а то не е - дължим го на всички граничари, които денонощно пазят границата“, каза министър-председателят и добави, че най-изявените ще бъдат наградени. Снощи за били задържани две големи групи мигранти, информира още Борисов.", "date": "2018.08.04", "title": "Борисов в Малко Търново: За ареста на Митьо Очите, мигрантите и границата"}
