{"url": "https://www.novinite.bg/articles/176289/443-km-novi-magistrali-za-24-godini-a-naj-mnogo-v-Yujna-Balgariya", "text": "За 24 години - от 1995 до 2019 г., в България са построени 443 км нови магистрали, става ясно от данни, публикувани от Националния статистически институт в четвъртък. Преди 1995 г. в страната са изградени 314 км аутобани.Към момента най-много километри магистрали има в Югозападна и Южна България- общо 432 км, като 240 км от тях са в Югозападния район. В Северна и Югоизточна България магистралите са общо 325 км. Преди 24 години те са били 83 км, 67 от които в Североизточния район. В Северозападния аутобаните се простират на едва 7 км. Тогава, както и днес в Северния централен районтакива пътища изобщо липсват.Първокласните в страната са 2925 км, преди 24 г. са били 3051. Второкласните са 4022 км, а най-много са третокласните - 12 172. Общата им дължина се е увеличила почти двойно спрямо 1995-а, когато са били 6422 км.Почти всички републикански пътища вече са асфалтирани, показват още данните на националната статистика. В края на миналата година от общо 19 876 км с асфалт са били 19 376 км.Пуснаха нов участък от АМ \"Струма\", избягва се влизането в БлагоевградВече почти няма паважна или баластрена настилка по българските пътища. От втората има само 23 км шосета, а с паваж - 43 км. Но се оказва, че съществуват 320 км черни пътища, които са без никаква настилка, но са част от републиканската пътна мрежа. Все пак те намаляват - през 1995 г. са били близо 450 км.Според вече започнатите проекти до 2023 г. се очаква в страната ни да има още почти 300 км нови магистрали. Основната част от тях ще дойдат от  завършването на магистрала “Хемус”, която трябва да е готова изцяло от София до Варна през 2023 г. До есента се очаква да бъде завършена 10-километровата отсечка от Ябланица до Боаза.Наскоро бе възстановено и строителството на участъка с дължина 16,3 км между Белокопитово и Буховци, което бе спряно през зимния сезон. Все още обаче не са приключили отчуждителните процедури за 15 км поради жалби. До края на месеца се очакват решенията по последните 25 дела. Предвижда се работата по тази част от отсечката да започне в средата на следващия месец, а цялото трасе да е готово до края на 2021 г.В началото на май бе направена първа копка на дългия 134 км участък от Боаза до Велико Търново. Той е разделен на шест лота, за първите три вече има проекти и се строи. Целият участък трябва да е готов до 2022 г.През юни започват процедурите по проектиране на последните близо 90 км на магистрала “Хемус” в участъка от разклона за пътя Русе – Велико Търново до пътен възел “Буховци”. Той е разделен на три лота. За първите два, дълги около 60 км, се актуализират подробните устройствени планове. За тях до 20-25 дни може да стартира обществена поръчка за изработване на разширен идеен проект. В началото на следващата година ще може да се възложи строителство на инженеринг.Започна строителството на магистрала \"Европа\"За последните около 30 км има идеен проект и до 40 дни може да се възложи процедура за инженеринг – допроектиране и строителство. Плановете са строителството да стартира догодина.През 2023 г. трябва да е готова и магистрала “Струма”. От нея остава най-трудният участък - този през Кресненското дефиле, като в момента се прави оценка на офертите, за да се избере строител. През следващия месец се очаква да започне и изграждането на тунел “Железница”, който е част от магистралата.След три години трябва да е готова и магистрала “Европа”, която е от София до Калотина. За нея има избрани изпълнители, а първата копка бе направена преди дни. Срокът за изграждането е 910 дни, но има вероятност магистралата да е завършена предсрочно, тъй като теренът не е много тежък.", "date": "2019.06.01", "title": "443 км. нови магистрали за 24 години, а най-много – в Южна България!"}
{"url": "https://www.novinite.bg/articles/176307/Viceprezidentat-Edinenieto-e-naj-golyamata-pochit-za-pametta-na-trakijskite-deca", "text": "„Единението е най-голямата почит за паметта на тракийските деца. Ние трябва да бъдем гарант за щастливото детство и успешното развитие на нашите деца. Нека в името на тях да не отмъщаваме, но да помним историята. Да не забравяме, че мирът и човешките права не са веднъж завинаги дадени, за тях трябва да се борим всеки ден.“ Това заяви вицепрезидентът Илияна Йотова на Националния младежки събор „Илиева нива“, който се проведе за 22 пореден път в едноименната местност край село Глумово, община Ивайловград. Организатори на събитието, което събра от цяла България потомци на тракийци, са Община Ивайловград и Съюзът на тракийските дружества в България. „Тук, в небето над тази земя са ангелите на над 200 деца, чиито живот бе отнет без време. Коя е тази политика и власт, която може да оправдае това, което се е случило тук преди 106 години – съсечени деца и майчини писъци. Отговор ще продължаваме да търсим, но нашето присъствие днес е завет никога повече да не го допускаме“, изтъкна в словото си вицепрезидентът. Илияна Йотова заяви, че в българската история 1913-а е изключително трагична година заради погубения човек живот, но в същото време -  величава заради неговата сила, заради вярата, заради любовта към род и родина. Вицепрезидентът благодари на Съюза на тракийските дружества в България, който с активната си дейност поддържа жива паметта за тези събития. „На Балканите, знаем колко страшна може да бъде историята, когато един народ се изправя срещу друг. Когато велика сила диктува чужди интереси и сблъсква хора, които довчера са били съседи, подавали са си ръка в добро и лошо. Но днес българската държава показва на цяла Европа колко важни са Балкани за нея, тук имаме мир, да живеем в разбирателство и заедно да градим бъдещето“, подчерта Илияна Йотова. Вицепрезидентът посочи, че добросъседството означава и справедливост, и решени проблеми. „За тракийците повече от 100 години няма справедливост и българската държава трябва да постави твърдо въпроса пред турската за обезщетенията на тракийските бежанци“, подчерта Илияна Йотова. За подкрепата и отдадеността на тракийската кауза председателят на Съюза на тракийските дружества Красимир Премянов връчи на вицепрезидента Илияна Йотова почетен знак по повод 175-годишнината от рождението на Капитан Петко Войвода.", "date": "2019.06.01", "title": "Вицепрезидентът: Единението е най-голямата почит за паметта на тракийските деца"}
{"url": "https://www.novinite.bg/articles/176295/Mihail-Mirchev-senzacionno-Radan-Kanev-nyama-pravo-da-e-evrodeputat-pod-chertata-e", "text": "Социологът Михаил Мирчев хвърли бомбата, като обяви, че Радан Кънев няма право да заминава за Брюксел, понеже не е събрал необходимите за това проценти. Той обвини ЦИК в нарушение на закона, защото изпраща в ЕП представител на съюза на Христо Иванов и ДСБ, чиито проценти не са 6,06%, както ги обявиха, а 5,87%. Бариерата за влизане в ЕП обаче е 5,88%. Тезата си Мирчев разгласи в профила си в социалната мрежа.\"Току що проверих една ИЗМАМА от ЦИК.\"Демокр. Б-я\" нямат обявените 6.06%. Имат едва 5.879%. Не им стига за 1 депутат. Не им стигат 58 гласа. Бариерата е 5.882%. Не им стигат минималните 0.003%. Мъничко е. Но те са под бариерата. Мандатът им е фалшиво даден от ЦИК...\", твърди социологът.Той смята, че това е направено от ЦИК в разрез с методическото й указание и в нарушение на чл. 278/2/ т.9 от Избирателния кодекс. \"Там е императивно записано, че вотът \"не подкрепям никого\" е вот, и той е ДЕЙСТВИТЕЛЕН вот. Значи, той е в 100% от които се вадят %-те на партиите. Точно тук ЦИК лъже и ни прави на разсеяни глупаци.Те махат тези 3% от истинските 100% и после от другите фалшиви 100% вадят %-те на партиите... Това е манипулацията... Става дума за игра с едни 61.029 гласа, които са маркирали вот \"не подкрепям никого\", заявява Михаил Мирчев.", "date": "2019.06.01", "title": "Михаил Мирчев сензационно: Радан Кънев няма право да е евродепутат, под чертата е"}
{"url": "https://www.novinite.bg/articles/176302/Ivan-Geshev-60-000-lv-sa-iskani-ot-stroitel-v-rajon-Severen-za-da-mu-se-odobri-proekta", "text": "Сума от 60 000 лв. е била поискана от строителен предприемач за проект в район \"Северен\" в Пловдив, за да му бъде одобрен проектът. Това е станало след разговори с различни длъжностни лица, не от кмета. Това заяви заместник-главният прокурор Иван Гешев на специална пресконференция за ареста на кмета на район \"Северен\" Ральо Ралев и на негов помагач в корупционно престъпление.  \"Провеждат се разговори с различни хора в различни формати, с хора от общината, типична българска ситуация. Това, което му се казва на предприемача от различни лица - не от кмета, показват му сметки колко пари ще изкара, различни хора започват да му подсказват колко ще му струва да му решат проблема\", посочи Иван Гешев, който отново наблегна на \"много доброто взаимодействие между Специализираната прокуратура, КПКОНПИ, СДВР и колегите от ДАНС, които се занимаваха с техническата част на нещата\". \r\n\"В съответствие със законовите правомощия на прокуратурата са използвани специални разузнавателни средства от специализираната прокуратура, извършват се отделно и оперативни мероприятия от компетентност на КПКОНПИ, на които наблюдаващите прокурори и следователи указват какво да правят, за да подпомогнат дейността.\r\n \r\n\"В резултат на събраните към един момент доказателства в четвъртък бе преценено, че в Пловдив трябва да се пристъпи към това, което нарекох на професионален жаргон в средите \"реализация\". Това се случи в късните часове на четвъртък, бе задържан кметът на район Северен и още едно лице, което ще наречем по жаргон \"посредник\", което прокуратурата счита за помагач по корупционно престъпление\"\r\n \r\n\"При този тип случаи е трудно по някакъв начин да се предвиди точно как ще се развие времево ситуацията - тя се променя в рамките на часове и минути. В деня, в който бе задържан кметът на район \"Северен\", се разбра, че трябва да се пристъпи към т. нар. \"реализация\" - задържане и активно събиране на доказателства\", описа последните събития Иван Гешев.\r\n \r\n\"За няколко часа се създаде сериозна организация между институциите, които описах, като за мен само това нещо е голям успех, при това действията се проведоха в друг град. С тези служби българските граждани може да се гордеят, защото едва ли същата ситуация щеше да се развие по-бързо в друга партньорска държава, категоричен съм\", обяви заместник-главният прокурор.\r\n \r\n\r\n \r\n\"След това тази жалба, входирана в МС, е пратена от г-н Борисов на КПКОНПИ, същия ден - това се развива в рамките на ден, незабавно бе докладвана жалбата на г-н Славчев (КПКОНПИ) от дирекцията, с която работим активно и осъществява оперативни функции по наблюдаваните от нас производства.\r\n \r\nБе докладвано и на главния прокурор, прокурорите Фердинандов и Белчев бяха посочени по случаен принцип, и по това дело под ръководството на прокуратурата започват да се събират доказателства за твърденията на строителния предприемач.\r\n", "date": "2019.06.01", "title": "Иван Гешев: 60 000 лв. са искани от строител в район \"Северен\", за да му се одобри проекта"}
{"url": "https://www.novinite.bg/articles/176308/Karayancheva-v-Belene-Trudno-e-da-pomnim-tezi-momenti-ot-istoriyata", "text": "На възпоменанието бе представено специално издание Мемориален комплекс концентрационен лагер Белене, издадено в памет на жертвите на комунистическия режим 1949-1989 г. В него се посочва, че миналото трябва да бъде осмислено и простено. Само тогава бъдещето на Обединена Европа ще може да се развива под знака на демократичните ценности. Организаторите съобщиха, че е готов идейният проект за мемориала на остров Персин, който представлява възстановка на лагера от 50-те години на миналия век.С помощта на евродепутата д-р Андрей Ковачев проектът е бил представен в Брюксел. Пред участниците във възпоменанието говори Георги Пинчев, който поиска да бъдат премахнати всички паметници на комунизма. Реч произнесе и новоизбраният за евродепутат Александър Йорданов.", "date": "2019.06.01", "title": "Караянчева в Белене: Трудно е да помним тези моменти от историята"}
{"url": "https://www.novinite.bg/articles/176285/Cvetanov-Losha-duma-za-Borisov-nyama-da-kaja", "text": " Това заяви по Би Ти Ви Цветан Цветанов, след като тази седмица подаде оставка от всички ръководни постове на ГЕРБ. \"Взимам решенията си дълбоко осъзнато\", заяви Цветанов. На въпроса какво го е наранило от думите на Борисов, той отговори: \"Нищо, защото за мен това е нещо, което не съм го виждал през всичките тези години, но ще се съобразя с неговото мнение. Хората са тези, които ще дадат оценка, не аз, нито той\".  Така коментира той думите на Борисов за Веселин Маринов.За решението да подаде оставка той каза: \"Взех решението, разсъждавайки над 40 дни и когато отидох при Борисов във вторник, само да уточня, че предишната вечер говорих със съпругата си до 2 през нощта. Проведохме 3 часа и половина разговор. Третият вариант беше да остана в партията, но да нямам никакви контакти и изяви, но това редно ли е?\", попита Цветанов. \"Казах, че вариантите са само два, или работим както досега, или си тръгвам. Идва един момент, когато единият казва, че вече не си нужен, аз това нещо го усещам. Усещам, че има недоверие, което не е съществувало досега\". \"Аз не съм човек, който ще сложи личното пред националното, партийното. Затова Борисов е в правото си да говори каквото иска, но и аз имам права и мога да говоря, лоша дума за Борисов няма да кажа, но мога да коментирам политически решения, които според мен са грешни. Аз съм бил винаги за евроатлантическата позиция на страната\". , категоричен беше Цветанов.Той заяви, че няма никаква информация, с която да държи премиера. ", "date": "2019.06.01", "title": "Цветанов: Лоша дума за Борисов няма да кажа"}
{"url": "https://www.novinite.bg/articles/176282/Shvejcariya-otvarya-trudoviya-si-pazar-za-balgarite", "text": "Швейцария отваря трудовия си пазар за българите. От днес (01.06) българите и румънците ще имат пълна свобода на придвижване, работа и установяване в Швейцария. Единствената страна-членка на ЕС, чиито граждани все още имат само ограничен достъп до швейцарския трудов пазар, остава Хърватия. Швейцарското федерално правителство прие на 15 май решение за отмяна на квотите за пребиваване на граждани от България и Румъния на територията на Конфедерация Швейцария. С решението се променя регламентът за изпълнението на Споразумението за свободно движение на хора между Швейцария и ЕС.Протоколът към споразумението, който предвиждаше за гражданите от България и Румъния преходен период максимум от 10 години, беше в сила от 1 юни 2009 г.По данни на миграционните служби на Швейцария към края на 2018 г. в страната пребивават постоянно около 11 600 българи. Повечето от тях са високо квалифицирани. Работят в банковия сектор, в международни организации, в здравеопазването, в сферите на компютърните технологии, културата, изкуството и науката. Сънародниците ни, пребиваващи легално в Швейцария, се ползват с добро име в обществото. Само за последните две години над 3000 български граждани са се установили в Швейцария с цел упражняване на трудова заетост.Наред с новодошлите наши сънародници има и много, които са се установили в Швейцария преди години. Сред тях е и Татяна Пенева:„Аз съм вече 20 години в Швейцария. Работех в сферата на здравеопазването, сега работя като преводач“.Швейцария премахва ограниченията за работа и установяване на българиВеселин Манчев е класически музикант. Свири на валдхорна. В Швейцария е от 22 години. Установява се там пре3з 1996-та:„Беше точно след хиперинфлацията. Аз бях в Пловдивската държавна филхармония. Един немски професор дойде да прави майсторски курс. На мен ми беше много интересно неговия начин за виждане нещата и отидох, за да направя специализация. След това учи още един инструмент и после останах на свободния пазар. Сега свиря в различни оркестри“, разказа той.От общо над 2,1 млн. чужденци, пребиваващи в Швейцария, българите са около 0,4%.Българската общност в Швейцария е съсредоточена основно в кантоните Цюрих, Женева, Берн, Во, Тичино, Ааргау, Базел, Фрибург и Сент Гален.С отварянето на трудовия пазар вероятно броят на пребиваващите легално българи в Швейцария ще се увеличи още повече.Швейцария отваря трудовия си пазар за българите. От днес (01.06) българите и румънците ще имат пълна свобода на придвижване, работа и установяване в Швейцария. Единствената страна-членка на ЕС, чиито граждани все още имат само ограничен достъп до швейцарския трудов пазар, остава Хърватия.  Швейцарското федерално правителство прие на 15 май решение за отмяна на квотите за пребиваване на граждани от България и Румъния на територията на Конфедерация Швейцария. С решението се променя регламентът за изпълнението на Споразумението за свободно движение на хора между Швейцария и ЕС. Протоколът към споразумението, който предвиждаше за гражданите от България и Румъния преходен период максимум от 10 години, беше в сила от 1 юни 2009 г. По данни на миграционните служби на Швейцария към края на 2018 г. в страната пребивават постоянно около 11 600 българи. Повечето от тях са високо квалифицирани. Работят в банковия сектор, в международни организации, в здравеопазването, в сферите на компютърните технологии, културата, изкуството и науката. Сънародниците ни, пребиваващи легално в Швейцария, се ползват с добро име в обществото. Само за последните две години над 3000 български граждани са се установили в Швейцария с цел упражняване на трудова заетост. Наред с новодошлите наши сънародници има и много, които са се установили в Швейцария преди години. Сред тях е и Татяна Пенева: „Аз съм вече 20 години в Швейцария. Работех в сферата на здравеопазването, сега работя като преводач“. Веселин Манчев е класически музикант. Свири на валдхорна. В Швейцария е от 22 години. Установява се там пре3з 1996-та: „Беше точно след хиперинфлацията. Аз бях в Пловдивската държавна филхармония. Един немски професор дойде да прави майсторски курс. На мен ми беше много интересно неговия начин за виждане нещата и отидох, за да направя специализация. След това учи още един инструмент и после останах на свободния пазар. Сега свиря в различни оркестри“, разказа той. От общо над 2,1 млн. чужденци, пребиваващи в Швейцария, българите са около 0,4%. Българската общност в Швейцария е съсредоточена основно в кантоните Цюрих, Женева, Берн, Во, Тичино, Ааргау, Базел, Фрибург и Сент Гален. С отварянето на трудовия пазар вероятно броят на пребиваващите легално българи в Швейцария ще се увеличи още повече.", "date": "2019.06.01", "title": "Швейцария отваря трудовия си пазар за българите"}
{"url": "https://www.novinite.bg/articles/176293/Seriya-ot-silni-zemetreseniya-v-Albaniya-useteni-i-v-Makedoniya", "text": "Серия от земетресения са регистрирани край албанския град Корча тази сутрин.Най-силният трус е с магнитуд 5 по скалата на Рихтер. Той е регистриран в 06:33 ч. местно време.Трусът е почувстван не само в Албания, но и в съседна Македония, по-специално, в градовете Охрид, Струга и Ресен. Охрид се намира на около 80 км от епицентъра на земетресението.За момента няма данни за пострадали и нанесени щети.", "date": "2019.06.01", "title": "Серия от силни земетресения в Албания, усетени и в Македония"}
{"url": "https://www.novinite.bg/articles/176296/Cvetan-Cvetanov-Ne-moje-edna-partiya-da-se-upravlyava-ot-edin-chovek", "text": "Досегашният втори човек в ГЕРБ Цветан Цветанов има намерение да критикува всяко грешно, по думите му, решение на партията. Той заяви това в интервю за бТВ, след като тази седмица, след разговор с премиера, подаде оставка и от всички ръководни постове в ГЕРБ. Макар да декларира, че остава лоялен към Бойко Борисов, от думите на Цветанов стана ясно, че е разочарован от предложения му от него вариант да прекрати всякакви публични контакти.\"Това редно ли е и това нормално ли е за един човек, който през всичките тези 13 години е работил за структурирането и създаването на партия ГЕРБ. Нека да кажем, че всяка една партия, тя е на всички тези структури, членове и симпатизанти, които са съпричастни, за да има тази голяма сила тази партия. Една партия не може един човек да я  управлява\", заяви Цветан Цветанов в отговор на въпрос дали партия ГЕРБ е на Борисов. ", "date": "2019.06.01", "title": "Цветан Цветанов: Не може една партия да се управлява от един човек"}
{"url": "https://www.novinite.bg/articles/176284/Dneven-horoskop-za-sabota-1-yuni-2019-g", "text": "Не се натоварвайте прекалено днес. Трябва да действате бавно и разумно, за да постигнете всичко, което искате. Ще осъзнаете, че задачите стават много по-трудни, ако избързвате.Днес не се чувствате в хармония със себе си. Вашите чувства и очаквания се разминават с реакциите на хората около вас. Опитайте да не се тревожите за това, хората ще започнат да ви разбират отново.Ще получите неочаквана помощ и то от човек, който никога не сте подозирали, че ще ви помогне. Всичко ще стане много по-лесно за вас, така че благодарете на този човек при първа възможност. Вижте повече на: ", "date": "2019.06.01", "title": "Дневен хороскоп за събота, 1 юни 2019 г."}
{"url": "https://www.novinite.bg/articles/176300/Makedoniya-spira-plashtaniyata-v-broj-nad-500-evro", "text": "От 1 юни, македонските граждани могат да извършват плащания в брой само до 500 евро /около 30 000 денари, бел.ред./, съобщава БГНЕС.От Министерството на финансите твърдят, че тази мярка ще намали сивата икономика в страната. \"Тази мярка има за цел да намали сивата икономика. Плащането на черно вреди на гражданите\", каза финансовият министър Тевдовски.„Ние притежаваме институционален капацитет за въвеждането на тази мярка”, посочи още той. ", "date": "2019.06.01", "title": "Македония спира плащанията в брой над 500 евро"}
{"url": "https://www.novinite.bg/articles/176294/MTSP-Izvejdaneto-na-dete-ot-semejstvoto-e-krajna-vremenna-myarka", "text": "Решение за отнемане на дете от семейството се прилага за много крайни случаи на насилие, неглижиране и нарушаване на интереса на детето (склоняване към проституция, просия). Социалните работници и полицията извежда деца само ако животът и здравето на детето са застрашени. Това е принципът в закона, който социалните работници са длъжни да спазват, уверяват от МТСП.Хората, които помагат на децата в риск или сигнализират за рискова ситуация не са доносници. От 2003 г. в Закона за закрила на детето е регламентирано, че лице, на което стане известно, че дете се нуждае от закрила, е длъжно незабавно да уведоми компетентните органи. Същото задължение има и всяко лице, на което това е станало известно във връзка с упражняваната от него професия или дейност, дори и ако то е обвързано с професионална тайна, припомнят от Социалното министерство.Това задължение съществува от 16 г. и не е въведено с последните промени в закона. Сигналите обаче не са достатъчни за прилагане на мерки за закрила, а се проверят за тяхната достоверност и основателност. Не се разглеждат анонимни сигнали, освен в случаите на насилие над дете.От ведомството уверяват, че отнемането на деца от техните родители никога не е било и няма да бъде цел на националните политики и законодателство. Съгласно Конституцията на Република България отглеждането и възпитанието на децата е право и задължение на техните родители и се подпомага от държавата.Настаняването на дете извън семейството може да стане само при наличие на основания, определени в Закона за закрила на детето, които не се променяни от 10 години. Предприемането на такава мярка за закрила винаги подлежи на съдебен контрол.Редът за настаняване на деца извън семейството също е описан в този закон и действа от 2006 г. Последните промени в Закона за закрила на детето не променят този ред, припомнят от МТСП и изтъкват, че целта е до 2021 г. всички интернати за деца, лишени от родителска грижа и домове за медико-социални грижи за деца да бъдат закрити.", "date": "2019.06.01", "title": "МТСП: Извеждането на дете от семейството е крайна временна мярка"}
{"url": "https://www.novinite.bg/articles/176305/Kato-bomba-27-dushi-postradaha-ot-vzrivove-v-ruski-zavod-za-trotil", "text": "В руския град Дзержинск поне 27 души са пострадалите от взрив в местния завод за експлозиви, съобщи пред РИА Новости представител на службата за извънредни ситуации.По думите му състоянието на един от тях е много сериозно, в неизвестност са още двама души. Първоначално руските медии съобщаваха за 19 пострадали. Според здравното министерство пострадалите са служители в завода и жители на околните жилища. 11 от пострадалите са били освободени за домашно лечение след преглед от лекар. В спасителните операции взимат участие около 350 души.Серията от взривове в завода за тротил \"Кристал\" била причинена от неспазване на технологичния процес, по предварителни данни. Експлозиите причинили пожар на площ от около 100 кв. метра, пламъците се прехвърлили и на съседната постройка. Няма разрушени жилищни сгради, ако не се броят счупените прозорци на някои домове. Въведено е извънредно положение в някои от съседните на завода населени места. \"Опасност от нови взривове няма, по информацията, с която разполагаме\", увериха от градската администрация пред РИА Нoвости.", "date": "2019.06.01", "title": "Като бомба: 27 души пострадаха от взривове в руски завод за тротил"}
{"url": "https://www.novinite.bg/articles/176283/Zapodozreniyat-za-atentata-v-Lion-prizna-che-e-napravil-i-postavil-bombata", "text": "Мъжът, заподозрян за бомбения атентат в Лион, при който бяха ранени 14 души, призна, че е направил и поставил взривното устройство, заяви днес прокурорът за борба с тероризма Реми Ейц, цитиран от ДПА.Заподозреният, който беше арестуван в понеделник, е казал пред следователите, че \"в сърцето си\" се е заклел във вярност към групировката \"Ислямска държава\".Заподозреният за атентата в Лион действал от името на \"Ислямска държава\"Във връзка с атентата са му повдигнати предварителни обвинения, включително опит за предумишлено убийство.Родителите и братът на заподозрения, които бяха задържани за разпит, са освободени, тъй като няма доказателства да са замесени в нападението преди седмица.Ейц заяви, че разследващите са претърсили дома на заподозрения и са открили в един от контейнерите за смет на сградата следи от триацетонов трипероксид - мощния, но нестабилен самоделен експлозив, използван при нападението, предаде Ройтерс.Открили са и електрически жици, оксигенирана вода, шише с амоняк и солна киселина в кухнята на мъжа, добави той.", "date": "2019.06.01", "title": "Заподозреният за атентата в Лион призна, че е направил и поставил бомбата"}
{"url": "https://www.novinite.bg/articles/176306/Nikola-Gruevski-podava-ostavka-kato-deputat", "text": "Бившият премиер и депутат от ВМРО-ДПМНЕ Никола Груевски ще подаде оставка като народен представител. Това написа самият той на профила си в социалната мрежа „Фейсбук“, цитиран от македонската агенция “Макфакс“. „Реших да се оттегля от парламентарната функция, а за това ще информирам официално в следващите дни.Благодаря на депутатите от ВМРО-ДПМНЕ, които запазиха принципните позиции, които са в съответствие с Конституцията и международното право и не се поддават на натиска. Специална благодарност към хилядите граждани, които по различни начини, чрез лични контакти или чрез социални мрежи през последните дни, ми дадоха огромна подкрепа, въпреки всичкият натиск и несправедливост, в допълнение към цялата фалшива пропаганда и лични рискове, показаха, че чувството за справедливост и законност, съпротива и бунтът срещу несправедливостта, остава водещата сила на македонския народ и граждани, колкото и настоящата власт да насърчава различни и противоположни на тези ценности ”, пише Никола Груевски в социалната мрежа.За следващата седмица беше насрочено гласуване на предложението за отнемане на мандата му на пленарна сесия в парламента, за което се изисква мнозинство от две трети.", "date": "2019.06.01", "title": "Никола Груевски подава оставка като депутат"}
{"url": "https://www.novinite.bg/articles/176309/Premierat-Bojko-Borisov-pozdravi-decata-za-dneshniya-praznik-1-yuni", "text": "Премиерът Бойко Борисов поздрави децата за днешния празник - 1 юни. Той им пожела щастливо и безгрижно детство.", "date": "2019.06.01", "title": "Премиерът Бойко Борисов поздрави децата за днешния празник - 1 юни"}
{"url": "https://www.novinite.bg/articles/176278/Praznuvame-Mejdunarodniya-den-na-deteto", "text": "На 1 юни празнуваме Международния ден на детето. Празникът води началото си от Световната конференция по въпросите на детското здраве, състояла се в Женева през 1925 година.Идеята за отбелязване на този ден идва през 1925 година, когато китайският генерален консул в Сан Франциско събира няколко китайски деца сираци и ги води на празника на лодките-дракони (китайски празник, водещ началото си от древността и свързан с пролетното равноденствие). По-късно неговата инициатива е продължена, като независимо от благотворителната акция в САЩ и в Европа се провежда международна конференция по въпросите на детското здраве. През 1949 г. денят официално е обявен за Международен ден за защита на децата. А през 1950 г. 1 юни за първи път е честван едновременно в 51 страни по света.У нас специално за Деня на детето са организирани редица празненства и инициативи в цялата страна.Националният исторически музей ще предложи много игри и забавления за цялото семейство, съобщава БГНЕС. С интригуващата историята на Първобитко ще могат да се запознаят всички малки посетители по време на официалното представяне на едноименната книга за деца. „Първобитко” е първата авторска детска книга на доц. д-р Бони Петрунова, директор на НИМ, отличена с втора награда на едно от издателствата у нас. Гостите на събитието ще имат възможност да се запознаят с чудатия персонаж и да получат автограф лично от автора на книгата. Една детска играчка, която доц. Петрунова купува за своя син, слага началото на историята на малкото човече. Всички гости ще могат да научат още любопитни факти около създаването на детската книжка по време на събитието, в Централно фоайе на НИМ, точно в 11:00 часа.По повод Международния ден на детето БДЖ и тази година ще спази добрата си традиция и ще подари безплатно пътуване на всички български деца на възраст до 14 години. Младите пътници могат да се възползват от тази възможност от 00:00 ч. до 24:00 ч. на 1-ви юни във всички пътнически и бързи влакове (2-ра класа). При условие, че пътуването започва с нощен влак, който заминава преди 24:00 ч. на 1-ви юни, безплатното пътуване важи до пристигането на влака в крайната гара на следващия ден.На празничния ден безплатното пътуване за децата до 14 години ще важи и за влака по маршрута Пловдив-Одрин-Пловдив.Националната галерия в Квадрат 500 също ще отбележи Деня на детето с различни инициативи.Над 60 културно-образователни инициативи за деца включва тазгодишното издание на Детски панаир в София, което по традиция ще се проведе на 1-ви юни пред Народния театър „Иван Вазов”. Съорганизатори на събитието са Фондация Изиарт и Столична община, а всички инициативи за празника на детето са с вход свободен. Детски панаир стартира преди осем години с подкрепата на Фондация Америка за България, като до момента са реализирани над 40 събития в над 15 града.Предвидените работилници за 1-ви юни ще се провеждат в рамките на целия ден от 11.00 ч. и 20.00 ч. на територията на Градската градина и в близките музеи и галерии. По традиция Фондация Изиарт е изработила и специално създадени игри за музеите – децата ще могат да станат откриватели в Музей за история на София, Институт за етнография и фолклористика с Етнографски музей, Софийска градска художествена галерия, Национален Природонаучен музей. ", "date": "2019.06.01", "title": "Празнуваме Международния ден на детето"}
{"url": "https://www.novinite.bg/articles/176279/Nov-protest-na-iniciativata-Sistemata-ni-ubiva", "text": "Очаква се нов протести на инициативата “Системата ни убива”– този път, наречен „Да спасим децата от системата”.Организаторите искат нормативни промени, които да гарантират „правото на спокойствие и усмивки на децата от социално слаби семейства”. Според инициаторите е нужна система, която да гарантира невъзможността недомислени институционални решения да отнемат безгрижни детски години.", "date": "2019.06.01", "title": "Нов протест на инициативата \"Системата ни убива\""}
{"url": "https://www.novinite.bg/articles/176310/Ocenka-Kreditniyat-ni-rejting-polojitelen-poziciite-ni-silni", "text": "S&P Global Ratings потвърди дългосрочния и краткосрочния кредитен рейтинг на България в чуждестранна и местна валута 'BBB-/A-3'. Перспективата пред рейтинга остава положителна.Според обобщената оценка на S&P фискалната и външната позиция на страната остават силни, а очакванията за икономическия растеж се оценяват като благоприятни, независимо от структурните ограничения в дългосрочен план.Положителната перспектива пред рейтинга отразява значителната вероятност България да се присъедини към Валутен механизъм II (ВМ II) през следващите 12 месеца, съобщиха от финансовото министерство.От рейтинговата агенция очакват БВП да се повиши с устойчив темп от 3,3 % през 2019 г., след което да се забави до 3% през 2022 г.Водещо влияние ще имат частното потребление и правителствените инвестиции. Растежът на износа се очаква да се възстанови, въпреки по-слабото външно търсене през 2019 г. поради забавената икономическа активност при основните европейски търговски партньори.Според S&P напредъкът по плана за действие за присъединяване към ВМ II се оценява като значителен, като повечето от поетите ангажименти са изпълнени или са в процес на изпълнение.Агенцията би повишила кредитния рейтинг на България при влизане във ВМ II. По-нататъшен напредък в структурните и институционалните реформи също би довел до повишаване на кредитоспособността на страната.S&P може да преразгледа перспективата до стабилна, ако се появи натиск върху платежния баланс или финансовия сектор, например поради натрупване на макроикономически дисбаланси. Перспективата може да бъде ревизирана до стабилна и ако напредъкът по пътя към членство в еврозоната загуби скорост за продължителен период.", "date": "2019.06.01", "title": "Оценка: Кредитният ни рейтинг положителен, позициите ни - силни!"}
{"url": "https://www.novinite.bg/articles/176281/Porojni-dajdove-otnesoha-patishta-i-ulici-v-Karlovsko", "text": "Поройните дъждове отнесоха пътни настилки и откъснаха от улиците над 10 къщи в карловското село Слатина. Кметът на посочи, че в продължение на половин час по улиците се е носела голяма кална маса, камъни и асфалтови късове. Няма пострадали хора и наводнени къщи. Кризисният щаб към община Карлово е сигнализиран.", "date": "2019.06.01", "title": "Поройни дъждове отнесоха пътища и улици в Карловско"}
{"url": "https://www.novinite.bg/articles/176277/Razkasana-oblachnost", "text": "Днес над страната ще има разкъсана облачност, около и след обяд купеста и купесто-дъждовна. Ще има краткотрайни валежи от дъжд с гръмотевици, като в Централна България явленията ще продължат и през нощта. Ще духа слаб до умерен вятър от изток-североизток. Максималните температури ще са между 22° и 27°, в София около 22°.Над планините след обяд ще се развие купеста и купесто-дъждовна облачност и на много места ще има краткотрайни валежи от дъжд, придружени с гръмотевични бури. Ще духа до умерен вятър от юг-югоизток. Максималната температура на височина 1200 метра около 15°, на 2000 метра – около 9°.Над Черноморието ще преобладава слънчево време. В следобедните часове ще се развива купеста и купесто-дъждовна облачност, на места с краткотрайни валежи от дъжд и гръмотевици. Ще духа слаб до умерен вятър от изток-югоизток. Максимални температури на въздуха: 22-25°. Температура на морската вода е 16-20°. Вълнението на морето ще бъде 1-2 бала.", "date": "2019.06.01", "title": "Разкъсана облачност"}
{"url": "https://www.novinite.bg/articles/176280/Tragva-vlakat-Plovdiv-Odrin", "text": "Точно в 8.40 от гарата в Пловдив за първи път ще потегли влак с крайна точка – Одрин. Ако спази разписанието си, би трябвало да пристигне там малко след 12 часа.Композицията ще пътува в състав от два вагона и ще се движи през почивните и празнични дни. Цената на билета за отиване и връщане Пловдив-Одрин-Пловдив е 28 лева с включени запазени места.", "date": "2019.06.01", "title": "Тръгва влакът Пловдив – Одрин"}
{"url": "https://www.novinite.bg/articles/176287/Pediatrite-predlagat-diferencirano-zaplashtane-na-lechenieto-na-deca", "text": "Българската педиатрична асоциация предлага да се въведе диференцирано заплащане на болниците, които поемат най-тежките случаи на деца. Това каза пред програма \"Хоризонт\" на БНР председателят на Асоциацията проф. Владимир Пилософ.\"Това са университетски и национални болници, в които има разкрити отделения за деца. Там, в крайна сметка, се лекуват най-сложните случаи и за тези най-сложни случаи трябва да се намери начин за финансиране. Ето в това се състоят трудностите. Надявам се и с подкрепата и на Лекарския съюз, и ако щете и на държавата, да решим тези проблеми. Да бъдат покрити разходите, които реално се правят при лечението на  тези сложни случаи и най-тежко болни деца\", коментира професорът. ", "date": "2019.06.01", "title": "Педиатрите предлагат диференцирано заплащане на лечението на деца"}
{"url": "https://www.novinite.bg/articles/176286/Zabraniha-kapaneto-v-Dunav-kraj-Vidin", "text": "Забрана за къпане в река Дунав по цялото поречие на територията на област Видин. Заповедта на областната администрация вече е в сила. Важи до края на летния сезон.  Причината са взети проби от повърхностните води на река Дунав до крепостта \"Баба Вида\". „Винаги в началото на сезона се проверява водата в река Дунав, за да се разбере какви са нейните качества. В началото на месец май беше направено лабораторно изследване, което показа, че тя е силно замърсена.”, заяви д-р Гергана Джамбова от Регионална здравна инспекция – Видин.По думите й качеството на водата на река Дунав може да бъде определено като „лошо”. „Във връзка с това са издадени заповеди от кметовете на общини, които са разположени по поречието на река Дунав, а също така и от областният управител на Област Видин Албена Георгиева за тотална забрана на къпането по река Дунав”, каза тя.Целта на забраната е да се предпази здравето на хората, които се къпят в реката.\"При газене или къпане във водата микроорганизми могат да попаднат в тялото и да доведат до инфекции. Най-често, при малки деца, при поглъщане се получават инфекции на стомашния тракт\", посочи д-р Гергана Джамбова.", "date": "2019.06.01", "title": "Забраниха къпането в Дунав край Видин"}
{"url": "https://www.novinite.bg/articles/176290/Plajniyat-sezon-zapochna-zasega-spasiteli-ima", "text": "\r\nОт днес морските спасители и медицинските екипи вече се грижат за безопасността на туристите по плажовете във Варна и близките курорти. Те ще работят всеки ден от 8 ч. до 18 ч., а охраняването на плажните ивици ще продължи до 15 септември.\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.06.01", "title": "Плажният сезон започна, засега спасители има"}
{"url": "https://www.novinite.bg/articles/176304/Na-66-godini-pochina-Nikola-Dinev", "text": "На 66-годишна възраст почина Никола Динев, двукратен световен и 5-кратен европейски шампион в класическата борба.Той бе носител на още 4 медала от големи първенства в категория тежка, както и на златния пояс \"Никола Петров\" за 1977 г. БФ Борба изказва съболезнования на близките и семейството му.Датата и мястото на поклонението ще бъдат обявени допълнително.", "date": "2019.06.01", "title": "На 66 години почина Никола Динев"}
{"url": "https://www.novinite.bg/articles/176291/Kakvo-e-sastoyanieto-na-postradalite-deca-v-Silistra", "text": "Три 6-годишни деца пострадаха при демонстрационно взривяване на светлинно-звукова граната в Силистра в петък. Събитието трябвало да е демонстрация на полицията по залавяне на престъпник под надслов – „Ваканция, здравей! Да играем безопасно”. На стадиона в града имало около 300 деца. При хвърляне на светлинно-звукова граната, осколка ранява трите деца. Те са били на около 50 метра от взрива. „Двете момчета се чувстват добре. Веднага са изписани от болницата, след като са били прегледани. Момиченцето все още е в болница. То е с 8% изгаряния. Това, което знаем, е, че детето е в стабилно състояние”. Това коментира за зам.-кметът на Силистра Денка Михайлова. „Нашето участие в събитието започва и свършва дотам, доколкото в община Силистра се получи писмо да бъдем партньори с цел осигуряване на награди на децата”, посочи още тя. „Оказваме пълно съдействие както на детската градина, така и на родителите на децата. Всички дечица са били успокоени, психолог е разговарял с тях”, допълни Михайлова.„За инцидента е образувано досъдебно производство. Наблюдаваща прокуратура е силистренската районна прокуратура. Ще бъдат назначени медицински експертизи, за да се установи какви са уврежданията на децата. Разследването  е в самото начало. Предстоят и разпити на много лица. Разследването ще приключи тогава, когато всичко се изясни”, коментира зам. окръжният прокурор на Силистра Ивелин Чафаланов. „Ще бъде изследвано и дали е била дефектна гранатата, защото това е в основата на инцидента”, посочи още той.", "date": "2019.06.01", "title": "Какво е състоянието на пострадалите деца в Силистра?"}
{"url": "https://www.novinite.bg/articles/176297/26-deca-sa-bili-osinoveni-prez-2018-vav-Velikotarnovsko-15-ot-tyah-v-chujbina", "text": "94 деца чакат за осиновяване в област Велико Търново, от тях децата с увреждания са 22. Едно дете е отнето от приемно семейство.26 деца от Великотърновска област са били осиновени през миналата година, от тях 15 са намерили новото си семейство в чужбина след повече от три отказа на български родители да ги приемат. Проблем има с осиновяването на 76 деца, защото са над 7-годишна възраст, а осиновителите основно искат здрави бебета от български произход, коментира Анжела Досева, директор на областната социална служба:„По-голямата си част желаят дете на ниска възраст. Към момента вписаните деца в регистъра за осиновяване в област Велико Търново от 0 до 3 години са само десет“.5-годишно момченце е отнето от приемната си майка, защото е било настанено в болница с измръзнали крачета:„Приемното семейство е заличено от регистъра, детенцето вече е осиновено“, посочи Досева.В 97 приемни семейства в областта се отгледат 138 деца. Приемните си семейства чакат няколко изоставени деца още при раждането, но няма кандидати да ги отглеждат временно, поясниха социалните работници.", "date": "2019.06.01", "title": "26 деца са били осиновени през 2018 във Великотърновско, 15 от тях - в чужбина"}
{"url": "https://www.novinite.bg/articles/176303/Zaradi-buryata-v-Starozagorska-oblast-nyakolko-selishta-sa-bez-tok", "text": "Към момента има няколко населени места в област Стара Загора, в които все още няма електричество, но от енергоразпределителното дружество са уверили, че продължава да работят и да отстраняват повредите. Последствията след бурята в Стара Загора са множество паднали клони и дървета, както и наводнени мазета с около 30-40 см вода, посочи областният управител Гергана Микова:\"Падналите дървета са десетки, изпочупените клони, аварирали автомобили също е имало, но това е първото нещо, което са свършили аварийните екипи, които веднага излязоха по улиците, така че много бързо, още преди 23 часа, и сградите, които бяха наводнени, са отводнени. Възстановени са и помпените станции на ТЕЦ 2, за които имаше такива данни. В момента работа основно имат почистващите екипи\".Вследствие на бурята и дъжда за кратко вчера са били блокирани главният път между Стара и Нова Загора, както и пътят към Старозагорските минерални бани, съобщи още Михаил Михов от Регионална дирекция \"Пожарна безопасност и защита на населението\".", "date": "2019.06.01", "title": "Заради бурята в Старозагорска област няколко селища са без ток"}
{"url": "https://www.novinite.bg/articles/176288/Nyama-postradali-hora-pri-porojniya-dajd-v-Plovdiv", "text": "Няма пострадали или бедстващи хора в Пловдив, където вчера се изляха над 40 л на кв. метър дъжд, придружен с градушка, довели до проблеми по улиците на града. Наводнени бяха булеварди, приземни етажи и мазета, а пожарникари се отзоваха на повече от 100 сигнала. Аварира колектор на булевард \"Санкт Петербург\", вследстие на което асфалтовата настилка беше подкопана.През нощта и в събота за нормализиране на обстановката в града ще работят спасителни екипи от пожарната, общината и доброволци.В Стара Загора и в този момент продължава разчистването на паднали клони и отводняването на приземни етажи след снощната буря. Близо 70 литра на квадратен метър се изсипаха над града. Аварийни екипи изтеглиха от района на гарата закъсали микробус и кола, в която е имало деца. Съобщава се за един ранен човек от паднал клон", "date": "2019.06.01", "title": "Няма пострадали хора при поройния дъжд в Пловдив"}
{"url": "https://www.novinite.bg/articles/176299/Fandakova-uchastva-v-otkrivaneto-na-obrazovatelen-centar-v-antichniya-kompleks-Serdika", "text": "Кметът на София Йорданка Фандъкова присъства на откриването на детски ателиета на територията на античния културно-комуникационен комплекс \"Сердика\". Това съобщиха от пресцентъра на Столичната община.Регионалният исторически музей в София организира нов информационно-образователен център в античния културно-комуникационен комплекс \"Сердика\" /Ларгото/, който се намира в частта му под бул. \"Княгиня Мария Луиза\". Предвидената специална програма представя част от бъдещите дейности на Центъра.В празничната програма имаше серия от демонстрации и ателиета за деца. Темите бяха свързани с античността - римски настолни игри, мозайки, монети и монетосечене, римско облекло и въоръжение. Партньор на Музея в тяхното осъществяване е Сдружението за антични реконструкции \"Mos Maiorum Ulpiae Serdicae\". Оборудването за Центъра е осигурено с финансовата подкрепа на асоциация \"Силви Вартан за България\".Програмата на новия информационно-образователен център предвиди след официалното откриване, което ще е в 10.30 ч., от 11.00 ч., да има презентация на тема римски игри, адаптирани за деца, демонстрации и ателие; от 12.00 ч., но ни предложи представяне на тема \"Мозайки\" и ателие за децата с интерес към древното мозаечно изкуство. От 13.00 ч. имаше презентация на тема \"Монети и монетосечене\" и беше включено ателие към нея. В 14.00 ч. ще има демонстрация на римско облекло и въоръжение.", "date": "2019.06.01", "title": "Фандъкова участва в откриването на образователен център в античния комплекс \"Сердика\""}
{"url": "https://www.novinite.bg/articles/176292/Protestirashti-majki-pred-Ministerski-savet-Da-spasim-decata-ot-sistemata", "text": "Точно в 11:00 часа, майки на деца с увреждания от инициативата „Системата ни убива“ излязоха на протест пред сградата на Министерския съвет. Предстои шествието да се придвижи до сградата на Народното събрание.Шествието е под наслов „Да спасим децата от системата! Да спрем неправомерното отнемане на деца!“. Основните искания на недоволните са за равнопоставеност в подкрепата за всички деца в България. Те настояват да се изравнят социалните помощи за децата в приемните семейства и за тези, които са сираци и се отглеждат от роднини.Майките искат още извеждането на дете от семейството да се предприема като крайна мярка при изчерпване на всички други възможности, а ако извеждането не се потвърди от съдебна инстанция, директорът на, подписал заповедта за отнемане на детето незабавно да бъде отстранен от длъжност.Те настояват още за изработването на нов концептуален фундамент - стратегия за семейството и детето, за изработването на съвременна методика за оценка на родителския капацитет и за въвеждане на законови механизми за строг и постоянен контрол върху работата на социалните работници, за търсене на административна и дисциплинарна отговорност при недобросъвестни и некомпетентни решения.Майките искат още забрана за оказване на натиск върху биологичните родители да се откажат от родителските си права, безкомпромисни действия в случаите \"деца раждат деца\", съвременна методика за оценка на родителския капацитет, механизми за контрол върху работата на социалните работници.По-рано от Министерството на труда и социалната политика излязоха с позиция, в която уверяват, че извеждането на дете от биологичното семейство е крайна временна мярка за закрила, която се базира на прецизно проучване и оценка на конкретния сигнал за дете в риск и се потвърждава със съдебно решение и такова решение се прилага за много крайни случаи на насилие, неглижиране и нарушаване на интереса на детето (склоняване към проституция, просия), като социалните работници и полицията извежда деца, само ако животът и здравето на детето са застрашени. Майките на деца с увреждания се заканиха, че ще превърнат недоволствата си в масови палаткови протести, ако исканията им не бъдат чути от отговорните институции.Полицейското присъствие в района е засилено", "date": "2019.06.01", "title": "Протестиращи майки пред Министерски съвет: Да спасим децата от системата!"}
{"url": "https://www.novinite.bg/articles/176298/Dvama-dushi-sa-s-marsilska-treska-uhapani-ot-karlej", "text": "За първи усложнения на пациенти след ухапване от кърлеж в Хасковска област за тази година, съобщават от РЗИ. По данни на здравната инспекция от Марсилска треска се лекуват двама души.От Спешно отделение в Хасково информираха, че при тях вече има пациенти, които търсят помощ след като са били ухапани от кърлеж. Най-често се търси лекарска помощ след почивни дни, обясниха още докторите.", "date": "2019.06.01", "title": "Двама души са с марсилска треска, ухапани от кърлеж"}
{"url": "https://www.novinite.bg/articles/176301/Piyan-policaj-sabori-bilbord-v-Plovdiv", "text": "Пиян полицай събори с автомобила си билборд до Централна гара в Пловдив. Инцидентът е станал около 05:30 ч. тази сутрин, съобщиха от полицията. На колелото на Централна гара автомобил „Хонда“ се блъснал в рекламен билборд, като от силата на удара съоръжението паднало. Шофьорът е полицейски служител, потвърдиха от МВР. Алкохолната му проба е положителна. Образувано е следствено дело. Няма пострадали при катастрофата, само материални щети. В момента на местопроизшествието са криминалисти на повторен оглед.", "date": "2019.06.01", "title": "Пиян полицай събори билборд в Пловдив"}
