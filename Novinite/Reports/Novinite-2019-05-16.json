{"url": "https://www.novinite.bg/articles/175555/Akciya-v-selo-Ochusha-po-signal-che-Stoyan-Zajkov-e-zabelyazan-tam", "text": "Акция в село Очуша по сигнал, че Стоян Зайков е забелязан там. Претърсва се къща. Заподозреният за убийството на млада жена в Костенец се издирва от седмица. Вчера негов съсед е намерен мъртъв на метри от дома си, припомни bTV. Полицията е обсадила Костенец и претърсва всяка къща. Една от версиите е, че Зайков се е укривал в къщата на втората жертва.", "date": "2019.05.16", "title": "Акция в село Очуша по сигнал, че Стоян Зайков е забелязан там"}
{"url": "https://www.novinite.bg/articles/175561/Policiyata-izdirva-16-godishna-ot-Burgas", "text": "16-годишната Патрисия Благоева Матеева се издирва от полицията, съобщиха от Областната дирекция на МВР - Бургас.Близки са подали сигнал, че снощи около 20:00 часа момичето е излязло от дома си и към този час е в неизвестност.Полицията в Бургас призовава гражданите разполагащи с информация относно местонахождението на Патрисия Матеева да съобщят незабавно на телефон 112 или в най-близкото поделение на МВР.", "date": "2019.05.16", "title": "Полицията издирва 16-годишна от Бургас"}
{"url": "https://www.novinite.bg/articles/175564/BABH-sprya-nad-2-100-kg-negodna-hrana-po-Velikden", "text": "За по-малко от месец, в периода от 15 април до 6 май, Българската агенция по безопасност на храните (БАБХ) извърши 4362 извънредни тематични проверки по повод празниците Великден и Гергьовден. Инспекторите от отделите „Контрол на храните“ при съответните областни дирекции по безопасност на храните (ОДБХ) проверяваха обекти за производство и търговия с храни, пакетиращи центрове за яйца, складове за търговия на едро с храни, заведения за обществено хранене и търговски обекти за търговия на дребно с храни, пазари и тържища, находящи се на територията на съответната област.Спрени от реализация и насочени за унищожаване са над 2100 кг храни от животински произход – говеждо месо, агнешки субпродукти, пилешки бутчета, млечни продукти, в това число близо 540 кг агнешко трупно месо без здравна и идентификационна маркировка, 5 л. краве мляко, 510 бр. кокоши яйца. Изтеглени и насочени за унищожаване са и близо 37 кг храни от неживотински произход, включително козунаци, ядки и добавки в храните.В резултат на проверките са съставени 57 акта за установяване на административно нарушение и са издадени 60 предписания.В рамките на тематичните проверки в търговската мрежа и заведенията за обществено хранене инспекторите на БАБХ следяха за първи път тази година и за наличието на здравна маркировка на трупното месо в различни цветове за страната на произход – син за месото от дребни преживни животни (ДПЖ) с произход България и червен за месо с произход различен от български (заклано в българска кланица, но с чужд произход). Проверявано е още за правилно съхранение на храните, спазване на сроковете на съхранение, коректно етикетиране и маркиране на яйца, включително за недопускане на яйца от клас „B“ в търговската мрежа, както и за наличие на документи за произход и безопасност.Най-честите несъответствия са свързани с предлагане на храни с изтекъл срок на годност, без здравна и идентификационна маркировка, без документи за произход и некоректно етикетирани съгласно действащото законодателство. Констатирани са нарушения и за извършване на дейност в обекти без регистрация по чл.12 от Закона за храните, неспазване наНаредбата за специфичните изисквания за млечните продукти – продажба на имитиращи продукти, съдържащи в състава си мляко заедно с млечни продукти, несъответствия на изискванията за качество и контрол за съответствие на пресни плодове и зеленчуци – предлагане на плодове и зеленчуци без необходимите обозначения. По време на проверките са установени пропуски във водените записи в дневниците за самоконтрол (по Системата за управление безопасността на храните), липса на проследимост на предлаганите храни, лични здравни книжки с изтекъл срок на валидност, неспазване на изискванията за температура при съхранение, за сграден фонд и оборудване и за лоши хигиенни условия.Част от проверките бяха извършени съвместно с представители на Икономическа полиция към областните дирекции на Министерството на вътрешните работи (ОДМВР), които се включиха в рамките на тяхната компетентност.", "date": "2019.05.16", "title": "БАБХ спря над 2 100 кг негодна храна по Великден"}
{"url": "https://www.novinite.bg/articles/175565/Intenziven-trafik-na-Kapitan-Andreevo-i-Lesovo-na-izhod-ot-stranata", "text": "Интензивен е трафикът за товарни автомобили на пунктовете „Капитан Андреево“ и „Лесово“ на изход от страната. Това съобщиха от ГД „Гранична полиция“. Нормален е трафикът по границите със Сърбия, Северна Македония, Гърция и Румъния.", "date": "2019.05.16", "title": "Интензивен трафик на „Капитан Андреево“ и „Лесово“ на изход от страната"}
{"url": "https://www.novinite.bg/articles/175537/Avtobus-na-gradskiya-transport-blasna-peshehodec-vav-Varna", "text": "Пешеходец е блъснат на спирка от автобус на градския транспорт. Това съобщиха от сектор „Пътна полиция“ към ОДМВР – Варна, цитирани от „Фокус”.Инцидентът е станал вчера. По данни на дежурния, пострадалият е слизал от таксиметров автомобил на спирката на НАП, когато е бутнат от автобус на градския транспорт. Вследствие на инцидента пострадалият е със счупена тазобедрена става, но е без опасност за живота.При друг инцидент, при рязко спиране на автобус на градския транспорт са пострадали двама от автобуса. Те са прегледани от медицински екип и са без опасност за живота. Общо 7 пътнотранспортни произшествия са обслужили екипите на „Пътна полиция“ през денонощието. При останалите са констатирани само материални щети", "date": "2019.05.16", "title": "Автобус на градския транспорт блъсна пешеходец във Варна"}
{"url": "https://www.novinite.bg/articles/175566/MVR-Na-17-maj-ot-pechatnicata-na-BNB-shte-izlyazat-avtomobilite-s-byuletinite-za-predstoyashtite-izbori", "text": "На 17 май в 8.15 часа от печатницата на БНБ (бул. \"Цариградско шосе“ 117) ще излязат автомобилите, натоварени с бюлетините за предстоящите избори, като охраната им ще поеме МВР. Това съобщиха от пресцентъра на МВР.На място представител на ГД \"Национална полиция“ ще даде подробности за създадената организация по охраната. ", "date": "2019.05.16", "title": "МВР: На 17 май от печатницата на БНБ ще излязат автомобилите с бюлетините за предстоящите избори"}
{"url": "https://www.novinite.bg/articles/175567/Karakachanov-otkri-Mejdunarodniya-festival-na-poetichniya-teatar-v-Ruse", "text": "Вицепремиерът и министър на отбраната Красимир Каракачанов откри в Русе Международния фестивал на поетичния театър „Борба и обич“. Участие ще вземат 13 състава от шест държави.120 деца и младежи от Северна Македония, Кипър, Сърбия, Молдова, Румъния и България ще покажат своите артистични умения в представянето на патриотична поезия в рамките на фестивала „Борба и обич“.На откриването днес присъства вицепремиерът Красимир Каракачанов, който поздрави участниците.„Децата трябва да познават преди всичко своята история, своята култура, своето изкуство, а не от малки да почнеш да ги приучаваш към някакви чужди образци и едва ли не да им обясняваш, че ние, като някакъв фактор в културата, историята, сме нещо второстепенно. Защото не е така“, коментира той.В паралелната програма са включени изложба с рисунки на деца от българските общности в чужбина и поетична вечер. Председател на журито е Елица Виденова, а в състава му са включени актьори и поети.", "date": "2019.05.16", "title": "Каракачанов откри Международния фестивал на поетичния театър в Русе"}
{"url": "https://www.novinite.bg/articles/175569/Verijna-katastrofa-e-stanala-na-AMTrakiya-kraj-Pazardjik", "text": "Верижна катастрофа е станала на 92-ия километър на автомагистрала“ Тракия“ в района на Пазарджик, като сигналът за инцидента е бил подаден в местната полиция в сряда около 16,30 ч., но за него говорителят на Областната дирекция на МВР в града Мирослав Стоянов съобщи днес.\r\nСблъсъкът е регистриран на метри от разклона за Панагюрище на аутобана, където 21-годишният М.Й. от Етрополе с лек автомобил „Опел“ застигнал и се блъснал последователно във „Фолксваген“ с водач Д.С.- 28г. от пловдивското село Царацово и в товарен автомобил „Скания“ с ремарке и управляван от румънски гражданин.\r\nВ резултат на удара в тях се блъснал и „Шевролет“ , зад волана на който бил пловдивчанинът Й.П.- 45г. За радост в резултат на верижната катастрофа няма тежко пострадали хора. Нанесени са материални щети по автомобилите. Заради огромния трафик снощи и ограниченото движение само в аварийната лента се наложи регулиране на движението от служители на „Пътна полиция“, докато екипи на „Спешна помощ“ и пожарната бяха на мястото на сблъсъка.\r\nТрима от ранените са били откарани в пазарджишката болница за преглед, но травмите не са сериозни, твърдят от здравното заведение.\r\n", "date": "2019.05.16", "title": "Верижна катастрофа е станала на АМ“Тракия“ край Пазарджик"}
{"url": "https://www.novinite.bg/articles/175542/Otpadna-zadaljenieto-na-advokatite-da-dokladvat-na-DANS-za-svoi-klienti", "text": "Депутатите окончателно одобриха промените в Закона за мерките срещу изпирането на пари, с които отпада задължението на адвокатите да докладват пред Държавна агенция „Национална сигурност“ (ДАНС) за съмнителни операции или сделки на свои клиенти, съобщава БГНЕС.Този ангажимент предизвика недоволството на гилдията, след като бе въведен в началото на тази година, и дори се стигна до множество протести пред Висшия адвокатски съвет. Причината – според адвокатите така те се превръщат в доносници и нарушават адвокатската тайна между тях и клиентите им, която е гарантирана от Конституцията. За да бъде взето компромисно решение се стигна до създаването на работна група, в чийто състав влязоха депутати от Комисията по вътрешна сигурност и обществен ред, както и представители на ДАНС и Висшия адвокатски съвет, а прецизираните текстове бяха внесени от ГЕРБ.Новите текстове предвиждат декларация за действителни собственици на фирми да подават само онези, които не са вписани в регистър Булстат или в Търговския регистър.С новите разпоредби отпада и задължението дружествата да внасят в спецлужбите вътрешните си правила срещу прането на пари. Те ще имат обаче на разположение половин година, след като ДАНС публикува рисковете на страницата си, да ги идентифицират и да ги включат в своите фирмени правилници.", "date": "2019.05.16", "title": "Отпадна задължението на адвокатите да докладват на ДАНС за свои клиенти"}
{"url": "https://www.novinite.bg/articles/175558/Globiha-6-abiturienti-za-pokazvane-prez-prozorcite-na-koli", "text": "Шестима абитуриенти са санкционирани на само за ден /на 15 май/ за неизползване на обезопасителни колани. Това съобщиха от пресцентъра на Областна дирекция на МВР – Велико Търново. Наложени са им глоби по фиш. От Пътна полиция са категорични, че ще продължат да следят зорко за стриктното спазване на правилата за движение, с цел недопускане на тежки пътни инциденти и опазване живота и здравето на завършващите и техните близки. И тази година Областната дирекция е предприела всички необходими мерки за недопускане, предотвратяване на инциденти и за обезпечаване на обществения ред, безопасността на движението по пътищата и недопускане на пътнотранспортни произшествия по време на абитуриентските балове.В тази връзка традиционно са проведени срещи с училищните ръководства и органите на местното самоуправление и местната администрация за координиране на действията и планиране на съвместни мерки по опазването на обществения ред и безопасността на движение по пътищата. Предвидено е засилено полицейско присъствие в районите около учебните заведения, където ще се събират автомобили, с които ще бъдат извозвани абитуриентите, маршрутите на тяхното придвижване и местата, в които ще се провеждат балове и тържествени чествания. Извършени са съвместни проверки с Регионална дирекция „Пожарна безопасност и защита на населението“, РЗИ – Велико Търново и др. в увеселителните заведения (ресторанти, барове, дискотеки, клубове и други), където ще се организират младежки празненства. Специално внимание е обърнато на пропускателния режим, с цел недопускане на лица с огнестрелно оръжие, агресивно поведение, в нетрезво състояние, видимо употребили наркотични вещества или техни аналози, които биха предизвикали нарушения на обществения ред. Проверено е състоянието на пожарната и аварийната безопасност на обектите, качеството на предлаганите хранителни стоки. Взети са необходимите мерки и по отношение на нерегламентирано използване на пиротехнически средства на обществени места.", "date": "2019.05.16", "title": "Глобиха 6 абитуриенти за показване през прозорците на коли"}
{"url": "https://www.novinite.bg/articles/175574/Nova-marka-za-yubileya-na-poshtite", "text": "\r\nПо случай 140-годишнината на \"Български пощи\" беше валидирана юбилейна пощенска марка\r\n\r\n\r\n\r\n\r\n", "date": "2019.05.16", "title": "Нова марка за юбилея на пощите"}
{"url": "https://www.novinite.bg/articles/175560/Ne-se-spazvat-zabranite-za-stroeji-vav-varnenskite-kurorti", "text": "\r\nСтроителството в курортите край Варна продължава, въпреки забраната, която вече е в сила. Ограничението важи до 1 октомври. Целта е да се гарантира спокойствието и комфорта на първите туристи, които вече са на почивка.\r\nВ курорта „Св. Константин и Елена“ продължава изграждането на търговски център. Багери разнасят строителни материали, а обектът не е ограден. Наоколо е прашно, пътната настилка е с дупки, градинките наоколо са изпотъпкани.\r\n\r\n\r\n\r\n\r\n\r\n\r\n\r\n", "date": "2019.05.16", "title": "Не се спазват забраните за строежи във варненските курорти"}
{"url": "https://www.novinite.bg/articles/175575/CIK-Izbiratelyat-shte-poluchi-razpiska-s-imeto-na-partiyata-za-koyato-e-glasuval", "text": "При машинното гласуване на евроизборите на 26 май избирателите ще упражняват правото си на глас посредством специална пластмасова смарткарта, която ще се поставя в четеца на машината. Това стана ясно при демонстрация на машинното гласуване в Централната избирателна комисия.След като упражни правото си на глас, избирателят ще получи разписка, в която ще бъде записана партията, за която е гласувал, както и дали е осъществил преференция за някой от кандидатите.Стефан Митков от екипа на фирма \"Сиела норма\", която спечели обществената поръчка за наемането на три хиляди машини за евроизборите, обясни:\"Тази машина, мисля че ще се убедите сами, че е по-лесна от работата с банкомат, а всички пенсионери си получават повечето пенсии от банкомат\".", "date": "2019.05.16", "title": "ЦИК: Избирателят ще получи разписка с името на партията, за която е гласувал"}
{"url": "https://www.novinite.bg/articles/175544/Tol-sistemata-shte-tragne-testovo-za-tri-meseca-ot-16-ti-avgust", "text": "Тол системата ще тръгне тестово за три месеца от 16-ти август. Това съобщи изпълнителният директор на Съюза на международните превозвачи Йордан Арабаджиев, цитиран от БГНЕС.\"Целта е да се види трафикът на тировете и автобусите. Едва след това ще се говори за обхват и цени\", добави Арабаджиев след среща с премиера Бойко Борисов по повод редица спорни въпроси около новата тол система, която трябва да заработи от август.родължават разговорите с превозвачите относно тарифите и обхвата на тол таксите. Имаме различия за тарифите, ние имаме предложения, които ще обсъдим. Ако е необходимо ще променим и законодателството\", заяви регионалният министър Петя Аврамова.\"В края на месеца МРРБ ще свика консултативен съвет, на който да се обсъдят и новите предложения\", съобщи още Аврамова.\"Окончателният размер на таксите ще бъде определен, след като бъде измерен реалният трафик на тежкотоварни камиони над 3,5 тона след три месеца тестов период\", съобщи Магдалена Милтенова от Конфедерацията на автобусните превозвачи.„В бъдещите разговори ще коментираме всеки един път. Мрежата ни в България е различна, ще представим карта на пътищата с нулева ставка от общо 10 800 километра“, каза още тя.", "date": "2019.05.16", "title": "Тол системата ще тръгне тестово за три месеца от 16-ти август"}
{"url": "https://www.novinite.bg/articles/175540/Edin-chovek-zagina-v-adski-chelen-udar-kraj-Lovech", "text": "На пътя Ловеч - село Умаревци е станала катастрофа, в следствие на която е загинал мъж на 69 години, предава МВР.Малко преди 17:30 часа вчера две леки коли са се ударили челно, като един от двамата шофьори е починал. Другият шофьор, който е на 18 години, се намира в болница без опасност за живота.Движението по пътя Ловеч - Левски, в участъка от Ловеч до село Умаревци, бе ограничено за всички автомобили, тъй като екипи на полицията правят оглед на произшествието.Водачите се пренасочват по обходен маршрут Ловеч - с. Горан - с. Умаревци и в двете посоки.", "date": "2019.05.16", "title": "Един човек загина в адски челен удар край Ловеч"}
{"url": "https://www.novinite.bg/articles/175535/Dneven-horoskop-za-chetvartak", "text": "Днес ще бъде един изпълнен с емоции ден, но не позволявайте емоциите да замъгляват преценката ви. Може да се наложи да помолите приятел за услуга днес.Днес хората ще ви казват \"не\" доста често, дори ще се стигне до спорове и разправии. Отстоявайте позицията си и поне един от тях ще размисли и ще бъде на ваша страна.  Не сте особено загрижени за репутацията си днес. Денят е подходящ да направите нещо, което искате отдавна, но не го правите, за да не разваляте репутацията си.Представителите на останалите зодии могат да намерят дневния си хороскоп ", "date": "2019.05.16", "title": "Дневен хороскоп за четвъртък"}
{"url": "https://www.novinite.bg/articles/175568/Edva-polovinata-ot-bolnite-ot-astma-v-Balgariya-sa-diagnosticirani", "text": "Родителите трябва да отглеждат децата си в естествена среда, която не е стерилна, за да избегнат появата на астма. Това каза пред БНР доц. Мария Стаевска, началник на Клиниката по алергология на Университетска болница „Александровска“, при старта на информационната кампания „Стоп на астмата“.Лице на инициативата е българският плувец Петър Стойчев:„Движението е важно не само за профилактиката на астма, но и за общото здраве на организма. Чрез спорта се подобрява виталният капацитет на белия дроб, подобрява се кръвообращението“.Едва половината от болните от астма в България са диагностицирани. Това се дължи предимно на ограничения достъп до специалисти. Между 50% и 75% от диагностицираните у нас имат лека астма, а 10% са с тежка форма на болестта. 339 млн. хора по света страдат от заболяването, а 1000 души на ден умират.У нас се провежда инхалаторна терапия на европейско ниво, а по Здравна каса има вече заплатени три модерни биологични терапии.„Лечението е с противовъзпалителни средства. Неоправдан е страхът у пациентите от инхалаторните кортикостероиди“, подчерта доц. Стаевска.Астмата може да се избегне, ако майките раждат естествено и ако до първата си година бебето не приема антибиотик. Рискови фактори за астмата са замърсеният въздух и тютюнопушенето.От 20 до 23 май в Александровска болница ще се проведат безплатни изследвания на дишането. До 25 септември в шест града в страната – София, Пловдив, Плевен, Бургас, Русе и Варна, ще има различни инициативи, свързани с националната пациентска кампания „Белодробно здраве във всички политики\", като целта е обществото да бъде информирано за болестта. ", "date": "2019.05.16", "title": "Едва половината от болните от астма в България са диагностицирани"}
{"url": "https://www.novinite.bg/articles/175557/Zadaljavat-sofiyanci-da-mahnat-klimaticite-ot-fasadite-na-sgradite", "text": "Нова наредбата ще зададе стандарти за облика на градските пространства, сградите и архитектурните ансамбли. Това обяви главният архитект на София Здравко Здравков, който даде отчет по повод 3 години от встъпването му в длъжност, предаде репортер на БГНЕС.Наредбата ще задължи всички софиянци, които са поставили външните тела на климатиците си по фасадите на сградите, да ги премахнат. Документът, който ще се отнася и до преместваемите обекти и рекламата в столицата, ще регламентира и проблема с капещите по тротоарите климатични системи и отвеждането на конденза от инсталациите, както и вдигания от тях постоянен шум. Нискочестотният шум и вибрации водят до безсъние, раздразнителност и в крайна сметка хората предприемат действия, които са нетипични за поведението им в нормално състояние – прерязване на кабели, използване на огнестрелно оръжие с цел повреда на съоръжението, физическа саморазправа, стана ясно при обсъждането на Наредбата миналата година.Според експертите освен за конденза и оттичането му, собствениците и фирмите, монтиращи климатични системи, трябва да са задължени да вземат необходимите мерки, свързани с избора, монтажа, експлоатацията и профилактиката на съоръженията, така че шумът и вибрациите от работата им да не бъдат доловими от живущите в съседни жилища. Очаква се наредбата да бъде гласувана до края на тази година и да влезе в сила от началото на следващата. Запитан дали тези стандарти ще важат със задна дата, той каза, че всеки собственик ще трябва да приведе сградата в съответствие с изискванията като за целта ще имат срок, в който да го направят.„Наредбата за градската среда е пилотна за София, а в последствие ще бъде направена подобна Наредба за цяла България. Идеята е съвместно с Министерството на културата да направим изискванията. В тази Наредба ще бъдат посочени съответните цветови решения, начина за разполагане на рекламата, местата за фасадно осветление, местата за разполагане на климатици и елементи по тези сгради“, заяви Здравков и поясни, че първоначално стандартите ще бъдат приложени на улиците „Граф Игнатиев“, „Шишман“, и „6-ти септември“.Предстоят да бъдат представени стандартите за градската мебел и за настилките, които вече са публикувани в сайта на НАГ.„Ние предлагаме срокът да е 3 години, но СОС ще вземе крайното решение“, обясни той и добави, че привеждането на сградите и елементите в съответствие със стандартите ще е за сметка на собствениците.„Наредбата има претенцията да подреди нещата в града. Търсихме примери как се прави по цял свят. Софийският модел сме заимствали от няколко европейски града, включително Лондон“, поясни Здравков и добави, че Наредбата е стартирала преди 2 години, когато фасадите на сградите са били сканирани с изключително модерни средства.„Крайната цел на наредбата е подреждането на града, с ясни цветови решения, оформяне на партери и осветление, като всяка сграда ще получи своето досие“, обясни Здравко Здравков и заяви, че целта е сградите да върнат първоначалния си, автентичен образ и подчерта, че желанието му е тези стандарти да важат за целия град. Той обеща още те да бъдат надграждани всяка година.Главният архитект обяви също така, че е създаден и „шрифт на София“, наречен \"София санс\". Той ще се използва за надписването на всички рекламни и информационни елементи.\"Идеята е да е ясно разпознаваем като бранд на София\", уточни той.", "date": "2019.05.16", "title": "Задължават софиянци да махнат климатиците от фасадите на сградите"}
{"url": "https://www.novinite.bg/articles/175529/Srednoshtna-policejska-obsada-na-Kostenec", "text": "Среднощна полицейска обсада на Костенец. Силите на реда издирват 43-годишният Стоян Зайков, заподозрян за убийството на бившата си партньорка, която беше намерена убита в петък. Вчера обаче, полицията откри и тялото на мъж, който живеел в непосредствена близост до дома на Зайков. 42-годишният Валентин Петров е бил убит с ловна пушка. Мъжът е съсед и трети братовчед на издирвания Стоян Зайков. Деляла ги една ограда. Пред колеги от  Trafficnews Валентин признал, че ако говори пред камера, Зайков може да посегне на живота му. Допускал и, че може да се укрива на тавана на къщата му, без да знае.В предаването \"Здравей, България\" главният секретар на МВР Ивайло Иванов съобщи, че все още няма категорични данни, че Зайков е извършител на убийството на  Валентин Петров вчера. \"Те са били съседи. Имали са роднинска връзка. Имали са и дразги назад във времето. От данните, които имаме от беседите, те не са имали пряк конфликт. Били са в чисто човешки отношения. Досега нямаме сигнал някой да е чул нещо, да е свидетел\", обясни Иванов.  Убитият мъж е и единият от разпитаните, след изчезването на Зайков. След поредното убийство в Костенец, в издирването на извършителя се включи целият отряд за борба с тероризма и екипи на Жандармерията. Специалните части започнаха щателно претърсване -  къща по къща. \"Със сигурност се знае, че убийството е извършено с огнестрелно оръжие. Има попадения от сачми\", категоричен бе главният секретар на МВР и допълни, че предполагаемият извършител на деянието не е притежавал законно оръжие. Той допълни, че вероятността Стоян Зайков да е посегнал на живота на съседа му е реална. \"Вероятност има. И докато не отхвърлим тази версия, тя си остава. Има и вероятност Стоян Зайков да се укривал в къщата на убития без негово знание. Колегите са извършили оглед в прилежащия периметър\", заяви още Ивайло Иванов.По информация на органите на реда Валентин Петров е живеел сам. Разведен е. Има дете. През деня е бил на работа. Бил забелязан за последно в 18 часа на предния ден. Направен е оглед на къщата му и са иззети веществени доказателства. А сигнали за местоположението на Стоян Зайков имало, но нито един от тях не е бил потвърден. ", "date": "2019.05.16", "title": "Среднощна полицейска обсада на Костенец"}
{"url": "https://www.novinite.bg/articles/175550/Chetirima-dushi-sa-zadarjani-pri-policejski-operacii-po-liniya-narkotici", "text": "Около 14 часа вчера криминалисти от РУ- Ихтиман проверили в района на основно училище в града 19- годишен криминално проявен местен младеж. От него са иззети две топчета с бяло прахообразно вещество, реагиращо на амфетамин. В полицейския арест вчера попаднал и 41- годишен самоковец, от чийто адрес криминалисти от РУ- Самоков иззели топче суха зелена тревиста маса, реагираща на канабис.По двата случая са образувани досъдебни производства. Полиетиленово пакетче с около 5 грама суха тревиста маса, реагираща на канабис, е иззето и от жителка на Етрополе, проверена вчера от служители на районното управление в града при провеждането на полицейска операция. 23- годишната е задържана за срок до 24 часа и срещу нея е образувано бързо производство. Бързо производство е започнато вчера и срещу 25- годишен жител на Сливница, в дрехите на когото криминалисти от районното управление в града открили топче тревиста маса с мирис на марихуана. Мъжът е задържан с полицейска мярка за срок до 24 часа.", "date": "2019.05.16", "title": "Четирима души са задържани при полицейски операции по линия „наркотици“"}
{"url": "https://www.novinite.bg/articles/175576/Ostaviha-v-aresta-kipareca-pregazil-kradec-v-Bolyarino", "text": "Съдът в Пловдив прие, че разследването по делото е в съвсем ранен етап и тепърва ще се изясняват важни въпроси за механизма на извършването му. Към момента са налице данни, че обвиняемият е нарушил правилата за движение и умишлено е причинил смъртта на жертвата. От автотехническата експертиза и снимките на местопрестъплението става ясно, че ударът е направен с предната част на автомобила. Освен това има данни и за втори удар на местопроизшествието, при който е пострадал един от свидетелите.Според съда са налице данни за уседналост на обвиняемия, тъй като той развива стопанска дейност, предоставя работни места и няма опасност да се укрие. Съдът счита, че при мярка, различна от задържане под стража, съществува реална опасност от извършване на повторно престъпление.В съдебната зала преди заседанието, кипърецът заяви: ,,", "date": "2019.05.16", "title": "Оставиха в ареста кипъреца, прегазил крадец в Болярино"}
{"url": "https://www.novinite.bg/articles/175548/Ajfelovata-kula-navarshi-130-godini", "text": "Айфеловата кула празнува 130-я си рожден ден като френската столица отбеляза събитието със светлинно шоу около известния символ на Париж.Изградена за Световното изложение през 1889 г., кулата, която се извисява на височина от 324 м и тежи 7300 тона – и днес привлича по 7 млн. посетители на година.Въпреки призивите за разрушаването на монумента в годините след световното изложение, скоро Айфеловата кула се превръща в символ на Париж и в най-посещаван паметник.Кристоф Жирар, който наблюдава културните въпроси в кметството на Париж, заяви, че неотдавнашният пожар в катедралата Нотър Дам, който разруши кулата и по-голямата част от покрива на храма - е събудил хората за \"важността на нашето наследство\" и че то \"може да изчезне или да бъде повредено“.Кулата е най-високата съоръжение в света в продължение на 41 години до изграждането на сградата на „Крайслер“ в Ню Йорк през 1930 година.", "date": "2019.05.16", "title": "Айфеловата кула навърши 130 години"}
{"url": "https://www.novinite.bg/articles/175534/Zimbabve-e-prodala-blizo-100-slona-na-Kitaj-i-Dubaj-za-27-mln-dolara", "text": "Държавата Зимбабве е продала близо 100 слона на Китай и Дубай за шест години, като общата цена  възлиза на 2,7 млн. долара, съобщи Агенцията за дивата природа в страната. Причината за това е свръхпопулация.Говорителят на Агенцията Тинаше Фараво заяви пред АФП, че слоновете в Зимбабве пренаселват националните паркове, навлизат в човешките селища, унищожавайки култури и освен това представляват риск за човешкия живот.\"Имаме 84 000 слона срещу капацитет от 50 000\", каза говорителят, оправдавайки продажбите. „Вярваме в устойчивото използване на ресурсите, така че продаваме няколко слона, за да се погрижим за останалите“.Фараво каза, че 200 души са загинали при \"конфликти между хората и животните\" през последните пет години, \"и поне 7000 хектара култури са били унищожени от слонове\".Естественото местообитание на животните е изчерпано от промените в климата, добави той, а периодичните суши натоварват допълнително и без това претоварените национални паркове, принуждавайки животните да търсят храна и вода по-далеч.Фараво допълни, че парите от законните продажби са разпределени по проекти за борба с бракониерството, за консервационни дейности и за научни изследвания.Според местно списание, 93 слона са били безопасно откарани в паркове в Китай, а други 4 - в Дубай между 2012 и 2018 г. Те са били продадени в ценови диапазон между $ 13,500 и $ 41,500 всеки.Ботсвана, Намибия, Замбия и Зимбабве призоваха за облекчаване на глобалната забрана за търговията със слонова кост поради нарастващия брой животни в някои региони.Но през последното десетилетие популацията на слоновете в Африка е спаднала с около 111 000 до 415 000, до голяма степен поради бракониерството за слонова кост, според Международния съюз за опазване на природата.", "date": "2019.05.16", "title": "Зимбабве е продала близо 100 слона на Китай и Дубай за 2,7 млн. долара"}
{"url": "https://www.novinite.bg/articles/175579/Osadiha-kmeta-na-Obshtina-Rodopi-shte-vrashta-polovin-milion", "text": "Специализираният наказателен съд осъди на една година лишаване от свобода с 3 години изпитателен срок кмета на община Родопи Йордан Шишков, съобщава Агенция Фокус.  Той е осъден по обвинение в безстопанственост, от което са настъпили щети за общината в размер на малко над 459 000 лева. Съдът е приел, че в качеството си на длъжностно лице той е сключил две сделки по изпълнение на договори на Общината с \"Интегрирани пътни системи\" АД - София, съгласно които са били предвидени неустойки за всяко забавено плащане от общината. Въпреки че тези клаузи не съществували в първоначално подписаният договор, общината платила един път 148 472 лв. и втори път - 311 182 лв., заради подписаните от кмета допълнителни спогодби.  Решението на Съда задължава Шишков да възстанови пълния размер на нанесената щета. Той също така трябва да плати и разноските по делото, възлизащи на над 2500 лв., както и 18 300 лв. държавна такса върху уважения размер на гражданския иск. От Специализираната прокуратура съобщават, че ще обжалват условната присъда, както и признаването му за невиновен по обвинение за сключване на договори с търговски дружества, без осигурено в общинския бюджет финансиране за изпълнението им. Според прокурорите, от това община Родопи е загубила още 116 000 лева.", "date": "2019.05.16", "title": "Осъдиха кмета на Община Родопи, ще връща половин милион"}
{"url": "https://www.novinite.bg/articles/175553/Vaorajenite-sili-nyama-da-uchastvat-v-operacii-na-MVR", "text": "Армията няма да подпомага държавните органи при операции за противодействие на заплахи с висока степен на опасност за населението.Предложението военните да се включват в такива операции, залегнало в проектозакона на Министерски съвет за промени в Закона за въоръжените сили, беше отхвърлено на второ четене от депутатите в пленарна зала.„Идеята е добра, но текстът не е прецизиран“, коментира председателят на Комисията по отбрана в Народното събрание Константин Попов.„Това, което гласувахме в зала, армията няма да участва в такива операции. Текстът не беше добре формулиран, нямаше необходимата конкретност и създаваше двусмислие. Точно поради тази причина този текст не беше приет в комисията и армията няма да участва в такива операции, които би трябвало да са отговорност на МВР, по-специално на жандармерията. Сега, друг е въпросът, ако се внесе сериозна конкретика, дефинират се ясно понятията, тогава, да, можем да го премислим. Но, когато не е ясна идеята, няма смисъл да се приемат такива текстове. Това е законопроект на МС. Аз смятам, че по принцип идеята не е лоша, но просто е не добре формулирана. При обсъждането в комисия това беше отчетено и затова направихме това предложение и това предложение отпадна. В края на краищата имаме разделение на властите. Министерски съвет не може да диктува това, което се случва в Народното събрание“, каза Попов.С промените в Закона за въоръжените сили се създава Съвместно командване на специалните операции. Командването  ще бъде пряко подчинено на началника на отбраната.", "date": "2019.05.16", "title": "Въоръжените сили няма да участват в операции на МВР"}
{"url": "https://www.novinite.bg/articles/175543/Angela-Merkel-EK-veche-ne-moje-da-spre-Severen-potok-2", "text": "\r\nСпоред канцлера на ФРГ Ангела Меркел Европейската комисия вече не е в състояние да спре изпълнението на проекта за газопровода „Северен поток-2“, съобщава германското икономическо издание „Ханделсбат“.\r\n\r\n\r\n\r\n\r\n\r\n", "date": "2019.05.16", "title": "Ангела Меркел: ЕК вече не може да спре „Северен поток-2“"}
{"url": "https://www.novinite.bg/articles/175552/Kostenec-ostava-po-zasileno-policejsko-prisastvie", "text": "Продължава издирването на заподозрения за убийство в Костенец. Полицейските сили ще останат в района докато не бъде задържан, съобщи на брифинг главният секретар на МВР главен комисар Ивайло Иванов. Към момента няма категорични доказателства, че двете убийства са извършени от един и същи човек, съобщи Ивайло Иванов. Във връзка с убийството на 42-годишния от града, открит вчера, той подчерта, че към момента е изяснено, че двамата с издирвания са съседи и са в роднинска връзка. Две различни са оръжията, използвани за извършването на двете престъпления.Няма данни за пряк конфликт между тях. В годините назад издирваният е извършвал кражби от дома на убития, но отношенията са били като между съседи, няма сигнали в полицията за пряк конфликт или дрязги между тях. След приключването на експертизите ще има яснота  за настъпването на смъртта на убития съсед, открит вчера. На етапа няма конкретни данни дали издирвания е свързан с убийството му. Сигналите във връзка с местонахождението на издирвания са недостатъчни. Разчитаме на информация от хората и ще сме благодарни за всяка информация от граждани, която ще подпомогне работата на полицията, заяви директорът на ОДМВР-София ст. комисар Николай Спасов, който подчерта, че разположените в и край Костенец сили на реда са гаранция за безопасността на хората.", "date": "2019.05.16", "title": "Костенец остава по засилено полицейско присъствие"}
{"url": "https://www.novinite.bg/articles/175545/Darjavnite-bolnici-v-Garciya-stachkuvat", "text": "Държавните болници на Гърция стачкуват днес с искане на по-добро заплащане и съвременно медицинско оборудване, съобщава БНР. Те обвиняват правителството, че принуждава хората да се лекуват в частни клиники.Здравните заведения ще приемат само спешни случаи. Причината за стачката е искане за повече средства за здравеопазването. Лекарите предупреждават, че в голяма част от болниците липсват специалисти по основни направления.В последните 5 години в болниците работят 6 хиляди медици по-малко поради ниското заплащане. Добрите специалисти напускат страната, оплакват се лекари и пациенти.Поради драматичното състояние в държавните болници, съобщават лекарите, пациентите са принудени да се лекуват в частни клиники.Синдикатът настоява на всички медицински работници да се признае работа в тежки и рискови условия.Лекари от цялата страна протестират пред министерството на здравеопазването. Гръцките медици призовават правителството да вземе незабавни мерки.", "date": "2019.05.16", "title": "Държавните болници в Гърция стачкуват"}
{"url": "https://www.novinite.bg/articles/175549/Merkel-Evropa-tryabva-da-se-izpravi-sreshtu-Kitaj-Rusiya-i-SASht", "text": "В обширно интервю в навечерието на изборите за Европейски парламент германският канцлер Ангела Меркел заяви, че Европа трябва да промени позицията си, за да посрещне предизвикателствата, поставени от трите ѝ основни глобални конкуренти - Китай, Русия и САЩ. Канцлерът даде интервю за журналисти от германския вестник „Зюддойче цайтунг“, съобщава БГНЕС.\"Те - Китай, Русия и Съединените щати, ни принуждават да търсим общи позиции отново и отново. Често е трудно, като се имат предвид различните ни интереси. Но ние правим това - достатъчно е да припомним, например, нашата политика по отношение на конфликта в Украйна\".\"Европейският съюз трябва да натрупа политическа сила, съизмерима с нашите икономически възможности, за да действа независимо от големите сили\", казва още Меркел.Канцлерът сочи като пример действията на Европа по договора за ограничаване на ядрената програма на Иран, от който американският президент Доналд Тръмп извади страната си, наричайки споразумението с Техеран \"ужасна едностранна сделка, която никога не би трябвало да бъде сключена\".„Германия и нейните съюзници, включително Великобритания, разработват нова платежна система, която ще позволи на техните компании да заобикалят американските санкции срещу Техеран”, пише в този контекст в. „Таймс“.„Германия, Франция и Обединеното кралство имат различен подход към иранското споразумение, отколкото САЩ”, каза Меркел, добавяйки, че в тази ситуация \"въпреки всички наши различия в други области, Европа споделя интереси с Русия и Китай”.\"Много хора се притесняват за Европа, включително и аз,\" каза германският канцлер. \"Това означава, че се чувствам още по-задължен да се присъединя към другите, за да има Европа бъдеще”, посочи още тя.Както пише \"Таймс\" Меркел твърди, че ЕС трябва да отложи вътрешните си конфликти и да разработи по-агресивна външна и отбранителна политика.„Интервюто с Меркел е взето в един важен момент - вече 14 години тя е на канцлерския пост. Нейната партия - Християндемократическият съюз – напоследък губи позиции, въпреки че някои смятат, че Меркел е доста популярна и може да остане на поста си до края на четвъртия мандат до 2021 г.”, пише „Гардиън“.", "date": "2019.05.16", "title": "Меркел: Европа трябва да се изправи срещу Китай, Русия и САЩ"}
{"url": "https://www.novinite.bg/articles/175578/Kmetat-na-Nyu-Jork-vliza-v-nadprevarata-za-Beliya-dom", "text": "\r\nКметът на Ню Йорк Бил де Блазио се включи в надпреварата за президентската номинация на Демократическата партия за изборите през ноември догодина, предаде Асошиейтед прес.\r\n\r\nДе Блазио обяви кандидатурата си във видеоклип, публикуван рано тази сутрин от предизборния му екип. Той може да срещне затруднения да се отличи сред мнозината други кандидати за тази номинация, чиито политически възгледи също клонят към лявата част на политическия спектър, отбелязва АП.Кметът на най-големия американски град е изправен и пред скептицизъм в Ню Йорк. Според неотдавнашно проучване 76 на сто от нюйоркчаните смятат, че той не трябва да се кандидатира. Де Блазио обаче отхвърли неблагоприятните проучвания, заявявайки, че посланието му за борба с финансовото неравенство ще бъде посрещнато добре от обикновените американци.\"В този свят има много пари. В тази страна има много пари. Те просто са в грешните ръце\", казва Де Блазио в началото на записа. \"Кандидатирам се за президент, защото е време да поставим работещите хора на първо място\", добавя той.Кметът на Ню Йорк може да се похвали с прогресивните си постижения, включително всеобщо достъпни грижи за деца на възраст под 5 години, въвеждането на минимално заплащане от 15 долара на час и платени болнични. Той постигна това в град с 8 милиона жители, което го прави по-голям от повечето щати на САЩ, отбелязва Ройтерс.Конкурентите му за номинацията на Демократическата партия обаче включват либерални икони като сенаторите Бърни Сандърс и Елизабет Уорън, както и бившия вицепрезидент на Барак Обама Джо Байдън.С кандидатурата си на национално равнище Де Блазио се опитва да получи роля, която му се изплъзна като кмет на най-големия град в САЩ, отбелязва АП. При встъпването си в длъжност през 2014 г. той изглеждаше готов да стане една от водещите фигури в зараждащото се ляво крило на Демократическата партия, но това не се случи.Според политически наблюдатели дори ако кандидатурата на Де Блазио не спечели популярност, той ще успее да популяризира своите политики и евентуално да се стреми към място в бъдещи правителства на президенти от Демократическата партия.Поради ограничение за броя на мандатите Де Блазио не може отново да се кандидатира за кмет на Ню Йорк.\r\n", "date": "2019.05.16", "title": "Кметът на Ню Йорк влиза в надпреварата за Белия дом"}
{"url": "https://www.novinite.bg/articles/175581/Balgariya-i-Albaniya-shte-podgotvyat-nova-Spogodba-za-socialna-sigurnost", "text": "Министърът на труда и социалната политика Бисер Петков се срещна с посланика на Албания в България Доника Ходжа по нейна инициатива. По време на разговора беше обсъдена подготовката на нова Спогодба за социална сигурност между двете страни. Към момента отношенията между България и Албания в областта на социалната сигурност са уредени от Спогодба по държавното обществено осигуряване, която е в сила от 1954 г.Министър Петков и посланик Ходжа изразиха желание документът да бъде актуализиран в контекста на динамично развиващите се икономически отношения и нарастващия брой български и албански граждани, които работят в двете страни, а преговорите за подготовката му да стартират възможност най-скоро. Подписването на спогодбата ще насърчи заетостта и мобилността на работната сила и ще помогне за по- добрата защита на осигурителните права на гражданите, които работят в България и Албания, каза министър Петков. По време на срещата бяха обсъдени и двустранните отношения между двете страни в областта на труда и социалната политика и възможностите за задълбочаване на сътрудничеството в тези сфери. Посланик Доника Ходжа благодари за подкрепата, която България оказва на Албания за членство в Европейския съюз и изрази надежда, че двете страни ще продължат да обменят опит и добри практики в областта на труда и социалната политика.", "date": "2019.05.16", "title": "България и Албания ще подготвят нова Спогодба за социална  сигурност"}
{"url": "https://www.novinite.bg/articles/175551/Razkriti-sa-izvarshiteli-na-krajbi-v-Etropole-i-Samokov", "text": "В края на миналата седмица жителка на Етрополе сигнализирала в полицията, че от дома й е извършена кражба на телевизор. След активни оперативно- издирвателни действия криминалистите влезли в дирите на извършителя- 52- годишен местен жител. Инкриминираната вещ също е намерена и възстановена на пострадалата.Извършителка на кражба от местен хипермаркет бе разкрита и след бързи действия на самоковските полицаи. 55- годишната криминално проявена и осъждана жена от същия град предала доброволно отнетата дреха, която била възстановена на собственика. Материалите по двата случая са изпратени в съответните районни прокуратури с мнение за прилагане разпоредбите на чл. 218Б от НК.", "date": "2019.05.16", "title": "Разкрити са извършители на кражби в Етрополе и Самоков"}
{"url": "https://www.novinite.bg/articles/175583/60-ot-izmamite-s-evrofondove-v-Balgariya-sa-prekrateni-ili-othvarleni", "text": "\r\n60 процента от проверяваните в България случаи на измами с европейски средства са били отхвърлени или прекратени от прокуратурата. Това се казва в доклад на Европейската сметна палата за противодействието на измамите със средства от европейските кохезионни фондове през последните пет години. Освен България европейските одитори са направили проверка и във Франция, Унгария, Гърция, Латвия, Румъния и Испания.\r\n\r\n\r\n\r\n\r\n\r\n\r\n", "date": "2019.05.16", "title": "60% от измамите с еврофондове в България са прекратени или отхвърлени"}
{"url": "https://www.novinite.bg/articles/175562/Evropejskata-komisiya-globi-5-golemi-banki-za-dogovaryane-na-valutni-kursove", "text": "\r\nАнтитръстовият орган на ЕС наложи глоба на пет големи банки - включително Barclays и Citigroup - за тайни споразумения на огромния валутен пазар.\r\n\r\n\r\n\r\n\r\n", "date": "2019.05.16", "title": "Европейската комисия глоби 5 големи банки за договаряне на валутни курсове"}
{"url": "https://www.novinite.bg/articles/175572/Svlachishte-pomete-53-sgradi-i-djamiya-v-Turciya", "text": "\r\nГолямо свлачище унищожи 53 сгради и джамия в черноморската провинция Орду в северна Турция в четвъртък сутринта.\r\n\r\n\r\n\r\n\r\n\r\n\r\n\r\n\r\n\r\n", "date": "2019.05.16", "title": "Свлачище помете 53 сгради и джамия в Турция"}
{"url": "https://www.novinite.bg/articles/175527/Dnes-oblachnostta-shte-e-predimno-znachitelna", "text": "Днес облачността ще е предимно значителна, с временни разкъсвания над западните и централните райони. Преди обяд на места в Източна България ще има превалявания от дъжд. След обяд ще се развива купесто-дъждовна облачност и на места, главно в Западна и Централна България ще има краткотрайни, в отделни райони интензивни валежи, придружени с гръмотевици. Вятърът ще е слаб до умерен, в западната половина от страната от север-северозапад, а в източната - от изток-югоизток. Максималните температури ще са предимно между 18°-23°, в София около 18°.Над планините ще е предимно облачно, по високите части и мъгливо. Ще има валежи от дъжд, над 2000 метра - от сняг, в следобедните часове, на места с гръмотевици. Ще духа слаб до умерен вятър от юг-югоизток. Максимална температура на височина 1200 метра около 12°, на 2000 метра - около 5°.По Черноморието ще е предимно облачно, на места с превалявания от дъжд. Ще духа слаб до умерен вятър предимно от изток. Максимални температури на въздуха: 18°-21°. Температурата на морската вода е 15-16°. Вълнението на морето ще е 2-3 бала.", "date": "2019.05.16", "title": "Днес облачността ще е предимно значителна"}
{"url": "https://www.novinite.bg/articles/175536/NSI-Mnozinstvoto-uchiteli-sa-jeni-nad-55-g", "text": "\r\nВ системата на образованието работят 50 8466 учители, сочат данните на НСИ.\r\n\r\n\r\n\r\n\r\n\r\n\r\n\r\n", "date": "2019.05.16", "title": "НСИ: Мнозинството учители са жени над 55 г."}
{"url": "https://www.novinite.bg/articles/175570/Sled-signal-za-Zajkov-Shokova-granata-po-kashta-v-Ochusha", "text": "Спецчастите хвърлиха шокова граната в къща в село Очуша по сигнал, че заподозреният за двете убийства в Костенец Стоян Зайков се намира вътре, предаде Нова.Действията били предприети след получен сигнал, че заподозреният се укрива на въпросния адрес. Зайков обаче не бил открит там.Самата шокова граната предизвиква силен звук и светлина с цел да дезориентира човек.Вече седми ден се издирва заподозрения Стоян Зайков. Той е заподозрян за убийството на бившата си приятелка, както и това на неговия съсед и братовчед, чието тяло било намерено огнестрелна рана от ловна пушка. Все още не е ясно дали е жертва на издирвания.", "date": "2019.05.16", "title": "След сигнал за Зайков: Шокова граната по къща в Очуша"}
{"url": "https://www.novinite.bg/articles/175563/Novi-i-mnogo-interesni-materiali-ot-Aladin", "text": "Тази година ще бъде емблематична за цялото творчество на Дисни. Триумфално възраждане на най-бележитите филмови класики, поднесени безапелационно чрез последните кинематографични технологии, и категорична заявка за продукции, които ще се помнят дълго. Със сигурност Аладин е една от тях. Анимацията, с която много от нас асоциират детството си, се завръща не просто за да припомни, а за да вдъхнови и буквално да ни срази с новия оригинален прочит, който включва брилянтна актьорска игра ослепителна картина и вълнуващ разказ.За да повдигнем още повече завесата и да подсилим нетърпението, ви каним заедно с нас да научите интересни подробности от снимачната площадка с новото видео зад кадър Чудо. В него звездите във филма Уил Смит, Наоми Скот и Мена Масуд разказват за магията, наречена Аладин, снимачния процес в невероятните декори и други любопитни моменти. Друг нов материал е и специален клип от филма, който показва знаковата среща между красивата принцеса и уличния крадец.Там акцентът пада върху чудесата, които се крият извън книгите и стените на двореца и които са много чужди за Жасмин. Появата на Аладин обаче ще промени скучния й и еднообразен живот и ще го превърне в шеметно приключение. За брилянтната визия на филма режисьорът Гай Ричи черпи вдъхновение от различни екзотични локации, приказките от сборника „Хиляда и една нощ“ и, разбира се, идеята поредната филмова класика да се завърне в цялата си прелест. Сценарият е дело на голям екип от професионалисти, сред които Джон Аугуст (Ангелите на чарли, Голяма риба, Чарли и шоколадовата фабрика) и Рон Клемънтс, който стои зад сценария на оригиналната анимация. В актьорския състав на филма влизат младият талант Мена Масуд като Аладин, Наоми Скот (Звездни рейнджъри) като принцеса Жасмин, Марван Кензари (Бен-хур, Убийство в Ориент Експрес, Мумията) като злия Джафар и любимецът на зрителите Уил Смит (Мъже в черно, Аз, роботът, Аз съм легенда) като духа от лампата.Желанията се сбъдват на 24 май в кината на 2D, 3D, IMAX 3D и 4DX в дублирана и субтитрирана версия.", "date": "2019.05.16", "title": "Нови и много интересни материали от \"Аладин\"!"}
{"url": "https://www.novinite.bg/articles/175571/Anketa-sred-evropejci-ES-se-razpada-do-20-godini", "text": "\r\nПовечето европейци вярват, че Европейският съюз най-вероятно ще се разпадне в рамките на едно поколение, въпреки че подкрепата за Общността достигна връх, невиждан от повече от 25 г., пише \"Гардиън\".\r\n\r\nВ Германия, Франция, Белгия, Италия, Холандия, Австрия, Словакия, Румъния, Гърция, Чехия и Полша мнозинството от анкетираните са на мнение, че разпадане на ЕС е \"реалистична възможност\" през следващите 10-20 г.\r\nПроучването, поръчано от Европейския съвет за външна политика, показва, че 58% от хората във Франция вярват, че ЕС е много вероятно или вероятно да не съществува до 20 г. Пред Франция е само Словакия, където 66% споделят тази позиция.\r\nОт 14-те държави (повече от 70% от местата в Европейския парламент), които са анкетирани от YouGov, само в Швеция (44%), Дания (41%) и Испания (40%) по-малко от 50% прогнозират край на Общността.\r\nВсеки трима на десет души казват, че конфликт сред страните членки на ЕС е реалистична възможност. 1/3 от анкетираните във Франция и Полша вярват, че може да избухне война в Общността.\r\nЕвропейците също се притеснени за колебливия просперитет. Проучването е установило, че само 1/3 от германците и ¼ от италианците и французите имат пари в края на месеца за несъществени разходи като ваканции и луксозни стоки.\r\nВ Европа ¾ мислят, че политиката е разбита на национално и на европейско ниво. Във Франция само 15% са на мнение, че политическата система работи добре.\r\nСондажът разкрива още, че почти 92% от анкетираните смятат, че ще изгубят, ако ЕС се разпадне.\r\nИначе подкрепата за еврочленството е на най-високото си ниво от 1983 г.\r\n", "date": "2019.05.16", "title": "Анкета сред европейци: ЕС се разпада до 20 години"}
{"url": "https://www.novinite.bg/articles/175531/CIK-predstavya-mashinite-za-elektronno-glasuvane", "text": "Централната избирателна комисия и фирмата-доставчик на електронните машини за гласуване ще представят устройствата, с които на 26 май в 3000 секции ще може да се гласува машинно.Устройствата вече са минали през одит, който е проверил достоверността на вота.Преди дни членове на ЦИК посетиха склада, в който бяха доставени машините, за да се уверят, че устройствата се съхраняват и охраняват правилно.", "date": "2019.05.16", "title": "ЦИК представя машините за електронно гласуване"}
{"url": "https://www.novinite.bg/articles/175539/Cherven-kod-za-opasnost-ot-navodneniya-v-Severna-Rumaniya", "text": "Националният институт по хидрология и управление на водите в Румъния издаде тази сутрин предупреждение \"червен код\" за опасност от наводнения във водосборните басейни на няколко реки в северните окръзи Марамуреш и Бистрица-Нъсъуд, съобщава Медиафакс.Хидролозите предупреждават, че се очакват гръмотевични бури, силни ветрове и поройни дъждове в много части на страната до 17 май, както и опасно прииждане на реките Сомешул Маре, Шиеу, Иза и Вишеу в северната част на страната.Близо 40 души са евакуирани в окръг Бистрица-Нъсъуд, а няколко семейства от окръг Муреш са заминали при роднини след поройните дъждове през изминалата нощ.Наводнени са над 100 къщи, близо 400 дворове и над 50 мазета. Военни пожарникари участват в изпомпването на водата от наводнените жилища и обществени обекти. ", "date": "2019.05.16", "title": "Червен код за опасност от наводнения в Северна Румъния"}
{"url": "https://www.novinite.bg/articles/175533/26-poveche-zapochnati-stroeji-prez-parvoto-trimesechie", "text": "26% повече са започнатите строежи през първото тримесечие на годината, спрямо същия период на 2018-та, отчетоха от Националния регистър за ново строителство и реконструкции в България на конференция, проведена късно в сряда. Общата им разгъната застроена площ (РЗП) е 1,75 млн. квадрата. При жилищните обекти ръстът е 50%, като са започнатите обекти в сегмента са с РЗП от 1,046 млн. кв. м.По-голяма част, над половината от квадратурата се пада на София - 550 хил. кв. м, което представлява 76% от обема за аналогичния период на 2007 г., когато бе последният връх в инвестиционно-строителната активност за обекти от поне 1000 кв. м. В Пловдив обаче са надминали с 23% вече максимума, постигнат преди 12 години и в периода януари-март 2019-та са започнали строителството на 150 хил. квадрата жилища. Подобно е положението и в Бургас, където обемът на започнатите площи е надминат, макари само с 1 на сто. Във втория по големина наш черноморски град през първото тримесечие е започнато строителството на 59,5 хил. кв. м. За периода януари-март 2019-та промишленото строителство отчита ръст от 44,3% на годишна база, като е даден старт на изграждането на обекти с РЗП от 343 хил. кв. м. В сегмента на ваканционните имоти увеличението е 55% с РЗП от 48,5 хил. кв. м, а при офисните сгради е регистриран спад от 6,87% до 143,54 хил. кв. м.През миналата година започнатото строителство на сгради от минимум 1000 квадрата е 68% от обема за рекордната 2007-ма, като при жилищните площи делът е 43 на сто, отчита още статистиката на регистъра. За 2018-та, спрямо предходната година са започнати 26,7% повече обекти с почти 6,6 млн. кв. м РЗП, като увеличението се равнява на 1,4 млн. квадрата. „Това показва, че голяма част от строителния отрасъл се възстановява бързо и шеста поредна година има двуцифрен ръст на увеличението на строителството. Започнатите жилищни кооперации са с 42,9% повече на годишна база и РЗП-то им достига 3,98 млн. квадрата. На практика това е сегментът, който движи цялото високо строителство в страната”, каза Петър Каменов от регистъра. При промишлените сгради ръстът е близо 16% и РЗП от 1,3 млн. кв. м или 140 хил. кв. м повече. В сегмента на офисите увеличението е 27,61% и площ от 350 хил. кв. м. При специализираните публични обекти (болници, училища, детски градини) също има сериозен ръст от 26,64%, като основно повишението се дължи на инвестиционния интерес за изграждане на частни училища. При започнатите хотели обаче за миналата година има спад от почти 24% до 320 хил. км. м, защото през 2017-та година е имало пик в изграждането на такива обекти. Подобна е конюнктурата и за търговските сгради, където има намаление на стартиралите проекти с 11,14%. Във ваканционните имоти за втора поредна година се отбелязва ръст и той е 7%, а РЗП-то на започнатите сгради за 2018-та е 140 хил. кв. м, като те са основно по Черноморието. При новото строителство за миналата година отново безспорен лидер е столицата. Делът й е близо 36% от общото РЗП в страната, като ръстът спрямо 2017-та е 21%, а площите достигат 2,4 млн. кв. м. Близо 2 млн. квадрата се падат на градежите на жилища, като увеличението на годишна база е 48%. В област Пловдив за 2018-та са започнати обекти с площ от 1,06 млн. кв. м и е отчетен ръст от 48%. 360 хил. квадрата се падат на промишлените сгради и логистичните центрове. Със 740 хил. кв. м стартирали строежи и ръст от 38% се отчита за миналата година в област Варна. При хотелите в морската столица има ръст от 705 до 140 хил. квадрата. След 4 години на спад, през 2018-та в Бургаска област е регистрирано увеличение на новото строителството с 12,44% до 588,2 хил. кв. м РЗП. Там има бум на градското жилищно строителство със 77 на сто. Другите динамично развиващи се райони на страната са област Стара Загора със започнати 303 хил. кв. м и 45% увеличение и Кърджали, където ръстът е 170% с отчетени 112,7 хил. кв. м. Добре се представя и област Велико Търново - със 127 хил. кв. м нови строежи за 2018-та, а също и София-област - с 223 хил. кв. м. На опашката са районите на Видин, Монтана и Смолян. Пикът на строителство в България е през 2007 г., когато са започнати 9,7 млн. кв. м, а за миналата година площите са 6,6 млн. кв. м, колкото и през 2005 г. или 68% от рекорда преди 12 години. През 2018-та в страната са завършени общо почти 3,7 млн. кв. м, което е с 15 на сто повече на годишна база. При хотелите е отчетен ръст от почти 14%, а при ваканционните имоти - 20%. Пуснатите в експлоатация жилищни сгради над 1000 квадрата са били с над 10% повече с РЗП от 1,95 млн. кв. м. При офисите ръстът е 33%, а при промишлените обекти близо една четвърт и площ от 814 хил. кв. м. При големите търговски обекти има ръст от 49%. Спад от 50% е отчетен при спортните сгради, а също и при специализираните публични сгради - с 11% до 117 хил. кв. м.", "date": "2019.05.16", "title": "26% повече започнати строежи през първото тримесечие"}
{"url": "https://www.novinite.bg/articles/175559/MON-s-vajni-utochneniya-za-maturite-po-BEL-i-matematika", "text": "Зрелостниците подали заявления за явяване на матура по български език и литература (БЕЛ) са 52 650, а за втори ДЗИ - 41 716, съобщиха от пресцентъра на министерството на образованието и науката.За изпита по желание заявление са подали 888 ученици, а да държат изпит за  получаване на Степен на професионална квалификация (СПК) желаещите са 10 421 ученици.Квесторите за изпитите са 10 500 за изпита по БЕЛ, 9 500 за втория ДЗИ и 600 квестори за изпита по желание. Квесторите ще осигуряват пропускателния режим на входа на училището. Учениците трябва да носят лична карта и служебна бележка за допускане. В класните стаи се осигуряват двама квестори, като в коридорите също ще има дежурни квестори. Учениците ще сядат на точно определените за тях места в залите.За ДЗИ по БЕЛ са осигурени 4143 зали в 677 училища, като в тях са включени и две училища в чужбина. За втория ДЗИ са предвидени 3861 зали в 608 училища, а за изпитите по желание залите са 174 в 61 училища.На зрелостните изпити се ползва химикалка с черен цвят.ДЗИ продължават 4 астрономически часа. Времето за работа по първия модул е 60 минути. Вторият също е 60 минути, а третият - 120. Учениците със специални образователни потребности работят в отделни зали и имат два допълнителни часа за работа.Зрелостникът няма право да си тръгне до 60 минути след началото на първия модул. Веднъж напуснал, не може да се връща.Първият държавен зрелостен изпит по български език и литература е на 21 май, а вторият по предмет по избор е на 23 май.", "date": "2019.05.16", "title": "МОН с важни уточнения за матурите по БЕЛ и математика"}
{"url": "https://www.novinite.bg/articles/175530/Radev-prodaljava-sas-sreshtite-za-izbora-na-nov-glaven-prokuror", "text": "Президентът Румен Радев продължава със серията от срещи във връзка с предстоящата процедура за избор на нов главерн прокурор. В 14:00 ч. днес държавният глава ще приеме на \"Дондуков\" 2  председателя на Върховния административен съд Георги Чолаков.  Разговорът е част от поредица срещи, които държавният глава инициира във връзка с критериите за избор и правомощията на следващия главен прокурор.", "date": "2019.05.16", "title": "Радев продължава със срещите за избора на нов главен прокурор"}
{"url": "https://www.novinite.bg/articles/175532/Premierat-se-sreshta-s-prevozvachi-za-tol-taksite", "text": "\r\nЗапочна срещата на премиера Бойко Борисов с представители на превозваческия бранш. Очаква се на нея да бъде обсъдена темата за обхвата на пътищата, за които ще се плаща тол такса, както и за размера на тарифите.\r\n\r\nВчера ресорният заместник-министър регионалното развитие и благоустройство Николай Нанков каза, че след поредица от срещи с транспортния бранш и на експертно ниво са доближени позиците по отношение на обхвата, на тарифите и други детайли. Целта е да имаме справедлив модел на тарифиране и да спазим европейския принцип, който натоварва да плаща повече, обясни тогава Нанков.\r\nИскаме да създадем необходимите условия за развитие на транспортния бранш, но и да не лишаваме пътния сектор от ресурс за ремонт и рехабилитация. Всеки компромис по отношение на обхвата и тарифата ще влияе в дългосрочен план върху качеството на пътищата и изграждането на автомагистралния пръстен, заяви още заместник-министърът.\r\nМинистерството на регионалното развитие и благоустройството започна от началото на април разговори с превозвачите за размера на таксите, които ще се начисляват за използване на републиканската пътна мрежа с въвеждането на тол системата за тежкотоварни автомобили над 3,5 тона от 16 август 2019 г. На този етап предложението е да се таксуват около 50 на сто от републиканската пътна мрежа, т.е. около 10 000 км. Останалите 10 000 км и 20 000 км общинска пътна мрежа ще са безплатни за тежкотоварните автомобили над 3,5 т след въвеждането на тола.\r\nТарифите са изработени от експерти на Световната банка, която е консултант на Агенция \"Пътна инфраструктура\". Изискването на МРРБ беше да се предложат цени, по-ниски от средноевропейските, които обаче да отчитат географското ни положение. Приходите от тол таксите ще осигурят допълнителен ресурс за ремонт и изграждане на пътища.\r\nПри изработването на тарифите МРРБ се водеше и от политиката цените да са такива, че да не доведат до поскъпване на основните продукти от потребителската кошница. МРРБ ще предложи за най-масовият тежкотоварен транспорт межди 3,5 т и 12 тона таксата да е около 10 ст. За по-тежките автомобили таксите ще са по-високи.\r\nПо неофициални данни предложените цени са обвързани с вида на автомобила и неговата екологичност, като най-ниската е близо 5 ст./км за автобусите EURO 6, а най-високата - близо 95 ст./км е за камиони над 12 тона с четири и повече оси EURO 1 и EURO 2.\r\nТранспортният и спедиторски бизнес предлагат при определяне на размера на тол таксите в България да се приеме германската система, но съобразена с БВП на България, който е около пет пъти по-малък от този на Германия.\r\nКонфедерацията на работодателите и индустриалците в България /КРИБ/ поиска отлагане на въвеждането на тол системата до началото на следващата година. КРИБ настоява в обхвата на платените трасета да останат само магистралите и първокласните пътища, които са част от европейската транспортна мрежа. \"По този начин системата за таксуване ще бъде насочена основно към транзитното движение и едновременно с това ще даде алтернатива на превозвачите, които работят на българския пазар\", се казва в позицията на КРИБ. Според организацията около 40 на сто от тежкия трафик по българските пътища е транзит. Според бизнеса никъде по света не се плаща за пътища трети клас и компаниите настояват те да бъдат извадени от обхвата на тол таксите. \r\nСрещу първоначално обявените пътни такси се обявиха от бизнеса. Според тях те са прекалено високи и ще доведат до увеличаване на цените на стоките и на билетите за междуградските автобуси. Председателят на Българската петролна и газова асоциация Живодар Терзиев тези дни съобщи, че има вероятност още от края на август заради тол таксите да има средно с 3 - 4 стотинки на литър увеличение на цените на горивата. Плащането на тол таксата ще се отрази в цената на транспорта на горива с 30 на сто, което, прехвърлено към литър гориво, ще е между три и четири стотинки, обясни Терзиев и допълни, че това е такса, която бизнесът подобно на ДДС и акцизите, ще плаща всеки месец.\r\nЗадължителен шестмесечен тестови период на тол системата поискаха в обща позиция браншовите сдружения в сектор \"Транспорт\" и \"Спедиция\". Транспортният бранш подкрепя въвеждането на тол системата в България, но при ясни правила, спазени технически изисквания и прозрачност, Документът е подписан от Съюза на международните превозвачи, Асоциацията на българските предприятия за международни превози и пътищата, Конфедерацията на автобусните превозвачи, Националното сдружение на българските превозвачи, Камарата на автомобилните превозвачи в България, Асоциацията на българските търговци, производители, вносители и превозвачи на горива, Камарата на автомобилните превозвачи в България и Българската асоциация на сдруженията в автомобилния транспорт. Сдруженията настояват още да им бъде предоставена картата с построените пътни рамки и прилежащото им оборудване с координати на местоположението им преди стартирането на тестовете. \r\n", "date": "2019.05.16", "title": "Премиерът се среща с превозвачи за тол таксите"}
{"url": "https://www.novinite.bg/articles/175528/Borisov-provede-telefonen-razgovor-s-prezidenta-na-Sarbiya-Aleksandar-Vuchich", "text": "Премиерът Бойко Борисов и сръбският президент Александър Вучич проведоха телефонен разговор, в който обсъдиха въпроси, свързани с четиристранния формат между България, Гърция, Румъния и Сърбия и проектите за енергийна и инфраструктурна свързаност. “Изразявам своята признателност за писмото в подкрепа на европейската перспектива на Сърбия, което сте изпратили, заедно с колегите от Срещата в четиристранния формат, до канцлера на Германия и президента на Франция”, каза президентът Вучич.Той подчерта, че форматът за сътрудничество между България, Гърция, Румъния и Сърбия е много важен за развитието на икономиката, свързаността и добросъседските отношения. Министър-председателят Бойко Борисов приветства усилията на Сърбия по пътя й към ЕС и определи реализацията на проектите за транспортна, инфраструктурна и енергийна свързаност като ключови за развитието на региона. Президентът Вучич информира българския премиер за приключването на строителните работи по южната част на Коридор №10, като съобщи, че последният участък от магистралата през Гърделичката клисура ще бъде отворен за движение в събота. Борисов и Вучич обсъдиха и възможностите за диверсификация на доставките на газ, чрез проекта за газов хъб “Балкан”, който трябва да обедини газ от няколко направления на снабдяване. “От ключово значение е и реализацията на проектите за интерконектор между България и Сърбия и разширението на газопреносната система от турско-българската до българо-сръбската граница. Това ще гарантира енергийната сигурност за страните ни”, посочи министър- председателят Бойко Борисов.", "date": "2019.05.16", "title": "Борисов проведе телефонен разговор с президента на Сърбия Александър Вучич"}
{"url": "https://www.novinite.bg/articles/175577/Nankov-kategorichno-otreche-che-ofshorka-shte-sabira-tol-taksi", "text": "Започва тестовото изпитание на националната тол система. Проверено е таксуването и плащането. Системата трябва да тръгне на 16 август, заяви проф. Олег Асенов от Национално тол управление, предаде БГНЕС.Превозвачи и МРРБ ще имаме среща при премиера утре сутрин, съобщи зам.-министърът на регионалното развитие Николай Нанков. \"Убеден съм, че ще постигнем съгласие по всички спорни моменти, както и върху тарифирането”, добави Нанков.\"Появиха се спекулации, че офшорна кипърска фирма ще събира тол таксите. Това е абсолютна спекулация. Договорът не е в сила. Пари от България през офшорни фирми, няма да изтичат”, категоричен е заместник-министърът.Не за първи път АПИ е обект на фалшиви новини. Няма да позволя да се хвърлят такива лъжи. Няма офшорна компания. Тол системата се управлява от Националното тол управление, което е структурно звено на Пътната агенция, категоричен е и председателят на УС на АПИ Георги Терзийски.", "date": "2019.05.16", "title": "Нанков категорично отрече, че офшорка ще събира тол такси"}
{"url": "https://www.novinite.bg/articles/175538/Karakachanov-Balgariya-predpochita-F-16-za-prevaorajavane", "text": "България предпочита изтребителите Ф-16 за превъоръжаване на авиацията си, подчерта вчера министърът на отбраната Красимир Каракачанов. В Русе обаче той изрази надежда за финансова отстъпка от американската компания \"Локхийд Мартин\".\"Самолетът е хубав, България има много ясна позиция, че иска да превъоръжава своята авиация с този самолет. Знаете, че сме декларирали нашите финансови възможности, но от едно ниво нагоре не знам дали е оправдано за обществото и данъкоплатеца, ако цената е толкова висока\". Преговорите с американската страна се развиват положително, коментира заместникът на Каракачанов Атанас Запрянов, който беше във Вашингтон преди седмица. Според Запрянов може да се очаква резултат към средата на юни.", "date": "2019.05.16", "title": "Каракачанов: България предпочита Ф-16 за превъоръжаване"}
{"url": "https://www.novinite.bg/articles/175580/Chovek-ot-prokuraturata-tryabva-da-zameni-Cacarov-smyata-shefat-na-VAS", "text": "Председателят на Върховния административен съд Георги Чолаков опонира задочно на председателя на Върховния касационен съд Лозан Панов, че предстоящият избор за главен прокурор ще е политически. Според него това, че част от членовете на Висшия съдебен съвет са избрани от Народното събрание, не ги прави политически зависими.Чолаков беше поредният висш магистрат, който се срещна с президента Румен Радев в рамките на водените от държавния глава консултации около избора на следващ обвинител номер едно. Според председателя на Върховия административен съд той трябва да е човек от прокуратурата:„Защото, когато е човек отвътре, много по-бързо започва да работи. Не му трябва време за адаптация. Все пак, когато е човек, който е действащ прокурор, той е наясно с проблемите и бързо може да започне да работи, както беше при мен – на мен ми беше по-лесно за започна да работя като председател, защото знаех всички проблеми във Върховния административен съд“.Със среща с председателя на Върховния административен съд Георги Чолаков продължиха днес консултациите при президента Румен Радев, свързани с процедурата за избор на нов главен прокурор. По темата държавният глава вече разговаря с обвинител номер едно Сотир Цацаров, с председателя на Върховния касационен съд Лозан Панов и с правосъдния министър Данаил Кирилов.Обществен дебат, ясни критерии и прозрачна процедура очаква държавният глава при номинирането и избора на нов главен прокурор. От пресцентъра на Румен Радев обявиха след проведените досега разговори, че в тях той е акцентирал върху професионалната компетентност и изявената независимост като важен критерий за избрания на този пост.Освен процедурата за избор на наследник на Сотир Цацаров, чийто мандат изтича в началото на януари 2020 година, тема на разговорите на \"Дондуков\" 2 е и механизмът за наблюдение на българската съдебна система. В този контекст на всички срещи президентът Румен Радев обсъжда и подготвяната от Министерството на правосъдието формула за търсене на отговорност от тримата първи в съдебната система, единият от които е Чолаков. Очаква се предложеният вариант, в работния му вид, да бъде представен днес, след което да мине на обществено обсъждане и да влезе в парламента.Скептицизъм, че консултациите ще доведат до демократичен и прозрачен избор, изрази в интервю за „Преди всички“ съдията от Софийския районен съд Методи Лалов:„За мен това е мимикрия. Тези консултации няма да доведат до нищо особено, те са насочени не към постигане на желан резултат за демократичен и прозрачен избор, а за представяне на такъв образ в обществото. На мен ми прилича обаче на раздаване на картите и това при кого ще се падне силният коз, дали в изпълнителната власт, дали в президентството. След размяна, която ние няма да чуем, ще бъде избран кандидат, според мен, който няма да бъде от публично спряганите фигури, но който ще бъде удобен за всички останали“.Утре при президента ще е представляващият Висшия съдебен съвет Боян Магдалинчев, органът, който ще избере и новия обвинител номер едно.", "date": "2019.05.16", "title": "Човек от прокуратурата трябва да замени Цацаров, смята шефът на ВАС"}
{"url": "https://www.novinite.bg/articles/175582/Radev-Kandidaturite-za-glaven-prokuror-tryabva-da-sa-dobre-argumentirani", "text": "Кандидатурите за главен прокурор трябва да са добре аргументирани и да отговарят стриктно на законовите изисквания. Обществото очаква ясни измерители в прилагането на критериите за независимост на кандидатите. Това заяви президентът Румен Радев на среща днес с председателя на Върховния административен съд Георги Чолаков. Разговорът е част от поредица срещи, които държавният глава инициира във връзка с критериите за избор и правомощията на следващия главен прокурор. На срещата днес беше отбелязано, че формална процедура и немотивирани, бланкетни аргументи при излъчване на номинациите за нов главен прокурор биха компрометирали избора. Сред темите на разговора бяха и механизмите за контрол, отчетност, както и отговорностите на „тримата големи“ в съдебната власт. Румен Радев и Георги Чолаков обсъдиха също бързината и ефективността на административното правораздаване, както и натовареността на съдилищата, като аспекти от съдебната реформа. Утре държавният глава ще разговаря с представляващия Висшия съдебен съвет Боян Магдалинчев.", "date": "2019.05.16", "title": "Радев: Кандидатурите за главен прокурор трябва да са добре аргументирани"}
{"url": "https://www.novinite.bg/articles/175556/Stanishev-Evropa-shte-napravi-lyav-zavoj", "text": "След изборите ЕНП ще има най-много представители в Европарламента. Ние предлагаме най-реалните решения на проблемите в Европа. Няма как да се случи ляв завой в Европа.\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n", "date": "2019.05.16", "title": "Станишев: Европа ще направи ляв завой"}
{"url": "https://www.novinite.bg/articles/175584/Simeonov-se-oplakva-ot-Karadaja-v-CIK-i-v-SEM", "text": "Председателят на НФСБ Валери Симеонов сигнализира Централната избирателна комисия и Съвета за електронни медии за нарушение на Изборния кодекс и правилата за провеждане на предизборната кампания.В свое писмо до институциите той посочва, че на 14 май по телевизия \"Канал 3\" между 22.35 ч. и 22.55 ч. е бил излъчен предизборен репортаж от митинг на ДПС с тема \"Карадайъ от Вълнари: В края на май ще направим заявка за управление на страната\".Симеонов подчертава, че в репортажа неколкократно са били показвани видеокадри с присъствието на деца между 7 и 10 години на митинга.\"На митинга присъстваше и произнасяше речи цветът на ръководството на ДПС - Мустафа Карадайъ, Йордан Цонев, Хамид Хамид и др. - т.е. кандидати за евродепутати и депутати, които би следвало да са съвсем наясно с изборното законодателство\", посочва партийният лидер в сигнала си.Симеонов изтъква, че това не е първото и едва ли ще е последното нарушение от страна на ДПС на Изборния кодекс, пише news.bg.Не е имало досега предизборна кампания, на която Карадайъ да не говори на турски език, въпреки че това изрично е забранено, или да се използват религиозни символи, или както е в случая - деца, негодува той.Според него това са умишлени провокации, които показвали съгласувана политика за провокиране на българското обществено мнение и опити за противопоставяне между българския и турския етнос.Стратегията на ДПС - още от самото създаване на тази антибългарска партия е, да разделя българското общество, отсече Симеонов пред медии.Той обаче призна, че не очаква санкционирането на ДПС да спре партията от бъдещи прояви в разрез с българското законодателство.", "date": "2019.05.16", "title": "Симеонов се оплаква от Карадайъ в ЦИК и в СЕМ"}
{"url": "https://www.novinite.bg/articles/175573/Po-malko-rusnaci-i-germanci-idvat-na-moreto-ni-tova-lyato", "text": "\r\nЗа предстоящия летен сезон очакваме спад от 2-3 процента, като прогнозата е на базата на ранните записвания, съобщи в Русе министърът на туризма Николина Ангелкова.\r\n\r\nОчакват се по-малко граждани на Германия и Русия да почиват на морето ни, привлечени от изключително атрактивните цени от наши преки конкуренти в туризма като Турция, Тунис, Египет, Сърбия и Македония. Ръст на ранните записвания имало обаче при туристите от Украйна – 50 процента, Великобритания – 19 на сто, Франция – 10 процента, Чехия и Полша – 12 процента.\r\nЗаписването „в последния момент“ може да промени очакванията и нивата от миналогодишния летен сезон да бъдат запазени, обясни Ангелкова. Според нея атрактивните цени, които предлагат нашите преки конкуренти, са благодарение на прякото субсидиране на сектора в тези страни.\r\nЗа първото тримесечие на тази година правело впечатление, че чуждестранните туристи като бройка са по-малко, но се е увеличил броят на нощувките, а с това и приходите, при които има ръст от 4,4 процента.\r\nАнгелкова посочи, че се наблюдава ръст от 2 процента на вътрешните туристи. Все повече български граждани посещавали обекти и малко познати места в България. За миналата година от общо 27 млн. нощувки, реализирани в местата за настаняване с над 10 легла, 9 млн. са били на българи.\r\nМинистърът припомни, че сред чуждестранните туристи у нас най-много са румънците. Над 1,3 млн. граждани на северната ни съседка са посетили през м.г. в България, а общо туристите са били 9,2 млн. По думите на Ангелкова се обсъждат много варианти за подобряване на достъпа до страната ни и транспортната инфраструктура - нови мостови съоръжения, четирилентов път Букурещ – Русе – Варна, които да улесняват туристите от северната ни съседка.\r\nНиколина Ангелкова е в Русе за откриването на 15-ото издание на туристическото изложение „Уикенд туризъм“ и Фестивала на туристическите забавления и атракции. В изложението се включиха 27 общини, които представят на щандовете си свои обекти от туристическия бранш.\r\n", "date": "2019.05.16", "title": "По-малко руснаци и германци идват на морето ни това лято"}
{"url": "https://www.novinite.bg/articles/175547/Sredniyat-osiguritelen-dohod-za-mart-2019-g-e-97624-leva", "text": "Средният осигурителен доход за страната за март е 976,24 лева, информира НОИ.Средномесечният осигурителен доход за страната за периода от 1 април миналата година до края на март е 912,69 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през април.", "date": "2019.05.16", "title": "Средният осигурителен доход за март 2019 г. е 976,24 лева"}
{"url": "https://www.novinite.bg/articles/175541/DANS-gotova-da-informira-za-bankovi-smetki-i-ofshorki-do-kraya-sedmicata", "text": "Пред журналисти председателят на ДАНС Димитър Георгиев обяви готовност за отговор в най-кратки срокове, като е възможно това да стане още до края на седмицата, на искането на главния прокурор Сотир Цацаров агенцията да предостави цялата налична информация (включително и от финансовото разузнаване) относно банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред. Искането на Цацаров дойде дни след поредното настояване на президента Румен Радев службите да се заровят в офшорки, имоти  -  у нас и в чужбина, и сметките на лицата от властта... и при все още неприключили прокурорски проверки по \"Апартаментгейт\",  и за къщите за гости с европейско финансиране.  Правосъдният министър Данаил Кирилов, който беше един от малцината политици, коментирали прокурорската активност,  очаква тази проверка да осигури данни,  за да бъдат доказани сметки и връзки с подставени лица. По-рано главният прокурор изиска от председателя на ДАНС цялата налична в агенцията информация (включително и от финансовото разузнаване) относно банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред. Такава информация се изисква и за имущества, притежавани от лицата, както лично, така и чрез свързани или подставени лица.От сканирания вариант на писмото на Сотир Цацаров до Димитър Георгиев става ясно, че информация трябва да бъде предоставена \"без забавяне и с максимална конкретика\". А тя е за притежавани от представителите на властта недекларирани банкови сметки в чужбина, недекларирани недвижими имоти и/или друго имущество на значителна  стойност. Иска се и информация за участие в търговски дружества в чужбина, включително офшорни компании, без това да е декларирано по съответния законов ред, както и за извършени с недекларирани средства разходи и инвестиции в чужбина. В писмото се уточнява, че проверката за лицата от категорията \"заемащи публични длъжности\" е лично на тях, но и за свързани с тях или техни подставени лица.  Целта на изисканата информация е да се прецени дали има основания за намеса на държавното обвинение. Това е поредната мегапроверка, която инициира главният прокурор през последните два месеца след \"Апартаментгейт\" и къщи за гости с европейско финансиране. ", "date": "2019.05.16", "title": "ДАНС готова да информира за банкови сметки и офшорки до края седмицата"}
{"url": "https://www.novinite.bg/articles/175546/Tihomir-Bezlov-Cacarov-e-mnogo-dobre-zapoznat-s-modela-na-ofshornite-zoni", "text": "Смятам, че господин Сотир Цацаров е много добре запознат с модела на офшорните зони. Трябва да разглеждаме случващото се в предизборен контекст. Двете големи политически сили говорят за офшорките на конкурентната.Това каза в сутрешния блок на БТВ Тихомир Безлов, който коментира искането на главния прокурор службите да му бъде предадена цялата налична информация за парите на властта в чужбина. \"Има някакви предположения, че в седмицата преди изборите ще се извадят такива информации. Това, което може да се случи, е да се подадат сигнали в ДАНС за някакви политици. Не факти и данни, а сигнали. Проблемът е как се проверяват тези сигнали. В България, ако искате да създадете проблем на конкурента, подавате сигнал, за да го вкарате в една спирала от проблеми и проверки”, добави анализаторът.    \"Има малка група офшорни страни, които не ни отговарят на подобни въпроси - Швейцария, Сингапур и Хонг Конг. Когато искаш подобна информация обаче трябва да бъдат запитвани и да им се пратят данни за извършено престъпление. Това, което ме дразни е, че те не отговорят дори за извършени данъчни престъпления\", възмути се Безлов. Според Безлов \"това е ченгеджийска сглобка\". Подставените лица трябва да са развалили отношенията помежду си, за да се получат данни за техни сметки, зад които стоят хора с власт. Експертът от Центъра за изследване на демокрацията припомни, че в случая с Александър Манолев и къщата му за гости е имало информация, която някой от много вътрешния му кръг я знае и я споделя. \"Тя не се знаеше от простосмъртните\", припомни Безлов. Експертът припомни за митичният диск, който Германия купи от Швейцария за открити сметки, в който се съдържат имена на високопоставени лица от цяла Европа. \"Изглежда нищо не е получено\", каза Безлов.", "date": "2019.05.16", "title": "Тихомир Безлов: Цацаров е много добре запознат с модела на офшорните зони"}
{"url": "https://www.novinite.bg/articles/175554/Premierat-obeshta-da-pusnat-vodata-v-General-Toshevo", "text": ". Премиерът Бойко Борисов е поел ангажимент утре в 11 часа водоподаването да бъде възстановено, но само за санитарни и битови нужди. Това съобщи на брифинг след срещата с него в Министерския съвет кметът на Генерал Тошево Валентин Димитров.Пробите на водата продължават. Димитров предупреди гражданите да не използват водата за пиене утре до 11 часа.\r\nПрипомняме, забраната за ползване на водата за битови нужди и за пиене беше наложена на 25 април, след като се оказа, че във водопреносната мрежа са излети пестициди и хербициди.\r\nПо тази причина прокуратурата в Добрич започна следствие по случая. Заради продължителната липса на вода обаче напрежението сред хората в квартала започна да ескалира. Останалите на сухо над 400 жители подготвиха петиция, с която искат да сезират \"всички държавни и общински институции, които имат пряка и косвена отговорност по настоящия проблем\".", "date": "2019.05.16", "title": "Премиерът обеща да пуснат водата в Генерал Тошево"}
