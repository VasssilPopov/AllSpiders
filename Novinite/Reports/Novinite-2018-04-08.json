{"url": "http://www.novinite.bg/articles/158498/V-Sofiya-veche-se-dviji-denonoshten-gradski-transport", "text": "\r\nОт снощи в София вече се движи денонощен градски транспорт. Стотици столичани, отишли на празничната великденска литургия пред катедралния храм \"Св. Александър Невски\", се възползваха от 24-часовия транспорт снощи.\r\n14 автобуса се движат по четири денонощни линии. Работното им време е от 8 до 5, а интервалът на движение - 40 минути.В рамките на 5 минути на площад \"Княз Александър Първи\" ще се засичат всички автобуси по четирите линии, така че да може пътуващите да се прекачат.  ", "date": "2018.04.08", "title": "В София вече се движи денонощен градски транспорт"}
{"url": "http://www.novinite.bg/articles/158480/Slance-i-toplo-vreme-za-Velikden", "text": "Днес се очаква предимно слънчево време. Вероятността за валежи е малка, но ще продължи да духа вятър.Минималните температури ще са между 5 и 10 градуса, а максималните - между 17 и 22 градуса. По Черноморието максималните градуси ще са по-ниски.По морето се очаква променлива облачност, но не и валежи. Ще духа умерен и временно силен североизточен вятър. Максималните температури ще са между 11 и 16 градуса. Температурата на морската вода е около 10 градуса. Над планините ще бъде предимно слънчево. Следобед на места може краткотрайно да превали. Максималната температура на височина 1200 метра ще около 12, на 2000 метра - около 6 градуса.Очаква се утре вятърът чувствително да отслабне. Ще преобладава слънчево време. Сутринта ще е студено с минимални температури между 3 и 8 градуса, но дневните температури ще се повишат и максималните ще бъдат между 18 и 23 градуса. ", "date": "2018.04.08", "title": "Слънце и топло време за Великден"}
{"url": "http://www.novinite.bg/articles/158487/Razkazi-na-balgari-v-Myunster-sled-incidenta-s-jertvi-i-raneni", "text": "Българи, които живеят в германския град Мюнстер, разказаха пред NOVA за разследването на атаката с ван срещу ресторант вчера и ситуацията в града след това. Ван се вряза в масите на известно заведение в центъра на града в събота следобед. Трима души загинаха, сред които и шофьорът, който се застреля. Над 20 души са ранени, като състоянието на шестима от тях е тежко. Няма данни за пострадали българи.Полицията работи по няколко версии, инцидентът се разглежда като умишлено нападение, но се изключва версията за терористичен акт. Вчера министърът на вътрешните работи на провинция Северен Рейн-Вестфалия потвърди, че шофьорът на вана е германец, а медии отбелязаха, че той е с психични отклонения и преди време е правил опит за самоубийство.След като ванът се вряза в заведението на открито, центърът на Мюнстер беше отцепен заради мащабна полицейска акция.Българката Пенка Влъчкова, която живее в Мюнстер, разказа, че със семейството си обмисляли да седнат в заведението, където нападателят се врязал с вана си малко по-късно.„Нещо отвътре ми подсказваше, че трябва да продължим напред”, каза тя. „200 метра повървяхме и чухме суматоха. Разхвърчаха се линейки, пожарна, полиция. Започнаха да отцепват района. Имаше много тежковъоръжени полицаи. Над нас летяха два хеликоптера, единият, от които застана на място и остана така повече от час и половина, снимайки ежесекундно мястото на престъплението”, разказва Пенка. „Буквално няколко минути преди това видяхме хората – весели, радостни, със семействата си”, допълва тя.Българката каза, че вчера улиците на града са били затворени и е имало много строг полицейски контрол. Според нея до 2 през нощта е имало хора в централните части на града, които не са били допускани до домовете си.Иво Кънчев, който живее в Мюнстер от 2001-ва година, каза, че според германските медии като „Франкфуртер Алгемайне Цайтунг” извършителят не е бил родом от града, но дълго живеел в него.„Жертвите са идентифицирани – мъж и жена, които най-вероятно са били гости на града”, заяви Кънчев. Той добави, че полицията работи по всички версии. В първия час след инцидента се е работело по версията, че може да става въпрос за терористичен акт, а в града са били извършваниарести и проверки.„Тази вечер се очаква министър-президентът на областта, заедно с федералния министър на вътрешните работи да пристигнат в Мюнстер”, каза той.Анализаторът на процесите в Германия Мария Стоянова заяви, че подобен инцидент с психично болен не се случва за пръв път в страната. „За съжаление това не е първият подобен инцидент и не за пръв път лице, което желае или е в състояние на амок и иска да направи самоубийство, се насочва към група от хора. Това се случи преди години по време на едно от световните първенства по футбол”, отбеляза анализаторът. Тогава за щастие не е имало жертви. „Случаят прилича на този със зловещата разлика, че има двама загинали и 20 ранени”, каза тя.„Нормално е, тъй като в последните няколко години сме свидетели на опити от терористи, да се опитват да използват товарни автомобили като оръжие”, каза тя и добави, че поради това е обясним фактът, че първоначалната реакция на вчерашния инцидент е, че това може да е атентат.  „Сега по-скоро от тази сутрин се прокрадват версии, свързани с участието на самоубилия се извършител в дясно екстремистката сцена”, заяви тя. „Другият вариант е свързан със самоубиец”, каза Стоянова, подчертавайки, че може да става въпрос за т.нар. „разширено самоубийство\".", "date": "2018.04.08", "title": "Разкази на българи в Мюнстер след инцидента с жертви и ранени"}
{"url": "http://www.novinite.bg/articles/158484/Hristos-Voskrese-Chestit-Velikden", "text": "Христос Воскресе! Християните празнуват днес Възкресение Христово, най-големият празник на църквата и най-великото събитие в историята на човешкия род. С камбанен звън храмовете в цялата страна възвестиха празника. По традиция свещта, запалена в църквата, се носи да догори в дома, за да влезе новата светлина в него. Великден въплъщава вярата във възкресението на праведниците в един по-хубав свят, който те ще наследят след земната си смърт, и бъдещия Страшен съд. Днешният празник слага край на 40-дневния Велик пост, утвърден в памет на 40-дневния пост на Исус Христос и последната седмица от земния му живот, страданията на Спасителя и на смъртта му на кръста.Според българската традиция Великден отбелязва възкръсването на природата за нов живот, победата на пролетта над зимата. Червените яйца на трапезата днес символизират кръвта на Исус, а козунакът – неговото тяло.", "date": "2018.04.08", "title": "Христос Воскресе! Честит Великден!"}
{"url": "http://www.novinite.bg/articles/158493/Lyubopitni-fakti-za-yajcata", "text": "Православните християни днес честват Великден. Един от символите на светлия празник е яйцето. По този повод  ви предлагаме няколко любопитни факта, събрани от в. \"Дейли експрес\" и \"Фарм флейвър\":- По света всяка година се произвеждат около 1,2 трилиона яйца за консумация. Жител на планетата изяжда средно 173 яйца годишно.- Четиридесет процента от яйцата по света се консумират в Китай. Страната е и най-големият производител на продукта на планетата.- Световният рекорд за приготвяне на омлети - 427 за 30 минути, принадлежи на Хауърд Хелмър.- Средностатистическата кокошка снася между 250 и 270 яйца годишно, но някои снасят и над 300.- Белият или кафявият цвят на черупката зависи от породата на кокошката.- Яйцата съдържат всички най-важни протеини, минерали и витамини. Жълтъкът им е сред малкото естествени източници на витамин D.- Ядливата част на яйцето представлява приблизително 74 процента вода, 12 процента протеин и 11 процента мазнина.- Порите по повърхността на яйчената черупка достигат до 17 000.", "date": "2018.04.08", "title": "Любопитни факти за яйцата"}
{"url": "http://www.novinite.bg/articles/158485/Patriarh-Neofit-V-Hristovoto-Vazkresenie-e-nashata-vyara-i-nadejda", "text": "Негово Светейшество Българският патриарх и Софийски митрополит Патриарх Неофит отправи своето послание към клира и миряните. Възлюбени в Господа чеда на светата ни Църква,ХРИСТОС ВОСКРЕСЕ!Отминаха дните на скръбта и страданията, които и тази година, заедно с цялата Божия Църква, отново съпреживяхме с нашия Господ и Спасител по Неговия път към Голгота, кръстните мъки и тъмнината на хладния гроб. Нощта се превали и в душите и сърцата ни отново се възцарява радостта, благовестена от Архангела в утрото на Пасха: \"Няма Го тука, но възкръсна\" (Лука 24:6). Възкръсна, защото \"в Него имаше живот\" (Иоан 1:4) и смъртта не можа да Го удържи.Възкръсна, защото силите на мрака не можаха да Го надвият, но безсилни пред Неговото божествено всемогъщество стенеха, виждайки Го да разкъсва древните окови. Възкръсна, защото такъв беше Божият домостроителен план за нашето спасение; защото Сам Той, в дните на Своето земно служение, бе казал на учениците: \"Аз дойдох, за да имат живот, и да имат в изобилие\" (Иоан 10:10).Земя и небе ликуват и възгласят: \"Ден на възкресение е, Пасха е, Господня Пасха!\" (Ирмос на Песен 1 от Пасхалния канон). Ден на светлината и живота, на радостта и веселието – ден за тържество и ликуване. Ден, който Господ е сътворил, за \"да се зарадваме и да се развеселим в него\" (Пс. 117:24). Ден, в който нямаме право да скърбим, защото сме обгърнати от всепобеждаващата Божия любов и трябва да забравим за всичко онова, що ни угнетява и помрачава живота ни, и, като разтворим сърцата си докрай, на всички \"да кажем: братя! и всичко да простим заради Възкресението\" (из Пасхалните стихири).В Христовото Възкресение е основанието и силата на нашата вяра, в него е залогът и на нашата надежда. Върху свидетелството за него е основана Църквата, която вече две хилядолетия, непоклатима от бурите на този свят, преподава на човечеството вечните и спасителни истини на Божественото Откровение, като \"през всички дни до свършека на света\" (Мат. 28:20), \"по цял свят и на всички твари\" (Марк 16:15) светло благовести за настъпилото наше освобождение от древните окови на греха. Благовести и свидетелства за Живота, който е победил смъртта и тлението. Благовести и проповядва за Царството Божие, което чрез славната победа на възкръсналия от мъртвите наш Господ и Спасител Иисус Христос отново бе щедро отворено за всички.В светлото утро на славната Христова победа над смъртта отечески поздравявам и приветствам всички вас, обични духовни чеда в Родината и далеч от родния край, и молитствам, щото радостта поради Спасовото Възкресение всякога да съпътства вас, вашите домове и семейства, като съгрява в сърцата ви онзи мир, вяра и надежда, които Богочовекът, Господ наш Иисус Христос, донесе в нашия свят със Своето божествено въчовечаване, които благовести на света със Своето учение и които утвърди чрез извършеното на Кръста наше изкупление и спасение.Любовта и мирът на победно възкръсналия от мъртвите Господ наш Иисус Христос, и общението в Светия Дух да бъдат с всички нас!ХРИСТОС ВОСКРЕСЕ!", "date": "2018.04.08", "title": "Патриарх Неофит: В Христовото Възкресение е нашата вяра и надежда"}
{"url": "http://www.novinite.bg/articles/158489/Vse-oshte-ne-e-yasen-motivat-za-napadenieto-v-Myunster", "text": "Все още не е ясен мотивът на нападението с микробус в германския град Мюнстер.Вътрешният министър на германската провинция Северен Рейн – Вестфалия Херберт Ройл потвърди, че трима души, включително и извършителят са загинали, а други 20 са ранени, след като камион се вряза в тълпа в града.Нападателят е германски гражданин на 48-години. Регионалният министър потвърди, че извършителят е германски гражданин, и че „няма индикация“, че той е свързан с радикалния ислям. Местни медии го определят като \"ментално объркан\". Според местната полиция в миналото е имал психични проблеми и е заплашвал със самоубийство.", "date": "2018.04.08", "title": "Все още не е ясен мотивът за нападението в Мюнстер"}
{"url": "http://www.novinite.bg/articles/158494/Balgarski-student-v-Myunster-Obstanovkata-v-grada-e-spokojna", "text": "Жертвите на инцидента в германския град Мюнстер в събота следобед са идентифицирани. 51-годишна жена и 64-годишен мъж са загинали, след като в събота следобед ван се вряза в кафене на открито в центъра на града. Шофьорът на вана се самоуби. Той е 48-годишен германец, който според местните медии преди е правил опит за самоубийство. Мотивите му още не са известни. При врязването на вана в кафенето пострадаха над 20 души, като състоянието на шестима от тях е тежко. Няма данни за пострадали българи. Властите смятат, че нападението е умишлено, но изключват терористичен акт с ислямистки мотиви. Шофьорът е германец, потвърди снощи вътрешният министър на провинция Северен Рейн-Вестфалия, където се намира Мюнстер. Той не даде повече подробности. Българският студент в Мюнстер Илия Неделчев каза пред Дарик, че обстановката в града е спокойна и местните власти се стараят да не всяват излишна паника.", "date": "2018.04.08", "title": "Български студент в Мюнстер: Обстановката в града е спокойна"}
{"url": "http://www.novinite.bg/articles/158488/Prezidentat-Vseki-Velikden-ni-vrashta-upovanieto-v-spravedlivostta-i-jivota", "text": "\r\nХристос воскресе! Скъпи сънародници, във великия ден на Христовото Възкресение нека си пожелаем да крепне вярата, надеждата и любовта между всички нас, българите. Това написа държавният глава Румен Радев в социалната мрежа \"Фейсбук\" по повод светлия празник Възкресение Христово.\r\n  ", "date": "2018.04.08", "title": "Президентът: Всеки Великден ни връща упованието в справедливостта и живота"}
{"url": "http://www.novinite.bg/articles/158491/Premierat-Bojko-Borisov-chestiti-Vazkresenie", "text": "\r\nПремиерът Бойко Борисов честити Възкресение във Фейсбук.\r\nБорисов пожела на всички много здраве, благополучие и щастие и призова делата ни бъдат водени от доброто.\r\n \r\n  ", "date": "2018.04.08", "title": "Премиерът Бойко Борисов честити Възкресение"}
{"url": "http://www.novinite.bg/articles/158495/123-litrova-lajica-postaviha-v-centara-na-rodopsko-selo-za-Velikden", "text": "С нова лъжица, която е част от пластика, посрещнаха Великденските празници в смолянското село Могилица. Новата дървена лъжица, която е част от символа на селото, е изработена от Милко Кисьов и Славчо Керимов. Дължината ѝ е 5,74 метра, а вместимостта ѝ е 123 литра.Изработването й започна през есента на миналата година, като за целта бе издирено подходящо дърво, което е докарано от землище на сeло Кремене. То е от вида смърч и бе с височина над 6 метра. Старата лъжица, която бе изработена от покойният майстор Минчо Минчев, бе с размери от 4,30 метра.Предварителната идея на кмета на селото Милко Кисьов, който лично се включи в изработването на 123-литровата лъжица, бе да се кандидатства за рекордите на „Гинес“. ", "date": "2018.04.08", "title": "123-литрова лъжица поставиха в центъра на родопско село за Великден"}
{"url": "http://www.novinite.bg/articles/158481/Plemennica-na-Skripal-se-obarna-kam-Tereza-Mej", "text": "Братовчедката на Юлия Скрипал - Виктория - се е обърнала публично към министър-председателката на Великобритания Тереза Мей с молба да преразгледа въпроса да й бъде издадена британска виза, каквато й беше отказана, съобщи ТАСС. Тя е прочела обръщението си по телевизия \"Скай нюз\".\"Главното, което ми се иска сега, е да ги видя лично, за да мога истински да разкажа на нашата баба какво е здравословното състояние на нейния син и нейната внучка, но ми беше отказана виза. Цял свят сега говори за безпрецедентния политически скандал, но в епицентъра на този скандал стоят истински хора. Това е нашето семейство, с което в действителност трябва сега да сме заедно\", каза Виктория, обръщайки се към ръководителката на британското правителство.Тя прочете обръщението на руски език, като телевизията го излъчи с превод на английски.Бившият руски шпионин Сергей Скрипал и дъщеря му Юлия са в болница от 4 март, след като бяха открити в безпомощно състояние на пейка в английския град Солсбъри. Великобритания твърди, че става дума за отравяне, като атаката срещу тях е извършена с нервнопаралитичното вещество \"Новичок\" и вини за нея Русия. Москва категорично отрича британските твърдения. Аферата Скрипал стана причина за дипломатическа криза между Русия и запада, след като Великобритания, а впоследствие САЩ, Канада и редица европейски страни изгониха руски дипломати. Москва отговори с реципрочни мерки. Тази седмица британската лаборатория в Портън Даун, която се намира едва на няколко километра от Солсбъри, обяви, че не е могла да докаже, че бойното нервнопаралитично вещество, с което бе отровен миналия месец Сергей Скрипал, е произведено в Русия. Идентифицирала го е като \"Новичок\".  Това накара Русия да поиска от Великобритания да се извини за направените твърдения.Междувременно в петък стана ясно, че Сергей Скрипал не е в критично състояние и се повлиява добре от лечението.Дъщеря му Юлия не е в критично състояние от края на март и според специалистите тя се подобрява. ", "date": "2018.04.08", "title": "Племенница на Скрипал се обърна към Тереза Мей"}
{"url": "http://www.novinite.bg/articles/158482/Trima-zaginaha-sled-strelba-v-avtobus-v-SASht", "text": "Трима човека загинаха, след като мъж откри стрелба в частен автобус за развлечения в град Рокфорд, щата Илинойс. По данни на полицията инцидентът се е случил около 3.30 часа през нощта в събота.Шофьорът на автобуса, нает от пътниците предишната вечер, е подал сигнала към полицията и е изчакал органите на реда на бензиностанция. При пристигането си полицаите открили трите жертви в превозното средство, като самоличността им не се съобщава, докато не приключи официалната идентификация.Провежда се разследване. Издадена е заповед за арест на стрелеца, чиято самоличност вече е установена. Става дума за 22-годишен афроамериканец на име Рахим Кинг. Полицията помоли хората за съдействие, като посочи, че младият мъж вероятно е въоръжен и е опасен.", "date": "2018.04.08", "title": "Трима загинаха след стрелба в автобус в САЩ"}
{"url": "http://www.novinite.bg/articles/158486/Hilyadi-cherpyat-za-imen-den-na-Velikden", "text": "Хиляди българи празнуват имен ден на Великден.За името си днес черпят Велико, Велин, Велислав, Величка, Величко, Велка, Велко, Вельо, Вили и Велина. Всички тези имена произтичат от „велик“, какъвто е денят на Възкресение Христово. Традицията повелява на днешния ден младоженците ходят на гости на кумовете, а децата - на родителите си. ", "date": "2018.04.08", "title": "Хиляди черпят за имен ден на Великден"}
{"url": "http://www.novinite.bg/articles/158500/Kmet-na-plovdivski-rajon-razdade-1200-kozunaka", "text": "Кметът на район \"Централен\" в Пловдив Георги Стаменов осигури и раздаде на пловдивчани 1200 козунака. Козунакът беше осветен от отец Еленко в църквата \"Света Петка\". Преди това беше отслужена тържествена литургия, а отец Еленко изнесе иконата, на която е изобразено възкресението, както повелява традицията. Всички миряни, които бяха дошли на църква в първия ден на Великден в този храм и в църквите \"Свети Спас\", \"Свети Георги\" и \"Свети Иван Рилски\" отнесоха в дома си от празничния великденски хляб.", "date": "2018.04.08", "title": "Кмет на пловдивски район раздаде 1200 козунака"}
{"url": "http://www.novinite.bg/articles/158490/Zaradi-ochakvaniya-trafik-Utre-sledobed-zabranyavat-tirovete-po-naj-natovarenite-patishta", "text": "Утре от 14.00 часа до 20.00 часа се ограничава движението на камионите над 12 тона по автомагистралите и най-натоваренитe пътища. Това съобщиха от пресцентъра на Агенция \"Пътна инфраструктура\".Целта е повишаване на безопасността при пътуване и увеличаване на пропускателната способност на инфраструктурата. Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика.Движението на МПС над 12 тона ще е ограничено по следните направления:- автомагистралите;- път I-1 с. Ребърково - Ботевград, като движението се пренасочва по път II-16 Ребърково - Своге - София;- път I-1 - етапна връзка на лот 2 на АМ „Струма“ при Благоевград - ГКПП „Кулата“;- път I-4 п. в. „Коритна“ - Велико Търново - Шумен;- път I-5 Русе - Велико Търново;- път I-8 ГКПП „Калотина“ - София;- път I-9 Варна - Бургас;- път II-18 Околовръстен път на град София;- път II-99 Бургас - Царево.Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика през Владая - по път I-1 (Е-79), на 9 април от 10.00 часа до 20.00 часа ще има две ленти за прибиращите се към София.По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“.На 9 април от 14.00 часа до 20.00 часа на АМ „Люлин“, в участъка от км 9+350 до км 10+875, ще има две ленти за движение в посока София и една за Перник. Целта е улеснение на трафика и повишаване на безопасността на движение в района на активизиралия се свлачищен процес при км 9+600 на магистралата. Необходимо е шофьорите да карат внимателно и стриктно да спазват поставената сигнализация и въведеното ограничение на скоростта от 50 км/ч.Алтернативният маршрут за тежкотоварни автомобили до 12 тона е по път I-1 от пътен възел Драгичево – Владая – София и обратно, а за леки автомобили по път III-1801 Перник - Мало Бучино - Суходол и обратно. Карта с временната организация на движението по участъците от републиканската пътна мрежа в празничните дни през 2018 г. е достъпна тук.", "date": "2018.04.08", "title": "Заради очаквания трафик: Утре следобед забраняват тировете по най-натоварените пътища"}
{"url": "http://www.novinite.bg/articles/158497/Desetki-ubiti-v-Siriya-ima-podozrenie-za-izpolzvaneto-na-himichesko-orajie", "text": "Нови обвинения в употреба на химическо оръжие от режима на Башар Асад.  Съобщава се за десетки убити, като различните източници говорят за 70 до 150 жертви. Съединените щати обявиха, че ако употребата на химическо оръжие се потвърди, трябва да има адекватен отговор.Правителството в Дамаск отрича информацията и твърди, че бунтовниците са на ръба на разгрома и са изфабрикували фалшиви новини. Атаката е станала в Източна Гута, срещу последната зона, контролирана от бунтовниците. Те твърдят, е хеликоптер на сирийската армия е хвърлил варел с бойно отровно вещество. Целта на атаката била болница. Кадрите от инцидента са заснети и разпространени от бунтовниците и автентичността им не може да бъде потвърдена от независими източници.", "date": "2018.04.08", "title": "Десетки убити в Сирия, има подозрение за използването на химическо оръжие"}
{"url": "http://www.novinite.bg/articles/158483/Zapochna-glasuvaneto-za-parlament-v-Ungariya", "text": "Започна гласуването на изборите за Държавно събрание (парламент) на Унгария. Изборните секции отвориха врати в в 06,00 ч. местно време (07,00 българско) и ще работят до 19,00 ч. (20,00 ч. българско време), съобщава БТА.Гласоподавателите ще изберат 199 депутати в еднокамарния парламент - 106 директно от избирателните райони и 93-ма от националните партийни листи, предаде ДПА. Регистрирани са 8 253 954 избиратели, съобщи Националната изборна комисия, цитирана от ТАСС. Над 7,8 млн ще гласуват в Унгария, а в 118 дипломатически представителства в чужбина - 58 000 души, заяви председателката на комисията Илона Палфи. По думите й над 378 000 унгарци, живеещи в други страни, са получили възможност да дадат гласа си по пощата, предаде ТАСС.В изборите участват пет големи политически сили и движения, а също и малки партии, които за влизане в парламента трябва да преодолеят петпроцентова бариера. Със свои кандидати участват партиите от управляващата коалиция \"ФИДЕС - Унгарски граждански съюз\" и Християндемократическата народна партия, главният им оппонент - Движението за по-добра Унгария (Йоббик), обединеният блок на Унгарската социалистическа партия и партията \"Диалог за Унгария\", партията на Зелените - \"Политиката може да бъде различна\", партията \"Демократична коалиция\", припомня ТАСС.Мониторинг осъществяват 166 международни наблюдатели. Активността на избирателите според института за общественото мнение Незопонт се очаква да бъде около 65%. Институтът Републикон, цитиран от ДПА, прогнозира ФИДЕС да спечели 41 процента от гласовете, далеч пред крайнодясната Йоббик с 21 процента и Унгарската социалистическа партия с 19 процента. Поради липсата на анкети на излизане от секциите, първите прогнозни резултати ще станат известни едва късно вечерта, отбелязва Франс прес.", "date": "2018.04.08", "title": "Започна гласуването за парламент в Унгария"}
{"url": "http://www.novinite.bg/articles/158499/Sreshtu-maja-predizvikal-tragediyata-v-Myunster-imalo-3-dela", "text": "Мъжът, който вряза вана си в заведение на открито в събота в германския град Мюнстер, по-рано е имал проблеми със закона, заяви представителят на градската прокуратура Елке Адомайт.Двама души загинаха, а над 20 бяха ранени при врязването на вана в кафене в центъра на града на 7 април следобед.48-годишният мъж, който е германски гражданин, се застреля след това и с него жертвите са общо три. Разследването за трагедията продължава, но не е открита връзка с ислямски тероризъм, заяви министърът на вътрешните работи на Германия Хорст Зеехофер. Според полицията мъжът е действал сам. По-рано стана ясно, че властите търсят причините за трагедията.", "date": "2018.04.08", "title": "Срещу мъжа, предизвикал трагедията в Мюнстер, имало 3 дела"}
{"url": "http://www.novinite.bg/articles/158492/Stachka-na-frenskite-jeleznichari-otnovo-predizvikva-haos", "text": "\r\nМилиони французи и чуждестранни туристи се сблъскват днес с поредната стачна вълна, която нарушава транспорта в страната, тъй като железничарите протестират срещу икономическата реформа на френския президент Еманюел Макрон. Някои синдикати заплашиха с по-твърди стачни действия, предаде Ройтерс.\r\nСлужителите на железниците дадоха начало през изминалата седмица на поетапни стачни действия, които ще продължат три месеца заради планираната реформа на държавната железопътна компания Ес Ен Се Еф (SNCF). Това е най-голямото предизвикателство досега за усилията на Макрон да модернизира френската икономика.\r\nОчаква се днес в протеста да се включат малко над една трета от служителите, необходими за безпроблемното функциониране на влаковете, което е спад в участието спрямо последната 48-часова стачка във вторник и сряда, посочи Ес Ен Се Еф.\r\nНякои синдикати обаче вече дадоха сигнал за втвърдяване на позициите, тъй като преговорите с министрите по реформата са в задънена улица. Представители на Общата конфедерация на труда, един от най-големите синдикати, посочиха в петък, че стачките могат да продължат и след юни, ако нищо не се промени.\r\nЗасега синдикатите са насрочили поетапни стачни действия, предвидени за по два дни на всеки пет дни до края на юни. Протестът е срещу промените в монополиста Ес Ен Се Еф преди да бъде отворен за конкуренция, както изискват разпоредбите на ЕС.\r\nПланът за реформа включва отмяна на гаранциите за работа в компанията до края на трудовия стаж, както и ранното пенсиониране на железничарите. Според правителството промените ще помогнат да се трансформира изключително задлъжнялата компания в печеливша. Реформата на Ес Ен Се Еф досега се ползва с обществената подкрепа. Близо две трети от хората подкрепят правителствения отпор на стачката, като 56% са на мнение, че спирането на влаковете е неоправдано, според проучване на Ифоп, публикувано днес във в. \"Журнал дю диманш\".\r\n  ", "date": "2018.04.08", "title": "Стачка на френските железничари отново предизвиква хаос"}
{"url": "http://www.novinite.bg/articles/158496/48-v-Severozapadna-Turciya", "text": "Земетресение с магнитуд 4,8 по Рихтер е регистрирано в Северозападна Турция, съобщиха от Европейския средиземноморски сеизмичен център.Епицентърът на труса е бил на 15 км северно от град Болу и на 147 км северозападно от столицата Анкара, на дълбочина 2 км.Няма информация за пострадали и причинени материални щети.", "date": "2018.04.08", "title": "4,8 в Северозападна Турция"}
