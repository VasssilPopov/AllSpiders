{"url": "http://www.novinite.bg/articles/143576/Eto-ya-novata-Carica-na-rozovata-v-Kazanlak", "text": "Все още не мога да осъзная, че съм Царицата на розата, но се чувствам прекрасно. Това каза Цветелина Илиева, която беше коронована снощи в Казанлък, съобщи бТВ.Цвети умее да рисува и е илюстратор. \"Рисувам от много малка, действа ми успокояващо, така изразявам чувствата и емоциите си\", призна тя.Тя смята да замине за Англия, където е приятелят й, и да продължи да се развива като илюстратор.", "date": "2017.05.14", "title": "Ето я новата Царица на розовата в Казанлък"}
{"url": "http://www.novinite.bg/articles/143581/Muzikata-e-vechna-Shturcite-50-godini-na-scenata", "text": "Легенда, любов, музика, история и бъдеще се срещат в едно. „Щурците” с концерт \"50 години на сцената\", предаде Нова телевизия.„Рокът у нас си е жив и здрав, даже и температура няма. Продължаваме с пълна пара”, казва Иван Лечев.„Щурците“ е сред първите български рок групи, доминираща музикалната сцена от страната от 1960-е години. Групата се разпада в края на 1980-е години и е активна отново от 1997 до 2013 г. Песните им са актуални, стилово разнообразни и печелят младежката публика. Текстовете им са дело на някои от най-известните и талантливи български поети. В кариерата си групата има повече от 2600 концерта при препълнени зали.", "date": "2017.05.14", "title": "Музиката е вечна! \"Щурците\" - 50 години на сцената"}
{"url": "http://www.novinite.bg/articles/143591/Zadarjaha-jenata-koyato-ubi-policaj-v-Plovdiv", "text": "40-годишната жена, която в събота в късния следобед прегази и уби с джипа си пътен полицай на пловдивския булевард  „Санкт Петербург“,  е задържана в ареста за 24 часа, но е твърде вероятно срокът да бъде удължен до 72 часа, предаде бТВ.Тепърва експертиза ще установява с каква скорост се е движил джипът в момента на удара. Според очевидци 40-годишната водачка буквално е летяла по булеварда, когато 36-годишният пътен  полицай вдига стоп-палка, за да спре, движещ се пред  джипа автомобил.За да избегне удара, джипът внезапно свива и помита служителя на реда. Оказва се, че убитият полицай е баща на две малки деца. Колегите му вече организират кампания в социалните мрежи, за подпомагане на вдовицата и двете сирачета.", "date": "2017.05.14", "title": "Задържаха жената, която уби полицай в Пловдив"}
{"url": "http://www.novinite.bg/articles/143584/Trenorat-Veselin-Velikov-na-Dunav-ostava-v-Ruse", "text": "Старши треньорът на Дунав (Русе) Веселин Великов разкри, че до няколко дни ще подпише нов договор, пише \"Тема Спорт\", предаде . \"Разбрах се с ръководството за нов договор. До два-три дни трябва да го подпишем. Контрактът не ми изтича сега, но искаме да го удължим и да се разберем за финансовите параметри за втората година\", каза Великов.\"Говорили сме с двама играчи, но засега ще запазим имената им в тайна. Умуваме дали да освободим още един човек освен Давронов. Все пак имаме малко играчи\", допълни специалистът.Веселин Великов сподели, че се надява тимът му да успее да се пребори за четвъртото място, което може да даде право на участие на бараж за Лига Европа.\"Ще е супер, перфектният завършек на сезона\", пожела си старши треньорът на Дунав.", "date": "2017.05.14", "title": "Треньорът Веселин Великов на Дунав остава в Русе"}
{"url": "http://www.novinite.bg/articles/143586/Spored-britansko-izdanie-Nikol-e-na-pat-da-skasa-s-Grisho", "text": "Британското издание TheSun за пореден път изби рибата с новина за българския ас Григор Димитров. Според таблоида гаджето на Гришо - Никол Шерцингер е на път да скъса с него, предаде . Любовният романс между двамата продължава вече почти две години, но източник на TheSun твърди, че Никол дори си е взела кратка почивка и временно е спряла комуникациите и срещите с Димитров. Новината пък идва едва 10 дни, след като Григор и бившата му приятелка Мария Шарапова бяха щракнати заедно да се забавляват.Източникът твърди, че проблемите между двамата продължават вече два месеца.\"Нещата между двамата не вървят добре. Твърде лошо дори изглежда, че проблемите им да бъдат решени и връзката да се закърпи\", категоричен бе човекът на TheSun.\"Никол е заета жена, а Григор има ангажименти по целия свят заради тениса. Двамата не се виждат често. Никол има много лични ангажименти, а българинът не може да е до нея, за да я подкрепи\", продължи източникът.\"Разберете ме, Григор не е лош човек. Напротив - много е готин, но такава връзка не се поддържа лесно\"\"Този път приятелите мислят, че всичко ще приключи. Тя започва всяко интервю с \"толкова съм щастлива\", а това е банално и скучно\", добави източникът.Григор бе спипан в опасна близост до бившата си приятелка Мария Шарапова в началото на месеца в Мадрид. Двамата взеха участие на благотворителен турнир, но повече внимание обърнаха един на друг. Това накара хората да мислят, че има още нещо между Маша и Гришо.", "date": "2017.05.14", "title": "Според британско издание Никол е на път да скъса с Гришо"}
{"url": "http://www.novinite.bg/articles/143594/BRAVO-Decata-na-CSKA-specheliha-mejdunaroden-volejbolen-turnir", "text": "Волейболистите на ЦСКА до 14 години спечелиха международния турнир от Скаут лига за Купа \"Развитие\". Армейците, водени от Станислав Георгиев, си осигуриха правото на участие в надпреварата, след като станаха шампиони в Скаут лигата за прекадети на България в началото на април, похвалиха се от ЦСКА на официалния си сайт, предаде .Турнирът за Купа \"Развитие\" се проведе от петък до днес (12-14 май) в Бургас.ЦСКА премери сили с връстниците си от Виктория Волей и гръцките отбори Атлос и Атлетик клуб. Червените започнаха с победа с 3:0 гейма над Атлос. И срещу Атлетик клуб сценарият се повтори и нашите момчета записаха чист успех с 3:0. В последния двубой с българския съперник Виктория Волей армейците отстъпиха драматично с 2:3 гейма, но заради по-добрите показатели в останалите срещи ЦСКА спечели Купа \"Развитие\".Това е втори трофей за тимът ни до 14 години през сезона, а след месец са финалите на републиканското първенство, на което ЦСКА е един от големите фаворити.", "date": "2017.05.14", "title": "БРАВО! Децата на ЦСКА спечелиха международен волейболен турнир"}
{"url": "http://www.novinite.bg/articles/143593/Nadal-postavi-Djokovich-na-kolene-v-Madrid-igrae-final-sreshtu-Tijm", "text": "\r\n победи  с 6:2, 6:4 в 1/2 финален мач от турнира в Мадрид. Рафа за пореден път показа защо е наричан \"Краля на клея\", след като бързо се разправи със световния номер 2, пише .\r\nНадал сложи край и на черната серия, в която неизменен победител между двамата от три години е Джокера. За последно Рафа бе печелил на Ролан Гарос през 2014 г., а от тогава Ноле има цели 8 поредни победи над Краля на клея.\r\nВ първия сет Рафа проби Джокера на два пъти и бързо поведе с 4:0, което му бе и достатъчно, за да се пребори за спечелването му.\r\nВторият сет започна по идентичен начин. Ноле обаче отвърна на удара и също проби, но веднага допусна да изгуби свое подаване и Рафа отново взе аванс в геймовете. Така за около 100 минути Надал постави на колене и Джокович.\r\nДоминик Тийм, който пък взе главата на Григор Димитров в мач от 3-я кръг на турнира в Мадрид, продължи да впечатлява в испанската столица и се добра до финал в надпреварата. Тийм срази Пабло Куевас в 1/2 финален мач с 6:4, 6:4 и си уреди мач с Краля на клея - Рафаел Надал.\r\nЗа Рафа може да се каже, че е случил на удобен съперник за финала. Тъй като двамата са играли 4 мача до сега, а испанецът има цели три победи. Всичките двубои са били на клей, а за капак Рафа прибра рекордната десета титла от Барселона именно срещу бой над Тийм на финала.\r\nТийм със сигурност ще опита да си вземе реванш от Рафа заради загубата в Барселона.\r\n", "date": "2017.05.14", "title": "Надал постави Джокович на колене в Мадрид, играе финал срещу Тийм"}
{"url": "http://www.novinite.bg/articles/143592/GDBOP-savetva-kak-da-se-predpazim-ot-globalniya-virus", "text": "\r\nГлавна дирекция \"Борба с организираната престъпност\" (ГДБОП) предупреждава за компютърни атаки с вируса WannaCry, който засегна стотици хиляди компютри в над 100 държави по цял свят и продължава да нанася щети, предаде бТВ, пише .\r\nЕкспертите по киберсигурност съветват да бъдат предприети няколко важни стъпки за защита:\r\n– Използване на съвременна операционна система;\r\n– Незабавно обновяване на използваната операционна система, ако тя е неподдържана или остаряла;\r\n– Спиране на уязвимия комуникационен протокол SMB;\r\n– Използване на надеждна антивирусна програма;\r\n– Редовно архивиране на важните потребителски данни върху изолиран носител;\r\n– Активиране и правилно конфигуриране на съвременна защитна стена и игнориране на съмнителни спам съобщения.\r\nКак действа?\r\nВирусът WannaCry се разпространява без желанието и намесата на легитимния потребител на компрометирания компютър чрез наскоро установена уязвимост в комуникационен протокол за връзка между сървъри по света, използващи операционната система Windows.\r\nВсички важни файлове върху заразения компютър се криптират, а потребителят е заставен да заплати еднократно около 550 лв. в дигиталната валута биткойн, за да получи отново достъп до тях.\r\nЗаразената система автоматично се опитва да разпръсне вируса, като атакува други сървъри по света.\r\nДо този момент жертви на хакерската атака са станали болници във Великобритания, испански телекомуникационен оператор, офиси на американска куриерска фирми, компютри на руското МВР, жп гари в Германия, автомобилни фабрики във Франция, училища в Китай и много други.\r\n", "date": "2017.05.14", "title": "ГДБОП съветва как да се предпазим от глобалния вирус"}
{"url": "http://www.novinite.bg/articles/143573/Vlak-derajlira-i-se-vryaza-v-kashta-kraj-Solun-ima-jertvi-SNIMKI", "text": "Най-малко четирима души са загинали при снощната железопътна катастрофа в Северна Гърция, след като пътнически влак, идващ от Атина, дерайлира недалече от Солун, предаде Ройтерс, информира Нова телевизия.Трима души са тежко ранени, един е в кома, а четирима са с по-леко травми. Общо във влака са пътували 70 пътника и 5 души персонал.Ранени са седем пътници, като трима от тях са със сериозни, а един с тежки наранявания. Във влака е имало 70 пътници и 5-членен екипаж.Влакът дерайлира край Адендро, на 37 км от Солун. Снимки в гръцки новинарски сайтове показаха преобърнати вагони с разбити прозорци близо до жилищен квартал.Локомотивът се врязал в къща до пътя и влязъл в приземния етаж. Машинистът е в критично състояние.В спасителните работи са участвали 21 пожарни коли и 60 пожарникари, 90 полицаи, 12 линейки и лекари.Причините за произшествието се изясняват. От ръководството на железниците в Гърция изказаха съболезнования на семействата на загиналите пътници.", "date": "2017.05.14", "title": "Влак дерайлира и се вряза в къща край Солун, има жертви (СНИМКИ)"}
{"url": "http://www.novinite.bg/articles/143575/Poreden-raketen-test-na-Severna-Koreya", "text": "Северна Корея е извършила пореден ракетен тест рано тази сутрин, предаде Нова телевизия. Според информация на южнокорейското правителство ракетата е изстреляна близо до град Кусонг и е прелетяла около 700 километра преди да падне във водите между Япония и Корейския полуостров.CNN информира, че представител на министерството на отбраната на Съединените щати е потвърдил за случая и изминатата дистанция, но е уточнил, че все още се уточнява вида на ракетата.Действията на севернокорейския лидер Ким Чен-Ун бяха оценени като провокация към Република Корея, след встъпването в длъжност на новия президент Мун Чже-Ин.От друга страна, поредният експеримент идва часове, след като високопоставен севернокорейски дипломат загатна, че преговори между Пхенян и Вашингтон са възможни, но „при определени условия”.", "date": "2017.05.14", "title": "Пореден ракетен тест на Северна Корея"}
{"url": "http://www.novinite.bg/articles/143583/Evakuirat-treti-kvartal-v-Damask", "text": "Цивилни и бунтовници започнаха евакуацията на трети квартал в сирийската столица Дамаск, контролиран опозицията, предава AFP, предаде агенция \"Фокус\". По този начин правителството е по-близо до установяване на пълен контрол над града.Кореспондент на френската агенция съобщава, че е видял около 10 автобуса, които извозват граждани и бунтовници в неделя сутринта, след като късно в събота след тежки боеве. беше обявено споразумение за квартала.", "date": "2017.05.14", "title": "Евакуират трети квартал в Дамаск"}
{"url": "http://www.novinite.bg/articles/143585/Emanyuel-Makron-poema-oficialno-vlastta", "text": "Исторически ден за Франция. Еманюел Макрон поема официално властта и така започва една нова епоха във френската политика, предаде БНТ.\r\nСветът и Европа има нужда от , която носи гласа на свободата и солидарността. Това заяви новият  на   в речта си при смяната на властта в Елисейския дворец. Той благодари на французите за поверената отговорност.\r\n\"От десетилетия насам Франция се съмнява в себе си, в това, което е направила. Моят мандат ще бъде да върна доверието на французите в самите тях, което беше отслабено. Това е бавна и взискателна работа. Трябва да убедя французите, че нашата страна, която е в тежко положение, носи всички ресурси да бъде сред първите нации.\", заяви новият президент.Освен, че Еманюел Макрон е най-младият държавен глава избиран досега, Макрон ще влезе в историята и с това, че успя да спечели президентския вот, въпреки че имаше твърде млада политическа формация. Той успя да елиминира и традиционната левица и десница във втория тур на президентските избори.Твърде дълго продължи срещата на Макрон с досегашния президент Франсоа Оланд. В този факт има символика. Според френските медии това показва добрите и приятелски отношения между двамата. Също така добре се тълкува и, че Макрон изпрати Оланд до колата, с която отпътува от Елисейския дворец. ", "date": "2017.05.14", "title": "Еманюел Макрон поема официално властта"}
{"url": "http://www.novinite.bg/articles/143572/Zemetresenie-raztrese-Skopie", "text": "Земетресение с магнитуд от 4.2 по Рихтер разлюля македонската столица Скопие тази сутрин в 5.08 часа българско време, предаде Нова телевизия.Епицентърът е на 13 км източно от Скопие, в село Марино. Земетресението бе почувствано в целия град.Не се съобщава за разрушения и пострадали.", "date": "2017.05.14", "title": "Земетресение разтресе Скопие"}
{"url": "http://www.novinite.bg/articles/143582/CSKA-1948-privleche-vratarya-Georgi-Petkov", "text": "ЦСКА 1948 привлече вратаря Георги Петков. 21-годишният страж бе картотекиран вчера по спешност, след като титулярният вратар Стоян Деспотов получи червен картон в полуфинала за Купата срещу Ботев (Луковит) и със сигурност пропуска дербито срещу Левски Раковски, предаде .Георги Петков е юноша на Етър (Велико Търново), като е преминал още през Литекс и софийските Славия и Локомотив. Има и лагер с юношеския национален отбор до 17 години.Стражът ще играе с №44, пише официалният сайт на клуба.", "date": "2017.05.14", "title": "ЦСКА 1948 привлече вратаря Георги Петков"}
{"url": "http://www.novinite.bg/articles/143579/Silen-trus-v-Iran-jertvi-i-poveche-ot-200-raneni", "text": "В резултат на земетресението с магнитуд 5,8 по скалата на Рихтер в Иран загинаха най-малко трима души, а ранените са 225, съобщава APA. Земетресението беше регистрирано в събота срещу неделя през нощта, а епицентърът му намираше близо до границата между Иран и Туркменистан, предаде агенция \"Фокус\".В резултат на труса са били нарушени подаванията на електроенергия, газ и вода. На мястото, засегнато най-много от бедствието, работят екипи на бърза помощ и спасителната служба.", "date": "2017.05.14", "title": "Силен трус в Иран, жертви и повече от 200 ранени"}
{"url": "http://www.novinite.bg/articles/143574/Nasheto-momche-Kristian-e-na-vtoro-myasto-na-Evroviziya-VIDEO", "text": "Португалия е големият победител на песенния конкурс Евровизия 2017. \"Любов за двама\" спечели сърцата на публиката и събра най-много точки, предаде  Нова телевизия. \"Музиката е чувство\", заяви победителят Салвадор Собрал.На второ място остана песента „Beautiful Mess“ на Кристиан Костов, като нашето момче се класира на второ място и при гласовете на журито, и от телефонното гласуване. „Ако вие сте доволни, това е добре. Всичко това е за България! Много съм горд, че всички сте доволни от представянето. Смятам, че ние наистина заслужавахме победата. Съжалявам, че не донесох голямата награда на Евровизия в България. България не е малка. Ние сме победители. Благодаря на всички българи, които гласуваха от целия свят. Накарахте ме да се разплача. Никога досега не сме получавали толкова високо гласуване. Пожелавам си България да спечели наградата следващата година”, заяви пред БНТ след финала на Евровизия българският участник в конкурса Кристиан Костов.И благодари на всички свои близки и на екипа, който застана зад него и го подкрепяше.Сред радост и сълзи, Кристиан се зарече никога повече да не участва в Евровизия. А разочарованието му дойде от факта, че все остава на второ място.„Винаги съм най-младия и втори. Така стана на Евровизия, така стана и на Х Factor. Но се радвам, че светът чу за нас”, каза Кристиан.И се зарече: „Ще работя много, за да може един ден да стана номер едно”. Молдова остана на трето място в крайното класиране. А Белгия зае почетното четвърто място на големия финал на Евровизия. Кристиан Костов изведе България на финала на \"Евровизия 2017\" за трети път в историята на участието ни в конкурса. Елица Тодорова и Стоян Янкулов постигнаха първия успех за страната ни с пета позиция през 2007 година, а миналата година Поли Генова се пребори за престижното 4-то място в крайното класиране.При гласуването българите дадоха своите 12 точки на Австрия. Страната ни пък бе подкрепена от 5 държави, сред които Норвегия, Естония и Беларус. Точки получихме и от Албания, Молдова, Белгия и Румъния.Кристиан Костов е познат на българската публика като изпълнител на едни от най-големите поп хитове у нас през последните няколко месеца и финалист в четвъртия сезон на X Factor. Ето как го подкрепи певицата Люси Дяковска. Тя написа на страницата си във Facebook: \"Изключително постижение!\". ", "date": "2017.05.14", "title": "Нашето момче Кристиан е на второ място на Евровизия (ВИДЕО)"}
{"url": "http://www.novinite.bg/articles/143577/Zalojnicheska-drama-v-Ilinojs-ima-jertva", "text": "Затворник, лекуван в болница в американския щат Илинойс, е успял да открадне оръжието на охраняващия го полицай и да вземе за заложник, служител на лечебното заведение, предаде Fox News, пише агенция Фокус.Преговарящи и специални части са пристигнали пред болница „Делнор“ в град Женева, разположен на около 65 км. от град Чикаго. Шериф Патрик Генглър заяви, че спешното отделение е отцепено, но другите пациенти не са били евакуирани.Малко по-късно командоси са убиха 21-годишният Тайуон Солтърс, след като преговорите са се провалили. Заложникът – медицинска сестра, не е пострадала. Затворникът е бил на лечение в болницата, когато открадва оръжието на придружаващия го полицай и успява да вземе заложник. Не се е налагала евакуация на лечебното заведение. ", "date": "2017.05.14", "title": "Заложническа драма в Илинойс, има жертва"}
{"url": "http://www.novinite.bg/articles/143578/Dneven-horoskop-za-14-maj-2017g", "text": "ОвенОбичате да сте в центъра на вниманието и днес тази възможност ще ви бъде предоставена. Има обаче друг претендент за това място, с когото ще трябва да се \"преборите”.ТелецПредстои пътуване, за което мечтаете от дълго време насам. Ентусиазмът не ви напуска, а настроението ви е приповдигнато. Планирайте всичко добре, за да не се провали нещо в последния момент.БлизнациГлавното събитие за вас в момента е нещо, свързано с любовния ви живот. Концентрирайте се върху него - то ще ви донесе огромно щастие и несравними емоции.Представителите на останалите зодиакални знаци могат да намерят своя дневен хороскоп  Представителите на останалите зодиакални знаци могат да намерят своя дневен  ТУК - See more at: http://www.novinite.bg/articles/143554/Dneven-horoskop-za-13-maj-2017g#sthash.805ajOim.dpuf ", "date": "2017.05.14", "title": "Дневен хороскоп за 14 май 2017г."}
{"url": "http://www.novinite.bg/articles/143580/Balgarskite-prevozvachi-se-zakaniha-da-blokirat-granicite", "text": "Български превозвачи плашат с протести по границите заради дългото чакане на камионите, предаде Нова телевизия. От Съюза на транспортните работници излязоха с ултиматум към управляващите, иначе щели да блокират браздата в началото на другия юни.В писмо до вътрешния министър и директора на „Гранична полиция” синдикалната организация настоява да бъдат предприети незабавни мерки, така че дългото чакане на камионите да спре.Те дават краен срок за това - края на месеца, иначе ще последва пълна блокада на границите ни.Най-голям бил проблемът на граничен пункт „Кулата-Промахон”, който в момента е и в ремонт.Според Съюза на транспортните работници проблемът е в мудната работа на граничните власти и липсата на организация на пункта. Съдействие е поискано и от гръцкия посланик.  ", "date": "2017.05.14", "title": "Българските превозвачи се заканиха да блокират границите"}
{"url": "http://www.novinite.bg/articles/143588/Otkriha-izcheznaliya-v-Rodopite-mladej", "text": "Изчезналият 20-годишен Ивелин Узунов от смолянското село Смилян е открит, предаде Дарик нюз. Момчето е било открито в плевня в смолянското село Пещера. Било в съзнание, но леко премръзнало. От полицията потвърдиха информацията. \"Той е нарамен около 15.00 часа в селскостопанска постройка в района на смолянското село Пещера. Момчето незабавно е транспортирано от медицински екип за преглед в МБАЛ-Смолян\", се казва в съобщение на полицията. Информацията бе потвърдена и от бащата на младежа. „Да, намерен е и е откаран в болницата за преглед“, коментира Велин Узунов. Едва след обстойните медицински прегледи, които предстоят, ще стане ясно здравословното състояние на Ивелин. Младежът изчезна на 5 май сутринта и от тогава той се издирваше от полицията, горски служители, ловджии, доброволци.", "date": "2017.05.14", "title": "Откриха изчезналия в Родопите младеж"}
{"url": "http://www.novinite.bg/articles/143589/Chetiri-koli-i-cisterna-se-udariha-kraj-Simitli", "text": "\r\nВерижна катастрофа стана днес на главен път Е-79 – удариха се 4 коли и цистерна, съобщи БГНЕС, предаде бТВ. Инцидентът стана входа на Благоевград откъм Симитли.\r\nШофьор на \"Фиат\" заспал на волана, колата му навлязла в насрещното движение и ударила задната лява част на цистерна. Вследствие на сблъсъка се пука предна гума на тежкотоварния автомобил и той се блъска с \"Опел\", а в него се врязват още два автомобила. 76-годишният водач на фиата е с травми на гърдите и главата и е откаран в болница.\r\nНяма информация за други пострадали при верижната катастрофа.\r\n", "date": "2017.05.14", "title": "Четири коли и цистерна се удариха край Симитли"}
{"url": "http://www.novinite.bg/articles/143587/Jertvite-na-mashtabnata-kiberataka-sa-poveche-ot-200-000", "text": "Глобалната кибератака от петък е взела повече от 200 000 жертви в над 150 държави, съобщи изпълнителният директор на Европол Роб Уейнрайт, цитиран от \"Франс прес\" и БГНЕС. \"Никога не сме виждали нещо подобно. Последният брой е над 200 000 жертви в най-малко 150 държави. Много от тези жертви са фирми, включително големи корпорации, както и правителствени мрежи\", каза Уейнрайт пред британската телевизия ITV2, информира Нова телевизия.Той предупреди, че има опасност напрежението да ескалира. По неговите думи все още не е ясно какво ще видят хората, когато в понеделник сутрин включат компютрите в офиса си.\"Ние провеждаме около 200 глобални операции срещу престъпленията в киберпространството всяка година, но това е наистина е невиждано. Този обхват е безпрецедентен“, посочи директорът на Европол.Според него мотивите за нападението остават неизвестни, но очевидно са с криминален характер.Уейнрайт каза, че атаката е безразборна, бързо разпространяваща се и уникална, тъй като вирусът на един компютър може автоматично да се разпространи през цялата мрежа.Той посочи, че няколко банки в Европа са били засегнати.По думите му Европол работи с ФБР, за да открие отговорните лица, като добави, че зад атаката не стои само един. Въпреки това киберпрестъпленията остават в „ъндърграунда“ и идентифицирането на хактерите и тяхното местоположение става все по-трудно. ", "date": "2017.05.14", "title": "Жертвите на мащабната кибератака са повече от 200 000"}
{"url": "http://www.novinite.bg/articles/143571/Predimno-slanchevo-sled-obyad-shte-prevali", "text": "Днес преди обяд ще бъде предимно слънчево. Около и след обяд ще се развива купеста и купесто-дъждовна облачност и ще има краткотрайни превалявания, в отделни райони придружени с гръмотевици. Ще духа умерен, в Дунавската равнина временно силен северозападен вятър, който по-късно след обяд ще отслабва. Дневните температури ще се понижат и максималните ще са между 23° и 28°. Такава е прогнозата за времето на Националния институт по метеорология и хидрология (НИМХ) към БАН, съобщиха за Агенция „Фокус” дежурният синоптик Красимир Стоев. Атмосферното налягане ще се повишава и ще стане по-високо от средното за месец май.По Черноморието ще бъде предимно слънчево. След обяд ще се развива купеста и купесто-дъждовна облачност и ще има краткотрайни превалявания, с гръмотевици. Преди обяд ще духа умерен до силен северозападен вятър, който по-късно през деня ще отслабва и ще се ориентира от север. Максималните температури ще са между 21° и 25°. Температурата на морската вода е 15 – 18°. Вълнението на морето ще е 2 – 3 бала.В планините преди обяд ще бъде предимно слънчево. Около и след обяд ще се развива купеста и купесто-дъждовна облачност и ще превали, в Родопите и ще прегърми. Ще духа умерен до силен, по най-високите части временно бурен северозападен вятър, който след обяд ще отслабва. Температурите ще се понижат и максималната на височина 1200 метра ще е около 16°, на 2000 метра – около 9°.", "date": "2017.05.14", "title": "Предимно слънчево, след обяд ще превали"}
{"url": "http://www.novinite.bg/articles/143590/Petima-otstraneni-ot-chervenoto-izpalnitelno-byuro", "text": "Рокадите в ръководството на БСП вече са факт. Петима бяха отстранени от червеното изпълнително бюро, за да не съвместяват партийни и парламентарни постове. Предложението за това е на председателя Корнелия Нинова, предаде Нова телевизия. Така от бюрото с внушутелно мнозинство и явно гласуване на пленума бяха изпратени Красимир Янков, Стоян Мирчев, Иван Ченчев, Весела Лечева и Александър Симов.   На тяхно място Нинова предлага да влязат кметът на Гоце Делчев Владимир Москов, бившите депутати от Пловдив Атанаска Тенева и от Варна Апостол Димитров.   В същото време обаче няколко депутати запазват и партийните си постове в ръководството. Те са самата Корнелия Нинова, Стефан Данаилов, Драгомир Стойнев, Крум Зарков и Валери Жаблянов.   Мястото си в бюрото запазва и Кирил Добрев. Той обаче заявил готовност да напусне парламента.   В момента делегатите гласуват тайно новите попълнения. Интригата е оставена за накрая, когато отново с таен вот ще се разпределят позициите на заместник-председателите и секретарите. Именно там е възможно предложения на Нинова да не минат и така лидерът да се окаже бламиран от Националния съвет.", "date": "2017.05.14", "title": "Петима отстранени от червеното изпълнително бюро"}
