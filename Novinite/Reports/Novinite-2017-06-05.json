{"url": "http://www.novinite.bg/articles/144943/Narkozavisim-shizofrenik-napadna-s-noj-rodninite-si", "text": "\r\n39-годишен мъж нападна с  роднините си в Благоевград. Нападателят е наркозависим и шизофреник, съобщава БГНЕС. Той нахлул в дома на вуйчо си и вуйна си към 6 ч. тази сутрин след като разбил вратата, пише Нова телевизия.\r\nМъжът на 66 г. и жена му на 64 г. са с мество порезни рани по главите и са отведени за изследване със скенер в болницата.\r\nНаркозависимият, който е осиновен от семейството, е приет в психиатрията. Полицията работи по случая, уведомена е и прокуратурата.\r\nМъжът и друг път е създавал проблеми на живущите на улицата. През ноември 2015 г. той нападнал и пребил в асансьора с ритници санитарка, която го придружавала сама до скенера на болницата в Благоевград.\r\n", "date": "2017.06.05", "title": "Наркозависим шизофреник нападна с нож роднините си"}
{"url": "http://www.novinite.bg/articles/144959/Prostrelyaha-dete-s-vazdushna-pushka", "text": "\r\n69-годишен мъж простреля момче с въздушна пушка. Инцидентът е станал в  към 21:00 ч. снощи. Мъжът е уцелил то с 4 сачми в тялото. Едната е попаднала в дясното бедро, една в десния лакът, една в дясно рамо и една в лява подбедрица, уточняват от прокуратурата, предаде БГНЕС, пише iNews.bg.\r\nДетето е настанено в болница без опасност за живота. Извършено е и претърсване в дома на Васил С., където са открити множество муниции за огнестрелно оръжие. Работата по досъдебното производство продължава, предаде бТВ.\r\n", "date": "2017.06.05", "title": "Простреляха дете с въздушна пушка"}
{"url": "http://www.novinite.bg/articles/144930/Teroristi-imitatori-stanali-prichina-za-karvavoto-mele-v-Torino-VIDEO", "text": "Инцидентът на площада в Торино по време на мача между Ювентус и Реал Мадрид е бил провокиран от тийнейджъри, които са имитирали терористи, установи разследването, предаде Sporta.bg.Ювентус загуби от Реал Мадрид в Кардиф с 1:4 във финала на Шампионската лига. В Торино мачът бе наблюдаван от повече от 20 000 запалянковци, сред тях много жени и деца.След третия гол в Реал на площада \"Сан Карло\" се чу тътен като от взрив, който предизвика паника сред хората и настъпи блъсканица. В изявлението на властите в Торино се казва, че \"тълпата и изпаднала в паника и психоза заради страх от терористична атака\".Полицията е изгледала видеозаписи от мястото на събитието и е задържала двама младежи, които са предизвикали паническото бягство. Единият от тях, облечен само с шорти и раница на гърба, е вдигнал високо ръце и е започнал да крещи, че ще взриви бомба, а хората са се разбягали от него във всички посоки.Приятелят на тийнейджъра, разбирайки, че ситуацията излиза от контрол, се е опитал да успокои хората, но вече е било късно. В резултат на паническото бягство пострадаха повече от 1500 човека. В полицията двамата са обяснили, че това е било просто една шега и не са очаквали подобен развой. Италианският сенатор Роберто Калдероли каза в тази връзка, че случващото се в Европа в последно време е въздействало силно върху съзнанието на хората и паниката в Торино е потвърждение за това.", "date": "2017.06.05", "title": "Терористи-имитатори станали причина за кървавото меле в Торино (ВИДЕО)"}
{"url": "http://www.novinite.bg/articles/144931/Ronaldo-smeni-izcyalo-viziyata-si-sled-zavoyuvanata-12-a-kupa-v-ShL-SNIMKI", "text": "Мега звездата на Реал (Мадрид) и световния футбол Кристиано Роналдо смени изцяло визията си след завоюваната 12-а купа в ШЛ. Фаворитът за нова Златна топка предизвика фурор с  коренна промяна в прическата. CR7 острига характерния си през годините перчем, който напоследък беше изрусил, предаде Sporta.bg.Вместо това той заложи на прическа, сякаш се готви за военна служба.След изненадващата подстрижка Роналдо публикува снимката на профила си в „Инстаграм“, питайки феновете си: „Харесва ли ви?“. След това той постави на „стената си“ и друг фотос с новата визия, като там беше със сина си. В новия си вид CR7 се появи и на купона, който беше организиран за Реал (Мадрид) в испанската столица след успеха над Ювентус в Кардиф.", "date": "2017.06.05", "title": "Роналдо смени изцяло визията си след завоюваната 12-а купа в ШЛ (СНИМКИ)"}
{"url": "http://www.novinite.bg/articles/144932/Eden-Azar-pretarpya-tejka-kontuziya", "text": "Звездата на Челси Еден Азар претърпя тежка контузия. Плеймейкърът на шампиона на Англия е счупил глезена на десния си крак на последната тренировка на белгийския национален отбор, съобщава BBC. Новината потвърди местната футболна асоциация, като все още няма информация за това колко тежка е фрактурата и колко време ще отнеме възстановяването на полузащитника.Азар, както обикновено, бе основна фигура в състава на Челси през изминалата кампания. В 36 мача отбеляза 16 гола и беше винаги готов да разсече противниковите защити с класни пасове.Белгиецът бе спряган за трансфер в Реал Мадрид, но в последните седмици се заговори, че ще остане на „Стамфорд Бридж“.", "date": "2017.06.05", "title": "Еден Азар претърпя тежка контузия"}
{"url": "http://www.novinite.bg/articles/144947/Hilda-Kazasyan-zasne-klip-na-dvijesht-se-vlak", "text": "Да седнеш на роял върху бързо движещ се влак – този риск поема Хилда Казасян, за да заснеме уникалния си нов видеоклип. За предизвикателството певицата разказа в ефира на Нова телевизия.Видеото е към песента „Водите на март”, а осъществяването му никак не е било лесно. Първо трябвало БДЖ да разреши на снимачния екип да се качи на царския влак. Последвало и самото снимане върху машината, докато тя се движела с около 80 км/ч.„Освен всичко друго, първоначално не обърнахме внимание на факта, че това е парен локомотив. Всички сажди, излизащи от него, отиваха в очите ни”, сподели Казасян. ", "date": "2017.06.05", "title": "Хилда Казасян засне клип на движещ се влак"}
{"url": "http://www.novinite.bg/articles/144933/Balgariya-s-velik-obrat-ot-02-gejma-sreshtu-Rusiya-v-Svetovnata-liga", "text": "Волейболните национали завършиха с победа първия турнир от Световната лига в Казан (Русия). Избраниците на селекционера Пламен Константинов се наложиха с 3:2 (21:25, 15:25, 25:22, 27:25, 15:13) над домакина Русия в мач №3 от група С1 на надпреварата, предаде Sporta.bg.В състава на българите нямаше особени изненади. На мястото на основния разпределител Георги Сеганов, в игра се появи Георги Братоев, а капитанът Виктор Йосифов отстъпи мястото си на Теодор Тодоров в стартовия състав. В последствие на игрището се появиха почти всички състезатели. Посрещачът Розалин Пенчев пък се оказа скритият коз за обрата на българския тим.Волейболистите на Пламен Константинов започнаха срещата изключително неуверено, а усмивките на лицата на играчите и отборният дух отново липсваха. Руснаците демонстрираха изключително самочувствие и без особени проблеми спечелиха първите два гейма. Българите се събудиха в края на третата част и успяха да объркат сметките на домакините, като спечелиха следващите два гейма и пратиха мача в тейбрек. Там нещата не бяха ясни до самия край, като двата отбора се гонеха в резултата. В края обаче силните изяви на Цветан Соколов сложиха край на сблъсъка.Въпреки победата, волейболните ни национали направиха повече непредизвикани грешки (35-32), отстъпваха и на блокада (9-18). Двата отбора реализираха по 7 директни точки от сервис, но атаката на нашите беше по-успешна.Най-резултатен за успеха на България беше Цветан Соколов с 21 точки, а Розалин Пенчев добави 14 точки. За Русия Максим Жигалов се разписа със 17 точки, а Егор Клюка и Денис Бирюков прибавиха по 12 точки.", "date": "2017.06.05", "title": "България с велик обрат от 0:2 гейма срещу Русия в Световната лига"}
{"url": "http://www.novinite.bg/articles/144960/Stadionat-Santiago-Bernabeu-iska-i-Zlatnata-topka", "text": "\r\nПрепълнените трибуни на \"Сантиаго Бернабеу\" скандираха мощно: \"Златна топка\", когато  спря своята благодарствена реч към привържениците за тяхната подкрепа и към своите съотборници, и старши треньора Зинедин Зидан за успехите постигнати през сезона.\r\nРоналдо бе в настроение и също започна да припява \"Златна топка\".\r\nСлед това върху него се нахвърлиха съотборниците му, които продължиха празненствата по повод спечеления трофей от Шампионската лига, пише Гонг, предаде .\r\n", "date": "2017.06.05", "title": "Стадионът „Сантиаго Бернабеу“ иска и „Златната топка“"}
{"url": "http://www.novinite.bg/articles/144965/Chetiri-godini-zatvor-za-podgotovka-na-teroristichen-akt-v-Germaniya", "text": ", станал известен като Джон Терориста, получи присъда. 21-годишният българин с австралийски паспорт е осъден за подготовка на терористичен акт в Германия. Захариев получи четири години затвор. Той е обвинен в обучение за тероризъм. Това е първото дело в страната ни за такова престъпление. Максималната присъда е осем години, пише НОВА.Пред съда Иван Захариев заяви, че е невинен. Според него прокуратурата няма достатъчно доказателства, че се е обучавал да стане терорист. Отрече и да е бил в Сирия.Според прокуратурата обаче е бил там през 2013 г., а през 2016-а се е обучавал да стреля на „Герена” в София с пистолет и в пловдивско село с автомат „Калашников”.Иван Захариев може да обжалва присъдата си в 15-дневен срок. ", "date": "2017.06.05", "title": "Четири години затвор за подготовка на терористичен акт в Германия"}
{"url": "http://www.novinite.bg/articles/144924/Mejdunaroden-den-za-opazvane-na-okolnata-sreda", "text": "На 5 юни всяка година отбелязваме Световният ден за опазване на околната среда. Тази година той е с фокус \"да свържем хората с природата\", подтиквайки ни да помислим над това доколко ние, хората, сме част от природата и колко много зависим от нея, предаде Нова телевизия.Световният ден за опазване на околната среда е проява на Обединените нации за положителни действия, свързани с опазването на околната среда, пише БГНЕС.Все повече правителствата по света разработват законодателствата си насочени към опазване на околната среда, все повече потребителите в развитите икономически страни изискват от доставчиците да докажат съответствие и добри практики по въпросите, свързани с опазването на околната среда.Основната роля тук е на стандартите. През 1996 г. ISO публикува стандарта ISO 14001 за системи за управление по отношение на околната среда, преразгледан впоследствие няколко пъти и считан за голям успех, тъй като е въведен в над 159 страни и предоставя на организациите мощен инструмент за управление, отнасящо се до подобряване на резултатността спрямо околната среда. В края на 2015 г. повече от организациите по света са сертифицирани по ISO 14001, което е значително постижение спрямо предходните години. Много организации са подобрили своята работа и са намалили влиянието върху околната среда от своите дейности, процеси, продукти и услуги чрез използването на системния подход, стремейки се към непрекъснато подобряване.У нас денят ще бъде отбелязан с различни прояви. Министърът на околната среда и водите Нено Димов ще открие от 9 часа изложбата „Защити ме – за да те има“. Тя включва 25 плаката, карикатури, колажи и рисунки, отличени в национален конкурс за ученици, посветен на 45-ата годишнина от обявяването на 5 юни за Световен ден за опазване на околната среда. Конкурсът бе организиран от Националния ученически екопарламент с подкрепата на Министерството на околната среда и водите. В него се състезаваха над 250 творби на ученици, разпределени в две възрастови групи V-VІІ клас и VІІІ-ХІІ клас. Изложбата ще бъде подредена в сградата на министерството на бул. „Мария Луиза“ № 22. Министър Димов ще връчи грамоти и награди на авторите на отличените творби.От 5 до 17 Юни в Националния Музей “Земята и хората” ще бъдат представени две изложби – на детски рисунки организирана от школата „Мълък зограф“ и постерна изложба – „5 Юни – Световен ден на околната среда“. Втората изложба проследява темите за отбелязването на Световния ден на околната среда от 2010 до 2017 година. Всички прояви са посветени на Световният ден на околната среда и са част от културния календар на музея „Земята и хората“.  ", "date": "2017.06.05", "title": "Международен ден за опазване на околната среда"}
{"url": "http://www.novinite.bg/articles/144945/Rodopsko-selo-stopanisva-ekzotichni-no-cimentovi-jivotni-SNIMKI", "text": "Екзотични циментови животни „обитават” маданското , което има 8 жители, а до него води черен път. Скулптурите са изваяни от 58-годишен безработен счетоводител. Мъжът се прехранва със земеделие и е решил да превърне зоопарка в туристическа атракция, предаде Нова телевизия.Всичко обаче започнало от тази чешма.  Циментовият зоопарк е правен за забавление на внуците. Там може да се видят маймуна, щраус, панда, бухал, жираф, елен, катеричка, орел. Животните са изработени от камък, дърво и бетон. Създателят е направил зоопарка на няколко етапа за 6 години.   ", "date": "2017.06.05", "title": "Родопско село \"стопанисва\" екзотични, но... циментови животни (СНИМКИ)"}
{"url": "http://www.novinite.bg/articles/144956/Chetvartata-naj-golyama-bolnica-u-nas-e-pred-zatvaryane", "text": "Четвъртата най-голяма болница в България е пред затваряне. Причината – и тя като „Пирогов” трупа дългове от неотложни и неосигурени пациенти. На спешното й отделение разчита цялата старозагорска област, предаде Нова телевизия.В университетската „Професор доктор Стоян Киркович” карат всички жертви на пътни катастрофи, промишлени аварии и финансови кризи. Тя е изборът на неосигурените пациенти.Когато осигурените са в много тежко състояние, и най-скъпата клинична пътека не покрива разходите по спасяването им. И болницата надхвърля лимита си – с по 100 хиляди лева на месец. ", "date": "2017.06.05", "title": "Четвъртата най-голяма болница у нас е пред затваряне"}
{"url": "http://www.novinite.bg/articles/144962/Razrabotvat-sistema-koyato-predvijda-svetkavicite", "text": "Изчислено е, че около 30 души умират всяка година, покосени от мълния. Една компания обаче може да намали това число до нула. Thor Guard разработи система, която предвижда светкавицата, преди тя да има шанса да удари земята. Светкавицата отдавна се смята за едно от най-спорадичните и непредвидими атмосферни явления, пише Profit.bg.И въпреки че системата на Thor Guard не може да каже на потребителите точно кога и къде тя  ще удари, технологията изпраща сигнали всеки път, когато установи, че дадена зона е в непосредствен риск за удар от мълния. Системата също така е в състояние да предскаже смъртоносни светкавици, които се появяват от нищото, когато няма облак в небето.Чрез измерване на електростатичните заряди в атмосферата и земята, технологията може да разбере кога условията в района са узрели за удар от мълния.След това тя може да излъчва ярка светлина или да се включи сирена, за да предупреди хората да потърсят подслон, съобщава T+L. От Thor Guard твърдят, че усъвършенстват система, която може да се използва за прогнозиране на торнадо. Торнадото също създава необичаен електростатичен образ, докато се приближава.Така че технологията един ден ще е способна да открива подобен род стихии в далечината и когато не са напълно оформени. Последиците от системата са широкообхватни както за компаниите, така и за потребителите. В момента тя се използва от авиокомпании, национални паркове, обществени университети и др.Използвайки тази технология, не само компаниите могат да гарантират на клиентите си безопасност, но могат да премахнат ненужните рестрикции, когато се налагат, например евакуации заради потенциално опасни атмосферни явления. ", "date": "2017.06.05", "title": "Разработват система, която предвижда светкавиците"}
{"url": "http://www.novinite.bg/articles/144961/Legendi-na-na-frenskiya-futbol-idvat-za-shouto-na-Berbo-i-Figo", "text": "Легендарният голаджия на Ювентус Давид Трезеге и един от емблематичните халфове, печелили трофеи с Реал Мадрид – Кристиан Карембьо, също се присъединяват към голямото шоу в София на 14 юни. Точно след тазгодишния финал в Шампионската лига между Реал и Юве две от големите фигури, играли за финалистите в най-престижната клубна футболна надпревара, потвърдиха, че идват в България за грандиозния благотворителен спектакъл между отборите на Димитър Бербатов и Луиш Фиго.Трезеге и Карембьо са световни и европейски шампиони с Франция.Давид Трезеге е чужденецът с най-много голове в историята на Ювентус – 171. В Шампионската лига държи рекорда за гол, при който топката е изстреляна с най-висока скорост - 157.33 км/ч в четвъртфинала между Монако и Манчестър Юнайтед през 1998 г. Има по две шампионски титли на Франция с „Монако“ и на Италия с „Ювентус“. Голмайстор на Серия А и най-добър футболист в Италия за 2002 г., финалист в Шампионската лига през 2003-а, носител и на Суперкупата на Италия през тези два сезона.С националния отбор на Франция става световен шампион за юноши до 19 г- през 1996 г., за да дойдат и изключителните успехи на голмайстора с мъжкия отбор. Триумфира на световното първенство през 1998 г., а след това и на Евро 2000 в Белгия и Холандия – златното момче на Франция вкарва решителния „златен гол“, с който тимът му бие Италия с 2:1 и вдига трофея. Стига до финал и на Мондиал 2006.Кристиан Карамбьо е в състава на Франция за триумфите на световното първенство през 1998 г., на европейското през 2000 г. и Купата на конфедерациите през 2001 г. Става шампион на Франция с „Нант“ през 1995-а. Преминава в Сампдория, след което идват годините на най-големите успехи с Реал Мадрид. Печели два пъти Шампионската лига – през 1998 и 2000 г.Големите шампиони Трезеге и Карамбьо! Очакваме ги в отбора на Фиго за Мача на годината в София!Източник: Sporta.bg", "date": "2017.06.05", "title": "Легенди на на френския футбол идват за шоуто на Бербо и Фиго"}
{"url": "http://www.novinite.bg/articles/144952/Asansor-dostigna-rekordnata-skorost-ot-75-km-ch-VIDEO", "text": "Компанията \"Хитачи\" създаде най-бързия асаньсор в света, съобщи в. \"Дейли мейл\", предаде бТВ. Свръхвисокоскоростният асаньсор, монтиран във финансовия център Си Ти Еф в гр. Гуанчжоу, разви по време на изпитания скорост 75 км/ч (1260 м/мин). През май той беше сертифициран за скорост 72 км/ч. и сега е в последен етап на настройване.Финансов център Си Ти Еф в Гуанчжоу е с височина 530 м. Сградата е със 111 етажа над земята и пет подземни нива. Тя е третата по височина в Китай.Рекордната скорост на асансьора е регистрирана от китайския национален орган за надзор и инспектиране на качеството на асансьорите. Тъй като тя е постигната само за целите на развойната дейност на \"Хитачи\", съоръжението ще работи със сертифицираната скорост - 72 км/ч.На второ място по скорост в света са асансьорите на Шанхайската кула, които развиват 69 км/ч.", "date": "2017.06.05", "title": "Асансьор достигна рекордната скорост от 75 км/ч. (ВИДЕО)"}
{"url": "http://www.novinite.bg/articles/144937/Zvezdite-na-Real-sviknaha-da-praznuvat-vajni-trofei-i-titli-VIDEO", "text": "Звездите на Реал Мадрид в последно време свикнаха да празнуват важни трофеи и титли. Те продължиха да купонясват и в Мадрид, след като завоюваха 12-ата в ШЛ в Кардиф, предаде Sporta.bg.Отборът кацна в испанската столица след триумфа си и веднага започна обиколка из града в открит автобус, с който приветстваха феновете.\"Зидан може да остане в Реал Мадрид доживот\", обяви развълнуваният президент Флорентино Перес.На площад \"Сибелес\" тимът бе посрещнат от хиляди ентусиазирана привърженици, които отново съпреживяха емоциите от историческия успех. Оттам купонът продължи на \"Сантиаго Бернабеу\".", "date": "2017.06.05", "title": "Звездите на Реал свикнаха да празнуват важни трофеи и титли (ВИДЕО)"}
{"url": "http://www.novinite.bg/articles/144963/Da-si-kosish-livadata-dokato-zad-teb-se-vihri-tornado", "text": "Един особено усърден мъж в Албърта, Канада, бе заснет наскоро как коси ливадата си, докато торнадо се извива заплашително не чак толкова далече от него, пише Profit.bg.Теунис Уесълс споделя пред Canadian Press, че \"хвърлял по едно око\" на торнадото и че то се отдалечавало от неговата къща, докато той бутал червената си косачка. Неговата съпруга Сесилия казва, че направила снимката, за да я покаже на родителите си в Южна Африка, които рядко виждат торнада.Сесилия не е единственият жител на Три хилс, Албърта, който заснема торнадото, докато то преминава през малкия град през миналия петък.Няма пострадали от торнадото, въпреки че има информация за повалени дървета и свалени покриви, според Canadian Press.Само 27 минути след като е обявено предупреждение за торнадото, властите в Албърта информират, че опасността е отминала.", "date": "2017.06.05", "title": "Да си косиш ливадата, докато зад теб се вихри торнадо"}
{"url": "http://www.novinite.bg/articles/144964/Izvayano-gigantsko-lice-varhu-sgrada", "text": "Някои хора виждат лица във всичко - в облаците, в подредбата на крановете на мивката, във фасадите на сгради, но огромното лице на тази 32-етажна жилищна сграда в Мелбърн не е илюзия, посочва Amusing Plsnet, цитирано от Profit.bg. Лицето, всъщност, е изваяно от южната и източната фасада на сградата чрез използването на съчетание от бели балкони и черни прозорци.Сградата е наречена \"Портрет\", а върху нея е изобразено 85-метрово лице, което принадлежи на Уилям Барак – важен старейшина на аборигените.За да създадат лицето, ARM Architecture правят снимка, която превръщат в 3D панели за балюстрадите. Заедно те образуват модел, който човешкото око тълкува като портрет, когато се гледа от разстояние.Най-ясната гледка може да се види от Светилището, разположено на 2.8 километра. Докато се приближавате, лицето изчезва и на негово място се появяват прозорци и балкони.Кулата с 530 апартамента може да се похвали още с надпис от брайлово писмо върху повърхността на паркинга, а северните и западните й фасади са насложени с цветна топлинна карта, представяща хората, които я обитават.Строителството на сградата отнема седем години. Тя е открита на 5 март 2015 г.", "date": "2017.06.05", "title": "Изваяно гигантско лице върху сграда"}
{"url": "http://www.novinite.bg/articles/144913/Naprejenie-sred-arabskite-strani-zaradi-teroristichni-organizacii", "text": "Възникна напрежение сред арабските страни заради терористични организации. Саудитска Арабия, Египет, Обединените арабски емирства и Бахрейн скъсаха дипломатическите отношения и затвориха границите си с Катар, предаде Нова телевизия.Четирите страни обвиняват държавата, че подкрепя джихадисти и дестабилизира региона.От Обединените арабски емирства дадоха на дипломатите си 48 часа да напуснат Доха.  ", "date": "2017.06.05", "title": "Напрежение сред арабските страни заради терористични организации"}
{"url": "http://www.novinite.bg/articles/144922/Izgasiha-svetlinite-na-Ajfelovata-kula-zaradi-London", "text": "Осветлението на Айфеловата кула беше изгасено тази нощ в знак на скръб за жертвите от атентата в Лондон, предаде Нова телевизия.През март 2016 г. Айфеловата кула бе обагрена в цветовете на белгийското знаме в знак на солидарност с народа на Белгия, пострадал от поредица терористични акции. През юли кулата бе осветена с цветовете на френския трикольор в знак на траур за загиналите в Ница. През януари светлините на Айфеловата кула бяха изключени в знак на скръб за жертвите от атаката срещу джамия в Квебек, Канада. Те угаснаха, за да бъде почетена паметта и на убитите при атентата в Санкт Петербург на 3 април и в Манчестър на 23 май. ", "date": "2017.06.05", "title": "Изгасиха светлините на Айфеловата кула заради Лондон"}
{"url": "http://www.novinite.bg/articles/144927/Katar-obvini-stranite-ot-Persijskiya-zaliv-v-opit-za-prevrat", "text": "\r\n обвини страните от Персийския залив в опит за , за да го поставят под опека и контрол. Йемен също обяви, че къса дипломатическите си отношения с , предаде БНТ. Саудитска Арабия, Египет, Бахрейн и Обединените арабски емирства скъсаха дипломатически отношения с Катар.\r\n\r\n\r\n\r\n\r\n\r\n", "date": "2017.06.05", "title": "Катар обвини страните от Персийския залив в опит за преврат"}
{"url": "http://www.novinite.bg/articles/144935/SASht-prizova-darjavite-ot-Persijskiya-zaliv-da-ostanat-obedineni", "text": "Държавният секретар на Съединените американски щати Рекс Тилърсън призова държавите от Персийския залив да останат обединени и да работят за преодоляване на различията, предава AFP, пише агенция \"Фокус\". Коментарите му бяха направени, след като няколко държави от региона преустановиха дипломатическите си отношения с Катар.\"Ние със сигурност ще насърчим страните да седнат заедно и да се справят с тези различия… Ако има някаква роля, която можем да играем, за да им помогнем да се справят с тях, смятаме, че е важно Съветът за сътрудничество в Персийския залив да остане единен\", подчерта Тилърсън, който е на посещение в Сидни, Австралия. ", "date": "2017.06.05", "title": "САЩ призова държавите от Персийския залив да останат обединени"}
{"url": "http://www.novinite.bg/articles/144915/50-000-dushi-na-blagotvoritelniya-koncert-na-Ariana-Grande", "text": "Около 50 000 души се събраха на благотворителния концерт на Ариана Гранде в Манчестър. Мега шоуто, подкрепено от множество световно известни изпълнители, се проведе в памет на жертвите от атентата на предишния концерт на американската изпълнителка в „Манчестър Арена”, предаде Нова телевизия.В шоуто на стадион „Олд Трафорд”, озаглавено „Цялата ни любов е за Манчестър”, освен Ариана Гранде участваха Роби Уилямс, Джъстин Бийбър, Кейти Пери, Колдплей, Фаръл Уилямс, Майли Сайръс, Тейк Дет, Ъшър и други звезди.Събитието беше подготвено много бързо. Според организаторите в нормални условия би отнело 6 месеца.Приходите ще отидат за семействата на жертвите и пострадалите при атаката в „Манчестър Арена”.Средствата, събрани в помощ на семействата на загиналите и пострадали от Манчестър, надхвърлят 2 милиона.  ", "date": "2017.06.05", "title": "50 000 души на благотворителния концерт на Ариана Гранде"}
{"url": "http://www.novinite.bg/articles/144953/Startira-procedura-po-lishavaneto-ot-grajdanstvo-na-Gyulen-ot-tursko-grajdanstvo", "text": "Турските власти започнаха процедура за лишаването от гражданство на 130 души, сред които е и мюсюлманският проповедник Фетхуллах Гюлен и редица депутати от прокюрдската Демократична партия на народите, предаде бТВ.Това пише в онлайн изданието на в. „Хюриет дейли нюз“, позовавайки се на вътрешното министерство на страната. Според него, всичките 130 души ще загубят турското си гражданство, ако не се върнат в страната в срок от три месеца.Гюлен и членовете на неговата организация ФЕТО са главните заподозрени в неуспешния опит за държавен преврат от 15 юли 2016 г. Тогава загинаха над 240 души, а над 2000 бяха ранени. След това правителството започна мащабни чистки на държавния апарат и други структури от лица, оказващи подкрепа на ФЕТО и Гюлен.По-рано прокуратурата поиска за Гюлен и още десетима фигуранти по това дело 92 доживотни присъди и от 56 до 174 години затвор за извършените престъпления. Самият проповедник живее от 1999 г. в САЩ и отхвърля всички обвинения по свой адрес.", "date": "2017.06.05", "title": "Стартира процедура по лишаването от гражданство на Гюлен от турско гражданство"}
{"url": "http://www.novinite.bg/articles/144955/Dvama-dushi-zaginaha-sled-padne-ot-vajeto-na-spasitelen-helikopter", "text": "28-годишен полицай и алпинистка загинаха в района на планината Айзенерцер Райхенщайн край австрийския град Трофаях, федерална провинция Щирия. Общо трима души са паднали от въже на спасителен хеликоптер в планинска теснина, предаде Нова телевизия.Няколко часа по-рано двама алпинисти – мъж и жена – заседнали по време на изкачване в Алпите и повикали спасители. Отзовал се полицейски хеликоптер, от който към алпинистите се спуснал с въже служител на планинската полиция, предаде БГНЕС. Той закрепил към въжето двамата алпинисти и лебедката започнала да вдига тримата. Въжето внезапно се откачило и тримата паднали в теснината.На мястото били извикани два спасителни хеликоптера на Австрийския авто-мото и туристически клуб. Медици и спасители открили тримата, но жив се оказал само алпинистът, който е в болница с тежки травми. Изясняват се причините за откачилото се от хеликоптера въже.Не се съобщава националността на алпинистите. ", "date": "2017.06.05", "title": "Двама души загинаха след падне от въжето на спасителен хеликоптер"}
{"url": "http://www.novinite.bg/articles/144938/Spirat-poletite-do-Katar-na-vtorata-naj-golyama-aviokompaniya-v-Emirstvata", "text": "Втората най-голяма авиокомпания на Обединените арабски емирства, „Етихад Еъруейз“, преустанови изпълнението на полети до Катар, след като страната прекрати дипломатическите си отношения с Доха, отприщвайки неочаквана криза в региона, предава AFP, пише \"Фокус\".Полетите ще бъдат спрени от вторник, след като ОАР, Саудитска Арабия и Бахрейн също обявиха, че в рамките на 24 часа ще преустановят всички въздушни, сухопътни и морски връзки с Катар.", "date": "2017.06.05", "title": "Спират полетите до Катар на втората най-голяма авиокомпания в Емирствата"}
{"url": "http://www.novinite.bg/articles/144968/Strelba-i-jertvi-vav-Florida", "text": "Неизвестен откри стрелба в индустриален район в Орландо, Флорида, предадоха световните агенции.Съобщава се за много жертви. По думите на полицията ситуацията е овладяна. Стрелбата е станала тази сутрин източно от града, пише НОВА.Информацията излиза седмица преди да бъде навършена първата годишнина от стрелбата в нощен клуб в Орландо, при която бяха убити 49 души. ", "date": "2017.06.05", "title": "Стрелба и жертви във Флорида"}
{"url": "http://www.novinite.bg/articles/144969/Da-si-spokoen-v-moment-na-teroristichen-akt", "text": "7 души бяха убити, а десетки ранени при нападението в събота вечер в Лондон, пише НОВА. В нощта на последния истичен акт в Лондон млад мъж беше заснет да върви спокойно и бавно, опитвайки се да не разлее та, която носи в дясната ръка, докато около него хората тичат панически.Снимката, на която се вижда как мъжът ходи по улицата с чаша алкохол, беше публикувана в Twitter от мъж на име Хауърд Манела и вече е споделена от хиляди потребители на социалната мрежа. ", "date": "2017.06.05", "title": "Да си спокоен в момент на терористичен акт"}
{"url": "http://www.novinite.bg/articles/144923/Cherna-gora-oficialno-stava-29-ata-chlenka-na-NATO", "text": "Черна гора официално ще стане 29-ият член на Организацията на Северноатлантическия договор (НАТО), предава агенция Интерфакс, пише агенция \"Фокус\".Йенс Столтенберг, генералният секретар на НАТО, заедно със заместник държавния секретар на САЩ Томас Шанън ще вземе участие в церемонията по предаването на документа за влизане на Черна гора в Алианса.Церемонията за ознаменуване на присъединяването на Подгорица към НАТО ще бъде проведена в централата на Алианса в Брюксел на 7 юни. На нея ще присъства и черногорският президент Филип Вуянович.", "date": "2017.06.05", "title": "Черна гора официално става 29-ата членка на НАТО"}
{"url": "http://www.novinite.bg/articles/144920/7-migranti-se-zadushiha-v-bus-bili-zaklyucheni-dva-dni-kraj-Tripoli", "text": "Най-малко 7 души, които са се опитвали да стигнат до Европа през Либия, са се задушили в бус, паркиран близо до брега край Триполи, предаде „Руптли”, информира NOVA.В буса е имало най-малко 30 души. Те били заключени 2 дни в превозното средство, докато полицията ги открие. Жена от групата е обяснила, че са били ограбени, след което трафикантите избягали.  ", "date": "2017.06.05", "title": "7 мигранти се задушиха в бус, били заключени два дни край Триполи"}
{"url": "http://www.novinite.bg/articles/144970/Ne-samo-slanceto-ni-vredi-na-plaja", "text": "Учени от Ливърпулския университет заявиха, че почивката на плажа може да навреди на здравето на човека, а в най-лошия случай – да стане причина за преждевременна смърт, съобщава изданието Daily Star, цитирано от Profit.bg. Научните работници са провели експеримент, в който са взели участие 28 доброволци. Средната възраст на участниците в изследването е 25 години. Т.е. всички тези хора са млади и активни. Предложена им е била двуседмична плажна почивка. През цялото време доброволците е трябвало да носят със себе си специални устройства. С тяхна помощ учените са следили физическата активност на всеки участник.Резултатите от изследването на британските учени сочат, че по време на двуседмична плажна почивка участниците не само са загубили мускулна маса, но са натрупали подкожни мазнини – най-вече в зоната на корема. По думите на учените тези промени в организма могат да станат причина за хронично заболяване на обмяната на вещества и дори да стане причина за преждевременна смърт. Защо са налице тези промени в тялото? Тъй като по време на почивката си доброволците не са се натоварвали физически.По данни, получени по време на изследването, физическата активност на участниците се е понижила с над 80%. Ако преди това те са правили по 10 000 крачки на ден, то по време на почивката – само 1 500 крачки. Колкото до хранителните навици, при тях не се наблюдават промени. Специалистите казват, че това изследване за пореден път доказва колко важни са физическите упражнения. Дори в отпуск е важно да се движите активно!", "date": "2017.06.05", "title": "Не само слънцето ни вреди на плажа"}
{"url": "http://www.novinite.bg/articles/144911/Predimno-slanchevo-nad-Zapadna-Balgariya-shte-prevali-i-pregarmi", "text": "Днес времето над страната ще бъде предимно слънчево. Това съобщи за Агенция \"Фокус\" Христо Христов, дежурен синоптик в Националния институт по метеорология и хидрология (НИМХ) към Българската академия на науките (БАН). Около и след обяд, главно над Западна България, отново ще се развие купеста и купесто-дъждовна облачност и на места, ще превали и прегърми. Ще духа слаб до умерен предимно източен вятър. Максималните температури ще са между 25° и 30°, за София - около 26°.Над Черноморието ще бъде предимно слънчево. Ще духа слаб до умерен вятър от изток-североизток. Максималните температури ще са 20-23°. Температурата на морската вода е 19-22°. Вълнението на морето ще бъде 2-3 бала. В планините от Западна и Централна България ще се развива купесто-дъждовна облачност и ще има краткотрайни валежи с гръмотевици. Вятърът ще е слаб-до умерен, предимно от югоизток. Максималната температура на височина 1200 метра ще е около 19°, на 2000 метра – около 14°.", "date": "2017.06.05", "title": "Предимно слънчево, над Западна България ще превали и прегърми"}
{"url": "http://www.novinite.bg/articles/144967/Germanskite-vojnici-si-tragvat-ot-aviobazata-v-Turciya", "text": "\r\n изтегля войските си от турската база \"\". Министърът на външните работи на страната Зигмар Габриел заяви, че Берлин е принуден да го направи. Берлин и Анкара не успяха да преодолеят разногласията си във връзка с посещението на германски парламентаристи в авиобазата \"\", затова  ще трябва да изведе своите войници оттам, заяви в Анкара германският първи дипломат след среща с турския си колега Мевлют Чавушоглу, пише .\r\n\"Съжалявам, но трябва да разберете, че по вътрешнополитически причини ще трябва да предислоцираме нашите военнослужещи”, каза Габриел, цитиран от берлинския в. \"Велт”. Германският външен министър обаче съобщи също, че в най-скоро време парламентът ще даде на правителството мандат за търсене на ново място за авиобаза, предаде БГНЕС.\r\nМежду Анкара и западните държави се натрупа сериозно напрежение на фона на референдума за конституционни промени в Турция. В средата на май турските власти отказаха достъп до базата \"\" на германски депутати. В отговор Берлин заяви, че обмисля да премести своя контингент, участващ в мисии на коалицията за борба с \"Ислямска държава\".\r\nКато възможно място за разполагане  обмисля Йордания. Това не е първият път, в който турските власти отказват на Берлин достъп до военните в базата. Миналата година отново беше въведена такава мярка, след като Бундестагът прие резолюция, в която избиванията на арменци в Османската империя по времето на Първата световна война се определя като геноцид.\r\n", "date": "2017.06.05", "title": "Германските войници си тръгват от авиобазата в Турция"}
{"url": "http://www.novinite.bg/articles/144940/Pochitame-Svetiya-Duh-kojto-pravi-vsichki-nas-jivi-sashtestva", "text": "На днешния ден Светият Дух е слязъл над апостолите. Това каза за Радио „Фокус“ - Бургас отец Стилиян от храма „Свети Никола“ в град Черноморец. Днес православната църква почита Свети Дух.Празникът се отбелязва в понеделник след Петдесетница. „Светият Дух е озарил апостолите във вид на огнени езици, които са приели духа, за да могат да разговарят на различни езици, за да могат да се разбират по най-правилния начин. На днешния ден се чества Духа, който прави всички нас живи същества и затова ние празнуваме и се радваме, защото Бог ни е дал възможността да го чуем и да го видим чрез различни случки. Този дух продължава да се проявява във всеки един момент около нас. Надявам се Божият дух да бъде сред нашия народ, за да ни помогне да продължаваме да изграждаме света, който Христос ни завеща“, каза още отец Стилиян.", "date": "2017.06.05", "title": "Почитаме Светия Дух, който прави всички нас живи същества"}
{"url": "http://www.novinite.bg/articles/144925/Novi-aresti-vav-vrazka-s-teroristichnite-napadeniya-v-London", "text": "Британската полиция е извършила нови арести във връзка с терористичното нападение в Лондон, отговорност за което поеха джихадистите от близкоизточната радикална групировка „Ислямска държава“, предава AFP, пише агенция \"Фокус\".„Около 4.15 часа в понеделник… служителите от командването за борба с тероризма, разследващи терористичната атака на Лондонския мост, нахлуха в два допълнителни адреса: един в Нюхам и друг в Баркинг. Редица лица бяха задържани и понастоящем се разговаря с тях\", се казва в изявление от властите.", "date": "2017.06.05", "title": "Нови арести във връзка с терористичните нападения в Лондон"}
{"url": "http://www.novinite.bg/articles/144912/Veche-e-izvestna-samolichnostta-na-napadatelite-ot-London", "text": "Вече е известна самоличността на тримата нападатели от Лондон, извършили терористичните атаки в събота вечерта, предаде Нова телевизия. Кои са те обаче ще бъде разкрито, когато оперативните действия позволят това, съобщиха от британската полиция.Отговорност за атентата, при който бус се вряза в хората на един от пешеходните мостове в Лондон, пое \"Ислямска държава\". От групировката обявиха, че нападателите са бойци джихадисти. ", "date": "2017.06.05", "title": "Вече е известна самоличността на нападателите от Лондон"}
{"url": "http://www.novinite.bg/articles/144916/Arabist-Teroristite-veche-diktuvat-jivota-ni", "text": "„Мигрантите са хора, които \"Ислямска държава\" тепърва „зарежда” в Европа”. Това заяви в ефира на „Здравей, България” арабистът Мажд Алгафари. Той е на мнение, че джихадистките групировки финансират пътуванията на мигрантите.Алгафари и експертът по сигурност Димитър Гърдев се обединиха около тезата, че политкоректността по отношение на мигрантите се е провалила.„Това доведе до изолация и екстремизъм”, каза Гърдев. Според него европейските политици са подценили опасността от тероризъм с допускането на бежанците на Стария континент.„Терористите вече диктуват живота ни”, категоричен бе Алгафари.Според арабистът не е правилно, че има общностни на Острова, които не се контролират. В определени квартали не влиза нито полиция, нито социални служби. ", "date": "2017.06.05", "title": "Арабист: Терористите вече диктуват живота ни"}
{"url": "http://www.novinite.bg/articles/144917/Proverkite-na-vazduha-v-rajona-na-Shishmanci-prodaljavat", "text": "Продължават проверките на въздуха в района на Шишманци, където в петък възникна пожар в цех с пластмасови отпадъци. Измерванията от вчера показаха спазване на нормите по всичките 26 показателя, предаде Нова телевизия.Замерванията ще продължат и през следващите дни. Поради неблагоприятните климатични условия, задържалият се облак с дим и неприятната миризма на изгоряла пластмаса, от инспекцията по околната среда в Пловдив препоръчват да се избягват дейности на открито и да се затварят прозорците на жилищата в района на пожара. ", "date": "2017.06.05", "title": "Проверките на въздуха в района на Шишманци продължават"}
{"url": "http://www.novinite.bg/articles/144918/Dneven-horoskop-za-5-yuni-2017-g", "text": "\r\nОвен\r\nПомолете приятели или колеги за помощ днес. Това не означава, че сте слаби, просто резултатът ще е в пъти по-добър, ако някой ви помогне. Важна е работата в екип днес. \r\nТелец\r\nТрябва да спазвате някаква дисциплина на работното място и вкъщи. В противен случай ще оставите много лошо впечатление. Важно е да го направите, колкото и незначително да ви се струва.\r\nБлизнаци\r\nЗабравете за намеците днес. Ако искате нещо- кажете! Днес трябва да преосмислите начина, по който се държите с хората около вас. Ще имате контакт с нови хора.\r\nПредставителите на останалите зодиакални знаци могат да намерят двоя дневен  .\r\n", "date": "2017.06.05", "title": "Дневен хороскоп за 5 юни 2017 г."}
{"url": "http://www.novinite.bg/articles/144919/Georgi-Parvanov-London-beshe-simvol-na-etnicheska-tolerantnost-sega-e-frontovi-grad", "text": "„Лондон за мен беше един от символите на етническа и религиозна толерантност, сега е фронтови град. Това може да се каже и за голяма част от столиците и страните в Европа”. Това коментира в ефира на Нова телевизия президентът Георги Първанов.„Някой трябва да отговори на въпроса: „Защо се стигна дотук?”. „Защо се удря Великобритания, Лондон?” „Кой започна всичко това?” „Защо беше тази авантюра в Ирак?”. Оттам тръгнаха нещата, както по-късно призна и Тони Блеър. Вместо тероризмът да се овладее на място, се създадоха много терористични фронтове във всички посоки”, коментира Първанов.Според него нещата са тръгнали „от безумните военни авантюри в арабския свят”.„Разбира се, трябва да видим и социалните корени на всичко това – тези хора са лишени от цели, от идеи за съдържателен живот. И затова търсят начин да реализират себе си чрез подобна крайна мярка”, коментира Първанов. Той коментира и решенията на Консултативния съвет по национална сигурност при президента Радев, който се проведе миналата седмица.„Този съвет излъчи спокойствие, той беше кротък съвет. В този смисъл знакът е добър. Има едно място, където могат да си говорят нормално. Но не смятам, че можем да бъдем въодушевени от становищата на този КСНС”, заяви Първанов. По думите му идеите, които са приети, са „ялови в немалка част от тях”.„Вероятно ще преразгледаме стратегията за национална сигурност. Знам по-добре от мнозина какво трябва да се промени”, заяви Първанов.„Приемаме бюджетна рамка за развитието на отбраната до 2024 година. Дотогава ще се случат толкова много неща. Рамката е 2% от БВП. Преди 10-ина години беше 2,46 от БВП – 2 пъти повече от сега. Но това не решава проблемите. Нужен е по-строг контрол за изразходването им. Много е важно къде ги насочваме. Не може всичко  да ти е приоритет, това е слабост на ГЕРБ. Виждал съм по 100 приоритета в техните управленски програми. Когато имаш толкова приоритети, значи нямаш приоритет”, заяви Първанов.Що се отнася до разсекретяването на стенограмата за КТБ, Първанов коментира, че интересът е висок и няма как да не бъде показана, но това не трябва да се превръща в практика.  ", "date": "2017.06.05", "title": "Георги Първанов: Лондон беше символ на етническа толерантност, сега е фронтови град"}
{"url": "http://www.novinite.bg/articles/144926/Iznenadvashta-proverka-po-granicata-s-Turciya-napravi-vatreshniyat-ni-ministar", "text": "\r\nВътрешният министър  направи изненадваща  на границата ни в района на Средец и граничен пункт  снощи, предаде бТВ.\r\nЦелта е  на контрола по опазването й. Това е един от най-натоварените участъци на границата с Турция.\r\nСлужителите на \"Гранична полиция\" са запознали министър Радев с организацията на работа и начина на разпределение на екипите по охрана. Министърът е поискал информация за взаимодействието между граничните полицаи и военнослужещите.\r\nНа Радев са показани и участъците, където нелегални мигранти са правили опити да преминат през оградата по границата.\r\nМинистърът се е ангажирал пред служителите с бързото възстановяване на работата на интегрираната система за наблюдение на границата.\r\n", "date": "2017.06.05", "title": "Изненадваща проверка по границата с Турция направи вътрешният ни министър"}
{"url": "http://www.novinite.bg/articles/144914/Kritichno-e-sastoyanieto-na-dvama-ot-migrantite-ranenite-pri-katastrofata-na-Trakiya", "text": "Двама от нелегалните мигранти, които пострадаха при тежката катастрофа на автомагистрала „Тракия” в неделя, са в критично състояние. Това съобщи в ефира на NOVA заместник-директорът на болницата в Пазарджик Дора Шопова.Единият от най-тежко ранените е постъпил в лечебното заведение в безсъзнание. Направена му е животоспасяваща операция. Другият сериозно пострадал е в хирургичен шок.В болницата в Пазарджик са настанени още четирима от мигрантите. Те са в стабилно състояние.„Комуникацията с пациентите е била много трудна, тъй като не говорят английски и нямат никакви документи. Казали са си само имената”, поясни Шопова.По информация на NOVA групата мигранти, деветима от които загинаха при инцидента на „Тракия”, е пътувала от Турция към Западна Европа. Шофьорът – 16-годишен българин без книжка, също загуби живота си при тежката катастрофа. Основната версия е, че младежът е заспал, докато шофира. Това обаче, според полицията, не изключва и други две версии –техническа неизправност или пътно транспортно произшествие, причинено от друго неизвестно засега превозно средство. Собственикът на злополучния бус също е български гражданин и е задържан в софийското село Бусманци, каза заместник-главният секретар на МВР главен комисар Георги Арабаджиев. Той поясни, че непълнолетният водач е криминално проявен, но не е бил санкциониран за нарушения на пътя.„Напоследък в каналите за нелегални мигранти участват наказателно неотговорни лица”, каза още Арабаджиев. ", "date": "2017.06.05", "title": "Критично е състоянието на двама от мигрантите, ранените при катастрофата на „Тракия”"}
{"url": "http://www.novinite.bg/articles/144921/Prekratyava-se-vremenno-koncesiyata-na-mina-Obrochishte", "text": "Прекратява се временно концесията на мина „Оброчище”, съобщиха от Министерството на енергетиката, предаде Нова телевизия. В мината вече близо 5 дни 14 миньори са под земята в знак на протест заради поредното забавяне на заплатите им.От министерството на енергетиката уточниха, че прекратяването засега е временно. Днес експерти от министерството на енергетиката и омбудсманът Мая Манолова ще отидат в мина Оброчище.  ", "date": "2017.06.05", "title": "Прекратява се временно концесията на мина „Оброчище”"}
{"url": "http://www.novinite.bg/articles/144928/Ruski-samolet-na-nablyudatelna-misiya-u-nas-v-ramkite-na-sporazumenieto-Otkrito-nebe", "text": "\r\nРуски самолет на  у нас в рамките на споразумението , предаде БНТ.\r\n\r\n\r\n\r\n\r\n\r\n", "date": "2017.06.05", "title": "Руски самолет на наблюдателна мисия у нас в рамките на споразумението \"Открито небе\""}
{"url": "http://www.novinite.bg/articles/144936/Novi-3-haskovski-sela-s-uran-v-pitejnata-voda", "text": "\r\nНови 3 хасковски села с  в питейната вода. Радиоактивният елемент е открит в чешмите на симеоновградски села Свирково и Дряново, както и в маджаровското село Бориславци. Въпреки че отклоненията са минимални водата е забранена за пиене и готвене. От април досега броят на населените места в Хасково , в които водата е опасна за здравето вече достигна 15.\r\nОт БАН увериха, че този петък - 9 юни, ще имаме окончателни резултати дали може водата да се пие или не може в Хасковско, данните за изотопите ще са ясни тогава, каза главният държавен здравен инспектор , предаде БНТ. Той отбеляза, че е поискана и подкрепа от Световната здравна организация. Към СЗО се обърнахме за съдействие, вече имаме комуникация, очакваме отговора им, добави Кунчев.\r\nТой обясни, че алфа активността налага задълбочаване на изследванията, за да разберем кои от изотопите предизвикват тази алфа активност.Имаме подобни изследвания и в две други лаборатории, за да ускорим получаване на резултатите, заяви главният здравен инспектор.Спадна нивото на алфа активност, но трябва да сме сигурни, затова чакаме резултатите, обясни още Кунчев.Изграждат се и нови кладенци в Хасковско, но това е временно, понеже в най-засегнатите области като Хасковска, Ямболска и Пловдивска явно проблемът е траен, коментира главният здравен инспектор.Там, където има проблем с урана, той може да се появи отново, просто трябва да се намери трайно решение, добави той.", "date": "2017.06.05", "title": "Нови 3 хасковски села с уран в питейната вода"}
{"url": "http://www.novinite.bg/articles/144944/Shefat-na-Granichna-policiya-Migrantite-ot-Trakiya-shtyaha-da-badat-zaloveni", "text": "Катастрофиралите вчера мигранти са преминали през зелена граница, те категорично не са преминали с буса през българската граница. Това каза в ефира на бТВ директорът на „Гранична полиция” Светлан Кичиков.Това е станало на място, където все още предстои да бъдат изградени системите за по-добро наблюдение, инженерно-възпрепятстващото съоръжение, обясни директорът. По думите му то вече е изградено.Според Светлан Кичиков тези хора са щели да бъдат заловени със сигурност на българската територия, защото задачата са службите е не само да ги възпират, а да унищожават тези канали, да стигнат до организатора.За жалост организаторите вече наемат непълнолетни лица да им вършат работа, тъй като всички знаят, че те не носят наказателна отговорност, допълни гл. комисар Кичиков.От началото на годината досега има 2054 опита на граждани на трети страни да навлязат на територията на България през българо-турската граница.От началото на годината у нас са задържани 52-ма организатори, които се занимават с превози, каза още Светлан Кичиков.Миналата година за същия период за 2016 г. е имало 19 147 опита за преминаване на границата, а тези, които са преминали и са задържани, са по-малко от 400, каза директорът на \"Гранична полиция\".Голямата част от задържаните са хванати в района на самата граница.\"Нашата цел е да противодействие на каналджийската дейност. Ако го задържим на самата граница, трудно бихме могли да стигнем до организаторите на канала. Ако ги предотвратим, това е временно прекъсване на тази нишка\", каза гл. комисар Кичиков.По думите му те стигат до организаторите, но въпросът е да съберат достатъчно годни доказателства, за да им бъде повдигнато съответното обвинение.Според системата, с която работят организаторите, заплащането за превоза е, ако бъдат придвижени от начална до крайна точка, там закъдето са си платили. Финалната точка обикновено е страна от Западна Европа.В някои случаи сумата варира до няколко хиляди евро на човек, за да може да премине през българска територия и да продължи през Западна Европа.Дават се едни огромни суми, за да бъде извършено това движение, коментира гл. комисар Кичиков.По думите му има и замесени служители на властта в схемите на каналджиите. „В МВР има служба, която следи корупционните практики“, подчерта той в обяснение, че се вземат мерки за борба срещу корупционни практики.В Турция властите също предприемат такива мерки, които да ограничават движението на тези граждани така, че да не напускат тяхната територия и техните усилия със сигурност не са малки.Миналата седмица бяха задържани голям брой чужди граждани на турска граница, опитващи се да преминат на българска територия. Ние също подаваме сигнали и турските власти реагират адекватно, допълни гл. комисар Кичиков.Той не можа да каже каква част от тях са опасни, защото в този процес са ангажирани и други служби за сигурност, провеждат се беседи с тях и се преценява.Извънредното посещение на вътрешния министър Валентин Радев на границата при Малко Търново е било изненада и за него, обясни Кичиков.Заведоха го точно на съоръжението в района на Малко Търново, където е изградена новата част. Точно там оградата е двойна. Това е мястото, където е било срязано съоръжението и се започва да бъде затваряно, обясни директорът на \"Гранична полиция\".На твърденията на Елена Йончева за корупционна схема, при която в района между Тунджа и Марица вместо двуреда е изградена едноредова ограда, за да се усвоят средства, гл. комисар Кичиков отговори, че не само този район, а и в други оградата е единична, като това се обуславя от редица причини.Първоначалното задание е било да бъде двойна оградата, след което се е наложило да бъде коригирано самото задание, поради това, че средствата е трябвало да бъдат намалени. На участъците, където няма чак такъв засилен натиск и които са труднодостъпни, сме си дали съгласието оградата бъде едноредова, допълни гл. комисар Кичиков.От разговорите с областните управители, които отговарят за изграждането на оградата – в Бургас ще бъде готово цялото съоръжение към средата на месеца.В района на Хасково участъкът е каменист и се наложи да се променят някои неща. Там ще бъде изградена оградата до края на месеца, началото на другия, обясни директорът.На въпроса работят ли в лоши условия българските граничари, директорът каза, че това нещо е прекратено. Сложени са добри фургони, направени специално за тази цел, които ще бъдат оборудвани с агрегати.Службата обаче има нужда от още кадри. Не могат да си запълнят местата, защото районите са доста отдалечени и обезлюдени, допълни директор Кичиков.", "date": "2017.06.05", "title": "Шефът на „Гранична полиция”: Мигрантите от \"Тракия\" щяха да бъдат заловени"}
{"url": "http://www.novinite.bg/articles/144939/Cacarov-naredi-proverka-na-mina-Obrochishte", "text": "По лично разпореждане на главния прокурор Сотир Цацаров, днес - 5 юни 2017 г. Окръжна прокуратура-Добрич започна спешна проверка по реда на надзора за законност в мината за добив на обогатена манганова руда в „Оброчище“. Това съобщиха от пресцентъра на Прокуратурата. Мината е отдадена на концесия и се стопанисва от „Евроманган“ АД, със седалище с. Църква, община Балчик, обл. Добрич, предаде \"Фокус\". Под ръководството на окръжния прокурор на Окръжна прокуратура – Добрич Пламен Николов, служители на МВР, ДАНС, Инспекцията по труда и НАП се проверява дейността на концесионера „Евроманган“ АД, като се изискват всички документи по изпълнение на концесионния договор. Установява се чрез проверка на място съответствието на посочените в докладите на концесионера до Министерство на икономиката и енергетика инвестиции и действително направените такива. Проверява се наличието на съответствие между обявената за добита обогатена манганова руда и продадената такава от дружеството концесионер, с оглед данни за извършено данъчно престъпление. Проверява се спазването на трудовото законодателство и изпълнението на ангажиментите на концесионера по опазването на околната среда и водите. До този момент е установено, че промишлените отпадъчни води от мината се изливат в река Батовска, без никакво пречистване, което е било задължение на „Евроманган“ АД по силата на договора за концесия. Проверката продължава.", "date": "2017.06.05", "title": "Цацаров нареди проверка на мина „Оброчище“"}
{"url": "http://www.novinite.bg/articles/144934/Haskovo-na-voden-rejim-ot-dnes", "text": "Хасково е на воден режим от днес. Водата ще се спира по график, като всеки квартал ще бъде на сухо минимум 12 часа, предаде бТВ. Водоснабдяването в единия от петте района, на които е разделен градът, беше спряно в 8 ч. тази сутрин.Решението е на извънредно свикания кризисен щаб, събран от областния управител Станислав Дечев след като стана ясно, че запасите от вода на града вече са изчерпани.„Целта е да опитаме да натрупаме по-голям резерв и да видим после този резерв за колко време ще ни стигне”, коментира инж. Иванко Милушев от ВиК Хасково.В Хасково бяха спрени и двете помпени станции, заради открития уран във водата преди месец и половина. Още тогава беше ясно, че градът харчи повече вода, отколкото получава и беше въпрос на време чешмите да пресъхнат. В болницата водата няма да бъде спирана. Освен това има квартали, които ще останат незасегнати от режима.Очаква се режимът да продължи от седмица до няколко месеца. Всичко зависи какво ще покажат резултатите за нивата на алфа активност в спрените помпени станции в края на тази седмица. Ако те са добри, станциите ще бъдат пуснати и това се очаква да реши проблема с водата. Събота и неделя водата няма да се спира.Трайното решение на проблема са новите сондажи, които държавата финансира след кризата с урана. Изграждането им обаче ще отнеме месеци, през които градът е да остане без вода.", "date": "2017.06.05", "title": "Хасково на воден режим от днес"}
{"url": "http://www.novinite.bg/articles/144949/Zashto-roditeli-podadoha-jalba-do-glavniya-prokuror", "text": "Родители подадоха жалба до главния прокурор. Те подозират, че са извършвани масови злоупотреби при кандидатстването за първи клас, предаде Нова телевизия.От тази година основният критерий за прием на първокласници е този по местоживеене. Оказва се обаче, че десетки деца, живеещи на метри от оградата на столичното 51-во училище, са останали извън първото класиране. Подозренията са, че много от родителите на приетите деца са променили адреса си непосредствено преди кандидатстването.Според недоволните родители злоупотреби има и с документите, удостоверяващи месторабота в района на училището - критерий, който също носи много точки.Директорът на 51-во училище Александър Александров потвърди, че тази година има около 40 деца с адресна регистрация в района, направена преди няколко месеца. ", "date": "2017.06.05", "title": "Защо родители подадоха жалба до главния прокурор"}
{"url": "http://www.novinite.bg/articles/144946/Ima-li-skriti-kapani-sled-otpadaneto-na-taksite-za-rouming", "text": "От 15 юни във всички страни от ЕС, както и в Норвегия, Исландия и Лихтенщайн, ще говорим, изпращаме есемеси и сърфираме в интернет много по-евтино. Или поне такива бяха обещанията на телекомите.Какви са уловките след отпадане на таксите за роуминг?Така от 15 юни минута разговор на територията на ЕС ще ни струва не повече от три евроцента. Есемесът не може да е по-скъп от един евроцент. А за да сваляме музика, сърфираме в интернет или изпращаме снимки от плажа например ще плащаме до 7,7 евро за всеки гигабайт.Проверка на NOVA в новите общи условия показа, че интернетът, който ще ползваме в режим на роуминг, ще е с пъти по-малко от безплатните мегабайти, включени в абонаментния ни план. Какво означава това – ако планът ни включва 10 гигабайта интернет с максимална скорост, зад граница безплатно ще можем да ползваме много по-малко.А колко точно – ще се определя от специална формула. ", "date": "2017.06.05", "title": "Има ли скрити капани след отпадането на таксите за роуминг?"}
{"url": "http://www.novinite.bg/articles/144950/Minorite-ot-Obrochishte-prekratiha-stachkata-si", "text": "Със заповед на енергийния министър Теменужка Петкова се прекратява концесията за мина \"Оброчище\" поради установено нарушение, съобщиха от Министерството на енергетиката, предаде бТВ. Стачката на миньорите за неизплатени заплати и ваучери за храна е прекратена. 13-те миньори, които бяха пети ден под земята, излязоха на повърхността. Заради неизплащане на концесионното възнаграждение се спира действието на договора за предоставяне на концесия за манганови руди чрез добив от находище \"Оброчище - Северозападен участък\". През октомври Министерството на енергетиката е изпратило писмо до концесионера - \"Евроманган\" АД, за доброволно изпълнение на задължението. Въпреки това към 30 май 2017 г. неизплатените концесионни такси са в размер на близо 205 хил. лв.Определя се 14-дневен срок за изплащане за задължението.Петкова подчертава, че мината се наблюдава стриктно и независимо  че договорът се прекратява временно, концесионерът има задължение да осигурява безопасни условия на труд на служителите си и да обезопасява рудника. Прокуратурата проверява дали декларираният от концесионера добив е възможен и дали е бил реален. Проверката е започнала тази сутрин, цялата документация вече е иззета, каза главният прокурор Сотир Цацаров.На място в мина \"Оброчище\" е зам.-министърът на енергетиката Жечо Станков, който ще връчи заповедта за прекратяване на концесията на представители на фирмата концесионер.При миньорите днес отиде и омбудсманът Мая Манолова. „Този работодател трябва да бъде накаран да се държи уважително към своите работници и да изпълнява ангажиментите си към държавата и към тях. Ако това е невъзможно, има опции чрез които тази концесия да бъде прекратена и да бъде намерен друг концесионер”, изтъкна тя.", "date": "2017.06.05", "title": "Миньорите от \"Оброчище\" прекратиха стачката си"}
{"url": "http://www.novinite.bg/articles/144948/Razkaz-na-ocelelite-pri-katastrofata-na-Trakiya-migranti", "text": "Франция - това е била крайната дестинация за мигрантите, които катастрофираха в неделя на магистрала \"Тракия\" информира Нова телевизия.Как е бил организиран трафикът им от Афганистан до Европа?Муслем е един от осемте оцелели при катастрофата. Трудно говори английски. Твърди, че е от Афганистан и е на 27-години. Разказва, че всичките от микробуса са искали да отидат във Франция.Питаме го колко е платил на каналджиите.„500 евро дадох да вляза от Турция за България”, каза той.Мъжът до него е пакистанец. Третият в стаята също е от Афганистан. Четвъртият в хирургичното отделение казва, че е кюрд. Още един от пострадалите снощи е бил откаран в болница в Пловдив. Така общо шестима остават за лечение в Пазарджик.„Двама от тях са в тежко, критично състояние и са настанени в отделението по реанимация и интензивно лечение. На един от пациентите вчера беше извършена животоспасяваща операция. В момента той е на апаратна вентилация и все още в тежко критично състояние”, каза  д-р Дора Шопова, зам.-директор на МБАЛ-Пазарджик.И шестимата мигранти се охраняват от полиция.Често каналджиите изостават мигрантите на автомагистрала „Тракия”, като ги заблуждават, че зад една телена ограда е Сърбия.Само преди седмица близо до Костенец бяха хванати 19 изоставени афганистанци, които се движеха пеша по магистралата към София. ", "date": "2017.06.05", "title": "Разказ на оцелелите при катастрофата на \"Тракия\" мигранти"}
{"url": "http://www.novinite.bg/articles/144958/Vnimavaj-Premahnaha-peshehodnata-pateka-na-bul-Dondukov-78", "text": "Пешеходна пътека! Не е пешеходна пътека! Това се чудеха хората, застанали на тротоара на бул. \"Дондуков\" №78, предаде Дарик. По време на ремонта на бул. \"Дондуков\" бе маркирана пешеходна пътека. Хората от квартала, в рамките на месец, се научиха да пресичат там, тъй като им е удобно. В началото на юни, за всеобща изненада, пътеката бе заличена, но по много странен начин, който подвежда хората да продължават да пресичат.Всъщност, това вече не е пешеходна пътека, но никой не разбира, че това е така. Маскирана по този начин пътеката е опасна за живота.  Много хора заявиха, че искат пътеката да остане и да бъде маркирана подобаващо. Потърсен за коментар по темата зам.-кметът по транспорта на Столична община Евгени Крусев заяви, че специалисти на общината ще огледат отново района и ще преценят дали пешеходната пътека ще остане или ще бъде премахната напълно.", "date": "2017.06.05", "title": "Внимавай! Премахнаха пешеходната пътека на бул. \"Дондуков\" №78"}
{"url": "http://www.novinite.bg/articles/144942/Sotir-Cacarov-Vinovnite-za-katastrofata-s-migranti-ne-sa-balgari", "text": "\r\nНай-вероятно каналът, през който катастрофиралите на магистрала \"Тракия”  са влезли в България, е организиран от чужденци, пребиваващи у нас. Това съобщи главният прокурор Сотир Цацаров. При инцидента в неделя загинаха общо 10-има души – 9-има бежанци и 16-годишният шофьор на катастрофиралия бус – български гражданин. След произшествието беше задържан и собственикът на превозното средство – също българин. Групата  е влязла у нас през страна, която не е членка на Европейския съюз, съобщи още Цацаров, пише .\r\n\"Схемата, която се прилага през последните месеци, е бежанци да се транспортират с товарни автомобили , които уж пренасят материали за строителство по границата”, разкри още обвинител номер 1, цитиран от Нова ТВ. Той подчерта, че каналджиите не се интересуват от статута на бежанците, които прекарват през страната ни. \"За тях те са стока. Но така у нас могат да влязат всякакви лица, опасни както за България, така и за цяла Западна Европа”, заяви Цацаров.\r\n", "date": "2017.06.05", "title": "Сотир Цацаров: Виновните за катастрофата с мигранти не са българи"}
{"url": "http://www.novinite.bg/articles/144951/Tapi-oshte-v-parviya-den-ot-remonta-na-stolichniya-bul-Dondukov", "text": "Започна ремонтът на столичния бул. „Дондуков” и в първия работен ден от седмицата се образуваха тапи, предаде бТВ. Стеснението на „Дондуков” е между ул. „Кракра” и бул. „Васил Левски”.В пиковите часове колите се струват от моста Чавдар  и задръстването продължава до „Васил Левски”.  Затова на шофьорите се препоръчват алтернативни маршрути по бул. „Янко Сакъзов” и по бул. „Данаил Николаев”.Промени има и в обществения транспорт. Информация за трова как се движат превозните средства има навсякъде по спирките.В момента тече подмяна на ВиК мрежата на булеварда. Предстои цялостно обновяване на настилките, релсите и тротоарите.  ", "date": "2017.06.05", "title": "Тапи още в първия ден от ремонта на столичния бул. „Дондуков”"}
{"url": "http://www.novinite.bg/articles/144954/Policiyata-veche-razpita-nyakoi-ot-migrantite-postradali-vchera-na-Trakiya", "text": "Част от мигрантите, пострадали при вчерашната тежка катастрофа на магистрала \"Тракия\", вече са разпитани, предаде бТВ. Започва да се изяснява картината относно тяхната самоличност, включително и на загиналите, съобщи говорителят на МВР-Пазарджик Мирослав Стоянов.Разпитите ще продължат и днес като се търси отговор на въпросите как и откъде са влезли в страната ни. МВР чрез МВнР е влязло в контакт с дипломатическите представителства на съответните държави, от които са чуждите граждани.По информация на bTV те са преминали през българо-турската граница. Били са превозвани в затворени бусове и затова не са видели пътя.Относно катастрофата – предстои да бъде назначена авто-техническа експертиза, за да стане ясна причината за инцидента. Основната версия остава заспиване на шофьора зад волана, но не се изключва техническа неизправност или сблъсък с друго превозно средство.След като се възстановят и бъдат изписани от болницата, мъжете ще бъдат отведени в дом за временно настаняване на чужденци.", "date": "2017.06.05", "title": "Полицията вече разпита някои от мигрантите, пострадали вчера на \"Тракия\""}
{"url": "http://www.novinite.bg/articles/144972/Ot-3000-do-6000-platili-migrantite-katastrofirali-na-Trakiya", "text": "Между 3 и 6 хиляди евро са платили нелегалните мигранти, които катастрофираха с бус на АМ „Тракия” вчера. 10 души загинаха след като управляваното от непълнолетен водач возило се удари в крайпътно дърво, пише bTV.Състоянието на двама от ранените остава критично.Останалите оцелели бяха разпитани в болницата в Пазарджик, където ги пази полиция. Влезли са в страната през Турция, като през цялото време са били затворени в буса и не знаят откъде са минали.„По техни думи са ходили 6 дни непрекъснато – по гори, през поляни. Бяха пълни с кърлежи”, разказа д-р Милко Петров.Една от версиите е, че чужденци, които живеят в България, са организатори на канала. Според главния прокурор Сотир Цацаров доказателствата до момента показват доста по-примитивно организиран канал, отколкото този на аерогара София.„Нека дадем малко време, за да се изясни хипотезата или да се подтвърди по-скоро хипотезата, че тези лица са чужди граждани, че тези лица са чужди граждани от така наречените рискови държави, които са превърнали бежанския статут в удобно прикритие за реализиране на престъпен бизнес”, призова той.По думите му вече има сериозно количество информация за престъпната група, като през канали като нейния могат да минат и лица, които са заплаха за сигурността.", "date": "2017.06.05", "title": "От €3000 до 6000 платили  мигрантите, катастрофирали на \"Тракия\""}
{"url": "http://www.novinite.bg/articles/144971/Svlachishte-zaplashva-varnenski-kvartal", "text": "Активизирало се свлачище заплашва да срути десетки къщи във варненския квартал \"Аспарухово\", хората са били евакуирани. След първоначалния оглед е установено, че свлачището е предизвикано най-вероятно от подпочвени води или от водопроводна авария.Затова от вчера питейната вода в квартала е спряна и ще бъде пусната, след като се установи причината. Активизиралото се свлачище е в най-засегнатия район от водното бедствие преди три години, което взе жертви в Аспарухово.Според местните, свлачището се е активизирало слабо още преди три години и причина бил строеж на сграда до дерето. Тогава протестирали и тогава строителството било спряно. Хората твърдят, че въпреки подаваните сигнали за свлачището, до момента институциите на са предприели нищо.От районното кметство поеха ангажимент - щом бъде установена причината за подпочвените води, да бъдат взети мерки за укрепването на склона.", "date": "2017.06.05", "title": "Свлачище заплашва варненски квартал"}
{"url": "http://www.novinite.bg/articles/144957/Masovi-proverki-na-shofori-za-alkohol-i-narkotici", "text": "От днес до 11 юни е в ход специализирана полицейска операция, предаде Дарик. Операцията се провежда на територията на Европейския съюз по линия на Европейската мрежа на службите на Пътна полиция (TISPOL) срещу употребилите алкохол, наркотични или упойващи вещества водачите на моторни превозни средства. В операцията се включва и страната ни, съобщиха от МВР.   Тя ще продължи до 11 юни, а основната й цел е шофьорите да осъзнаят последствията, които биха причинили, управлявайки колите си след употреба на алкохол или наркотични вещества.Една от трите основни причини за възникване на тежки инциденти по пътищата на Европа, с голям брой жертви, е управлението на МПС, след употреба на алкохол, наркотици или други упойващи вещества. Гражданите на всички държави членки на организацията, изразяват силно безпокойство от нарастващия брой водачи, качили се след употреба на алкохол или под въздействието на упойващи вещества.   По време на проверките на територията на страната пътните полицаи ще извършват проверки и за валидна задължителна застраховка “Гражданска отговорност” на автомобилите.", "date": "2017.06.05", "title": "Масови проверки на шофьори за алкохол и наркотици"}
{"url": "http://www.novinite.bg/articles/144929/Startirat-letnite-remonti-po-ulicite-v-Sofiya", "text": "\r\nЛятото идва, а с него по традиция и времето за големите и по улиците в София. От днес до 17 юни ще има строителни дейности на пътния възел на Околовръстното при Челопешко шосе. Този път мирис на асфалт и шум на камиони ще има дори и в района на бул. \"Ал. Дондуков\", предаде БНТ. Ремонтът там ще е до септември. Другите места са \"Овча купел\", \"Бъгстон\", бул. \"Васил Левск\", а с тях и изграждането на новите лъчове на метростанцията. 10 са големите пътни обекти в столицата за този сезон.\r\nЗатова движението ще се извършва в едното платно на Околовръстното шосе. Първо ще бъде затворено платното в посока автомагистрала \"Тракия\", а след това - в посока Нови Искър.До 15 юни се стеснява движението по булевард \"Асен Йорданов\" между кръговото кръстовище на площада на Авиацията и \"Шипченски проход\".През този период се изместват спирките на градския транспорт в посока ж.к. \"Дружба\" в района. На 15 юни пък се очаква да бъде възстановено движението по булевард \"Патриарх Евтимий\" в центъра на София.Ремонтът ще струва около 36 милиона лева на Столична община.", "date": "2017.06.05", "title": "Стартират летните ремонти по улиците в София"}
{"url": "http://www.novinite.bg/articles/144941/Borisov-Evrozonata-e-zadaljitelna-shte-smenim-levcheto-s-evro", "text": "\r\nБългария рано или късно ще трябва да смени левовете и да започне да използва вместо тях единната пейска валута. Това стана ясно от думите на премиера Бойко Борисов. \"Еврозоната е задължителна\", каза той по време на дискусията \"Европа отново на път\". \"Дори и в България си позволяваме да казваме – когато станем готови, когато ние решим, тогава ще влезем в зоната. А когато сме подписвали, много ясно е записано, че трябва да приемем то – имаме договор. Като нация, като политически елити трябва да вземе решение и да кажем: \"Ще направим всички усилия да влезем в чакалнята на зоната. В противен случаи ние не можем да се сърдим, че държавите в зоната искат да си гарантират своята валута\", коментира Борисов, цитиран от \"Фокус\".\r\nПо думите му България няма друг път освен да работи с цялата си активност, на всички нива, за цялостта и силата на Европейския съюз. \"В момента имаме съседи с много проблеми. Трябва да бъдем перспектива на хората, които живеят в този регион\", каза още той. \"Няма на кой да се сърдим, ако не се справяме\", допълни премиерът.\r\nБорисов подчерта необходимостта от единство в Европа и по отношение на отбраната. Според него държавите от ЕС трябва да се защитават заедно и да има обща армия. \"Каква е Европа в момента? Ние свикнахме някак си с новините. Ако направя една справка - аз съм написал 20-30 съболезнователни адреса само в последните месеци. Чудим се какво да напишем в тях. Всяка сутрин се събуждаме и дали в Лондон, дали в Афганистан, дали на друго място - десетки убити и ранени. И се въртим около средствата и не си говорим за причините, които не са удобни политически. А то е толкова ясно докато върви надпревара за въоръжение. Изведнъж стана модерно да говорим колко пари – в милиарди  и долари, да се отделят за въоръжение. Само преди 25 години каква радост беше, когато се говореше за разоръжаване, за намаляване на бюджетите за отбрана\", коментира Борисов.\r\n\"Вместо ЕС да каже – добре, защо не си направим обща пейска армия. Какво по–просто от това? Имаме единни решения. Колко танка има Германия, Франция, България - дали са ни нужни поотделно на всички тези държави? Европейският съюз трябва да се защитава със своя отбрана като цяло\", е категоричното мнение на Борисов.\r\n", "date": "2017.06.05", "title": "Борисов: Еврозоната е задължителна, ще сменим левчето с евро"}
