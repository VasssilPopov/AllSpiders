{"url": "http://www.novinite.bg/articles/151908/Tri-jertvi-na-uragannite-vetrove-v-Evropa", "text": "Мощен циклон премина през Германия, Чехия и Полша, вече има данни за трима загинали. В Чехия паднали дървета убиха жена край град Терлик, централната част на страната, а също възрастен мъж североизточно от Прага. В Полша пък шофьор загина по пътя край североизточния град Шчечин, след като колата му се вряза в прекършен клон на дърво. Бурен вятър доведе до многобройни произшествия в различни региони на Чехия. Същевременно, противопожарната служба на Берлин обяви извънредно положение, след като бурята Херварт причини хаос по улиците на германската столица, предаде ДПА.", "date": "2017.10.29", "title": "Три жертви на ураганните ветрове в Европа"}
{"url": "http://www.novinite.bg/articles/151905/Mariya-Gabriel-Balgariya-se-prevrashta-vav-faktor", "text": "\"Поемаме председателството в ключов момент, в който говорим за бъдещето на ЕС. България може да има невероятна роля. Сега е време за обединение в страната, а не за разделение. България се превръща във фактор\". Това заяви за „Събуди се” еврокомисарят Мария Габриел. \"Брюксел гледа на България като на устойчив партньор, който се движи в правилната посока\", допълни тя. Относно конфликта в Каталуния, тя коментира: „Това беше незаконен референдум. Наш събеседник остава Мадрид и испанското правителство. Много е важно да се запази диалогът”. Еврокомисарят по цифровизацията коментира също влиянието на социалните мрежи и феномена „фалшиви новини”: „За 4 месеца тази тема не ми е убягнала. Стартирам до месец обществена консултация и след това ще създам експертна група на високо ниво, която да излезе с много конкретни мерки. \"България има потенциал да се превърне в регионален лидер на Балканите, когато се говори за цифровизация\", допълни тя.", "date": "2017.10.29", "title": "Мария Габриел: България се превръща във фактор"}
{"url": "http://www.novinite.bg/articles/151901/Ochakva-ni-predimno-slanchevo-vreme", "text": "Днес ще бъде предимно слънчево, но след обяд от северозапад ще започне увеличение на облачността, а вечерта и превалявания. Вятърът временно ще се ориентира от запад-югозапад, в Източна България ще е умерен до силен. Максималните температури ще бъдат между 13° и 18°, в София около 14°. През нощта срещу понеделник на много места ще превали дъжд, а вятърът отново ще се ориентира от запад-северозапад, значително ще се усили и в Дунавската равнина ще бъде силен и бурен. С него ще нахлува студен въздух. Атмосферното налягане е по-ниско от средното за октомври, през деня ще продължи да се понижава. В планините ще има променлива облачност. Ще духа силен и бурен запад-северозападен вятър. Максималната температура на височина 1200 метра ще е около 8°, на 2000 метра – около 1°. Над Черноморието ще преобладава слънчево време. Ще духа югозападен вятър, който през деня ще се усили, а през нощта срещу понеделник ще се ориентира от запад-северозапад и ще бъде още по-силен. Максималните температури ще са 14-16°. Температурата на морската вода е 16-17°. Вълнението на морето ще бъде 2-3 бала, с тенденция за усилване.", "date": "2017.10.29", "title": "Очаква ни предимно слънчево време"}
{"url": "http://www.novinite.bg/articles/151903/Deseki-zaginali-i-raneni-pri-ataka-v-Mogadishu", "text": "Нападение срещу хотела \"Наса-Хаблод\" в Могадишу и 10-часова обсада приключи с най-малко 25 загинали и 30 ранени, предаде ДПА. Десетки загинали и ранени при самоубийствен атентат в Сомалия Спасени бяха над 30 души, намирали се във вътрешността на хотела при началото на обсадата. Сред тях са министър от сомалийското правителство и влиятелен духовен лидер. Сред 25-те потвърдени жертви са бивш заместник министър по добитъка и високопоставен началник на полицията. По време на продължителната атака бяха взривени две коли бомби. Един от атентаторите се самовзриви, причинявайки неуточнен брой жертви сред силите за сигурност. По време на сблъсъците е било прекъснато електричеството. Едно на всеки четири деца ще страда от недостиг на вода през 2040 г. Отговорност за нападението пое екстремистката групировка \"Аш Шабаб\", която заяви по своето радио, че в хотела са влезли нейни бойци. Нападението има за цел да сплаши обществото, което показа единство след най-тежкият терористичен атентат в историята на Сомалия, извършен преди две седмици, заяви президентът Мохамед Абдулахи Мохамед, цитиран от Асошиейтед прес. Атаката на 14 октомври в Могадишу доведе до смъртта на над 350 души. След това обаче хиляди излязоха на протест, предизвиквайки терористичната група \"Аш Шабаб\", припомня АП. Очевидец на нападението съобщава, че атентаторите са били облечени във военни униформи. Бойци на \"Аш Шабаб\" и преди са се дегизирали като военни, за да извършват нападенията си.", "date": "2017.10.29", "title": "Десеки загинали и ранени при атака в Могадишу"}
{"url": "http://www.novinite.bg/articles/151902/Amerikanski-ekspert-s-prognoza-za-razvitieto-na-tehnologiite", "text": "ЛЮБОПИТНО Американски експерт с прогноза за развитието на технологиите 29 октомври 2017 07:57 Създаването на приспособления, предназначени за директно имплантиране в човешкия организъм, може да се превърне в един от следващите етапи на технологичното развитие и да предизвика интереса на бизнес средите, предаде ТАСС. Това заяви в Ню Йорк американската предприемачка и инвеститор Дженифър Форстдад, специализирала се в сферата на иновациите. Как ще изглежда светът през 2030 година? Тя констатирала, че напоследък все по-често се появяват нови изобретения и разработки. Според нея един от следващите етапи на развитието в технологичната сфера може да е свързан с \"имплантирането на малки устройства в телата ни\". Импланти под кожата ще улесняват живота ни в бъдеще (ВИДЕО) \"Това звучи неправдоподобно\", отбеляза Форстад. Тя освен това напомни, че предприемачът Илон Мъск вече е съдействал за създаването на нова американска компания \"Нюралинк\", която по мнението на експертката ще работи именно в тази сфера. \"Смятам, че ще се появят и други компании\", допълни Форстад. Футуролог прогнозира: Към 2050 година хората ще станат безсмъртни Тя призна, че скоковете в технологичното развитие винаги предизвикват страх и безпокойство. След 30 години ще учим нови езици с гълтане на хапче \"Дори само идеята, че устройство може да бъде имплантирано в мозъка, главата, тялото, предизвиква ужас у някои хора - сподели Форстад. - При това подобни устройства могат да помогнат на хората да изпълняват по-ефикасно задълженията си. Онова, което първоначално изглежда страшно, може да открие нови възможности.\" И още прогнози за бъдещето: След 30 години: дизайнерски бебета и секс за удоволствие До 2050: Сексът с роботи ще е нещо обичайно Изчислиха кога изкуственият интелект ще замени човека Нобелови лауреати: Главните заплахи за човечеството са... Илон Мъск: Изкуственият интелект може да доведе до световна война", "date": "2017.10.29", "title": "Американски експерт с прогноза за развитието на технологиите"}
{"url": "http://www.novinite.bg/articles/151904/Trus-ot-42-po-Rihter-be-useten-v-Rumaniya", "text": "Земетресение с магнитуд 4,2 по Рихтер бе усетено в румънския град Бузъу около 16:56 ч. местно и българско време. Това съобщи Националният институт по физико-геологичен институт (INCDFP), цитиран от ТАСС. Епицентърът е на дълбочина 113,6 километра. За жертви и щети не се съобщава. Румъния е страна с висока сеизмична активност. Само този месец в бяха отчетени 6 земетресения с магнитуд над 3 по Рихтер, уточнява БГНЕС.", "date": "2017.10.29", "title": "Трус от 4,2 по Рихтер бе усетен в Румъния"}
{"url": "http://www.novinite.bg/articles/151907/Katastrofa-s-turisticheski-avtobus-v-Turciya", "text": "Туристически автобус се преобърна в турската провинция Анталия, съобщи вестник \"Тюркие\". Най-малко 18 японски туристи са пострадали при катастрофата, предава БГНЕС. На местопроизшествието са пристигнали коли на \"Бърза помощ\". Автобусът излетял от магистрала, свързваща едноименния курорт с Коня, и се преобърнал.", "date": "2017.10.29", "title": "Катастрофа с туристически автобус в Турция"}
