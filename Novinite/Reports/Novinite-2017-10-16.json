{"url": "http://www.novinite.bg/articles/151349/VAS-otmeni-okonchatelno-Nacionalnata-zdravna-karta", "text": "Върховният административен съд окончателно отмени Националната здравна карта, въведена по идея на бившия здравен министър Петър Москов. Целта на документа бе да определи нуждата от определен брой болници във всеки отделен район на страната, предава ДАРИК. Предвиждаше се здравната каса да не сключва договори с тези лечебни заведения, които се окажат излишни според националната здравна карта. Оказа се обаче, че документът е обявен от съда за нищожен, а Министерският съвет и здравното ведомство ще трябва да заплатят разноските по делото на организациите, които го спечелиха - Центъра за защита на правата в здравеопазването и Сдружението на частните болници.Оттам посочват, че здравната карта практически е блокирала инвестициите в здравеопазването, включително и тези на държавата - в държавните болници.", "date": "2017.10.16", "title": "ВАС отмени окончателно Националната здравна карта"}
{"url": "http://www.novinite.bg/articles/151332/8203Dvama-policai-ot-7-mo-rajonno-upravlenie-v-Sofiya-sa-zadarjani-za-korupciya", "text": "\r\nАкцията се е провела късно снощи съвместно със Специализираната прокуратура. При ареста са намерени наркотици. По непотвърдена до момента информация двамата служители на  са осигурявали  над наркогрупа. Очаква се до края на деня от държавното обвинение да представят детайли по случая, информира БНТ. \r\n    ", "date": "2017.10.16", "title": "&#8203;Двама полицаи от 7-мо районно управление в София са задържани за корупция"}
{"url": "http://www.novinite.bg/articles/151352/Evakuiraha-voennoto-ministerstvo-zaradi-signal-za-bomba", "text": "Сигнал за бомба във военното министерство, научи NOVA. Сградата е евакуирана. Част от хората дори не са успели да си вземат личните вещи, тъй като е трябвало да напуснат незабавно. Служители на Министерството на отбраната проверяват сигнала. Сградата може да остане затворена до 24 часа. Очаквайте подробности. ", "date": "2017.10.16", "title": "Евакуираха военното министерство заради сигнал за бомба"}
{"url": "http://www.novinite.bg/articles/151347/Balgariya-se-izkachi-na-36-o-myasto-v-ranglistata-FIFA", "text": "Българският национален отбор по футбол се изкачи с две места и е 36-и в новата ранглиста на ФИФА. Родните футболисти делят 36-ото място с отбора на Парагвай, който е със същия актив от 750 точки, предава NOVA. Това е най-доброто постижение за България от 2009 г., когато бяхме 30-и в света. Германия продължава да води в класацията, следвана от Бразилия и Португалия. Десетката допълват отборите на Аржентина, Белгия, Полша, Франция (+1), Испания (+3), Чили и Перу (+2). Мястото си в Топ 10 загуби Швейцария, която падна от 7-а на 11-а позиция. Холандия, която победи България с 3:1 в началото на септември, минава от 29-о на 20-о място. ", "date": "2017.10.16", "title": "България се изкачи на 36-о място в ранглистата ФИФА"}
{"url": "http://www.novinite.bg/articles/151317/Pensioner-dade-100-000-lv-na-alo-izmamnici", "text": "Телефонна измама за рекордна сума. 73-годишен мъж от София даде 100 000 лева на „ало” измамници.В петък вечерта пенсионерът получил обаждане от неизвестни хора, които се представили за полицаи и поискали да им съдейства за залавянето на група измамници, пише NOVA. Пенсионерът повярвал и на няколко пъти носил и оставял пари на различни места в столицата. След като предал близо 100 000 лева, се усъмнил и подал сигнал в полицията.Възрастният мъж е дал абсолютно всичките си спестявания, пари от продаден апартамент, продал е златни наките, спестявания на сестра му, както и служебни пари.„В четвъртък към 14 часа получих обаждане на домашния телефон. Мъж се представи за Пламен Марков. Каза, че банда телефонни терористи върлуват и трябва да си скрия парите по най-бързия начин, тъй като разполагали с уред, който може да ги намери”, разказа мъжът.След около 15 минути получава поредно обаждане от мъж, който започва да го заплашва, че ще му извади далака, ако не даде парите.„Хвана ме страх и започнах да събирам парите, за да ги предам”, добави потърпевшия.„Нямам представа какво ще правя от тук нататък. Пенсията не ми е голяма”, сподели още възрастният мъж.", "date": "2017.10.16", "title": "Пенсионер даде 100 000 лв. на \"ало\" измамници"}
{"url": "http://www.novinite.bg/articles/151323/Pojar-na-grackiya-ostrov-Evbeya", "text": "\r\nБитка с огъня, продължила през цялата нощ, водят от вчера гръцките пожарникари на , предаде националната телевизия ЕРТ, цитирана от БНТ. Пожарът гори в труднодостъпна местност в района на Сета.\r\n   ", "date": "2017.10.16", "title": "Пожар на гръцкия остров Евбея"}
{"url": "http://www.novinite.bg/articles/151325/Detskata-Evroviziya-2018-shte-se-provede-v-Minsk", "text": "Беларус беше избрана за страна домакин на музикалния конкурс Детска \"Евровизия 2018\", информира NOVA, цитирайки ТАСС. \"Радостни сме да съобщим, че беларуският член на нашия съюз \"Белтелерадиокомпания\" ще организира 16-ия Детски музикален конкурс \"Евровизия\" в Минск през 2018 година\", се казва в съобщението до медиите.  Това ще бъде второто домакинство на  на детската песенна надпревара, след като и през 2010 г. конкурсът се състоя в Минск. \r\nДетската \"Евровизия\" е ежегоден международен телевизионен детски конкурс, в който участват представите на страните-членки на Европейския съюз за радио и телевизия. В него могат да се изявят деца до 15-годишна възраст. \r\n", "date": "2017.10.16", "title": "Детската \"Евровизия 2018\" ще се проведе в Минск"}
{"url": "http://www.novinite.bg/articles/151316/Liderat-na-Islyamska-darjava-v-Yugoiztochna-Aziya-ubit-vav-Filipinite", "text": "Топ ислямистът Иснилон Хапилон, който е в списъка на САЩ с \"най-издирваните терористи\" в света, е убит при битка за контролиран от бунтовници град във Филипините.Това потвърди военният министър на Филипините Делфин Лорензана, цитиран от news.bg  Анализатори в областта на сигурността описват Хапилон като лидер на \"Ислямска държава\" в Югоизточна Азия, където джихадистите се опитват да създадат халифат след загубите в Ирак и Сирия.\"Нашите бойци успяха да се доберат до Иснилон Хапилон и Омар Мауте. И двамата са убити\", разкри министърът пред репортери, имайки предвид друг джихадист, който води атаката с Хапилон срещу южния филипински град Марави през май.Американското правителство предлагаше 5 милиона долара награда за информация, която може да доведе до залавянето на Хапилон. Той е описван като 51-годишен високопоставен лидер на действащата в южната част на Филипините групировка \"Абу Саяф\", която е възприемана от Вашингтон за \"чуждестранна терористична организация\".Лорензана поясни, че филипинските сили са предприели финален щурм срещу екстремистите в Марави, при който са убити двамата джихадисти.Министърът добави, че двамата убити ще бъдат подложени на ДНК тест заради предложената от САЩ и Филипините награда.Според него до няколко дни могат да обявят за приключили враждебните действия в Марави.Филипинските военни обявиха, че силите на Хапилон се присъединили към групата на Мауте на 23 май в Марави след неуспешен опит за задържането му.\r\nИменно на 23 май  окупираха части от Марави. Оттогава са убити повече от 1000 души, а повече от 400 000 жители са разселени.\r\nХапилон е обвиняван също в отвличането на трима американци през 2001 г., от които двама впоследствие са убити.\r\nФилипинската армия все още продължава да преследва джихадисткия лидер Махмуд Ахмад от Малайзия. Според военния министър Ахмад е помогнал за организирането на атаката срещу Марави.\r\n", "date": "2017.10.16", "title": "Лидерът на „Ислямска държава” в Югоизточна Азия убит във Филипините"}
{"url": "http://www.novinite.bg/articles/151335/Eksperti-nastoyavat-ehoterapiyata-da-vleze-v-klinichnite-pateki", "text": "Ехотерапията е медицинска интервенцията, която неоперативно топи фиброаденом на гърдата. Това обясни водещият експерт по ендокринология доц. д-р Русанка Ковачева по време на конференция на тема \"Представяне на иновативна терапия за лечение на доброкачествен тумор на гърдата\", организирана от Университетската болница по ендокринология у нас, предава news.bg Ковачева обясни предимствата на метода. По думите ѝ ехотерапията е иновативен, неинвазивен и щадящ организма метод за лечение на доброкачествен тумор на гърдата. Методът използва високоинтензивен фокусиран ултразвук, който се насочва към клетките на тумора. Ултразвуковите вълни преминават безпроблемно през кожата и създават голяма топлина, която изсушава белтъците в клетките на тумора и те \"изсъхват\".Вследствие на ехотерапията клетките се свиват до над 90% от първоначалния си размер. Ако един фиброаденом е с големина 2 сантиметра, той започва да се свива и след 5 години възлите намаляват обема си до над 80%, достигайки до няколко милиметра. Д-р Ковачева посочи още, че след свиването си, един фиброаденом не може да нараства повече. На конференцията стана ясно още, че България е пионер в прилагането на метода. За първи път у нас ехотерапията е приложена преди повече от 8 години. Методът е бил разработен във Франция и се е разпространил изключително бързо като сега се прилага по целия свят.Според Ковачева методът е както много щадящ и благоприятен за пациентите, така и много иновативен - той работи с най-новите постижения в света на медицината. В сравнение с други методи за лечение на доброкачествения тумор на гърдата, ехотерапията предоставя неинвазивна алтернатива на хирургичното лечение.По думите на Ковачева у нас хирургичното решение се прилага почти веднага със самото диагностициране - ако се открие фиброаденом, пациентите веднага се насочват към хирургично отстраняване, което нарушава качеството на живот на хората. В света имало и други методи, но у нас те не били разпространени.Според директора на Университетската болница по ендокринология проф. Сабина Захариева самото научаване за тумор в гърдата, макар и доброкачествен, всява страх у жените и нарушава ежедневието им. За това тенденциите в медицината са да се преминава от инвазивни към неинвазивни процедури - от самото диагностициране до лечението. Това осигурявало не само спокойствие у пациентите, но и им гарантирало по-добро качество на живот.По думите на проф. Захариева ехотерапията е едновременно неинзвазивен и безопасен метод за лечение на фиброаденом. Поради това методът трябва да се разпространява и да се използва все по-често в България, защото към момента само единични бройки са имало щастието да се възползват от него. За целта у нас трябвало да се утвърди нова клинична пътека, която да бъде призната от Националната здравноосигурителна каса. Съществувала и възможността методът да влезе в друга клинична пътека, защото самото лечение се осъществявало в еднодневна хоспитализация. \"Хоспотализираме една жена сутринта и до обяд тя може да бъде изписана и да си е вкъщи. По-добре от това не може да бъде\", категорично заяви проф. Захариева. По думите ѝ трябва всички да имат достъп до този метод и той да бъде безплатен.Освен това стана ясно още, че методът е и много перспективен - той може да се прилага и в областта на други патологии като злокачествените заболявания. \"Когато се натрупа по-голям опит методът може да се прилага и при малките ранно открити форми на рак на гърдата, когато той не е в своята инвазивна фаза и няма лимфни метастази\", обясни още д-р Ковачева.Според Ковачева следва тепърва да се разширят сферите за прилагане на ехотерапията - методът може да се прилага при тумори на простатата, тумори на панкреаса и други. Самият метод първоначално е бил прилаган за отстраняване на възли на паращитовидните жлези.Самата процедура не продължава много време. Времето е правопропорционално на обема на възела. Колкото по-голям е възела, толкова повече време ще отнеме самата манипулация, обясни още Ковачева. В общи линии ехотерапията може да продължи от 20 минути до час и 30 минути.Ехотерапията може да се прилага с упойка или при будна анестезия. Самото лечение може да бъде еднократно, но може и да се наложи процедурата да се повтори няколко пъти. Ако ефекта не е достатъчен или фиброаденомът е много голям, е възможно пациентите да преминат няколко терапии.", "date": "2017.10.16", "title": "Експерти настояват ехотерапията да влезе в клиничните пътеки"}
{"url": "http://www.novinite.bg/articles/151321/Ispanski-vestnik-za-Stoichkov-Toj-beshe-konsul-s-tunika-botushi-i-razroshena-kosa", "text": "Христо Стоичков бе подложен на яростна критика от испанския вестник \"Марка\" заради политическата си активност в последно време. Носителят на \"Златната топка\" атакува вицепремиера на страната Сорае Саенс де Сантамария и нейното семейство заради сблъсъците на референдума за независимост на Каталуния, съобщи bTV, цитирано от ДАРИК. Впоследствие той бе отстранен от поста почетен консул на България в областта. \"Марка\" публикува традиционния си редакционен анализ, който обобщава най-важните събития през изминалата седмица.\"Почетният консул трябва да има ДНК, според което да пие чай с ръкавици. От такъв дипломат трябва да се чуват благи думи, а не кавги. Цяло чудо е, че Стоичков въобще беше консул на България в Испания заради своя заядлив речник и думи, които винаги са били извън приетите в протокола.Той сякаш изпълняваше ролята си с туника, ботуши и разрошена коса. През миналата седмица беше спрян в името на дипломацията, костюмите и лачените обувки. Стоичков няма как да пасне в профила на почетния консул\", посочва \"Марка\".", "date": "2017.10.16", "title": "Испански вестник за Стоичков: Той беше консул с туника, ботуши и разрошена коса"}
{"url": "http://www.novinite.bg/articles/151319/Ravnosmetkata-ot-atentata-v-Somaliya-Nad-270-sa-ubitite-300-dushi-sa-raneni", "text": "Най-малко 276 души са убити и 300 са ранени при атентата с камион бомба в Могадишу в събота, обяви днес сомалийското правителство в комюнике, цитирано от ДАРИК. Спасителните работи продължават и властите ще съобщават всяка нова информация, добавя се в комюникето. Атентатор самоубиец взриви камион с експлозиви на оживено кръстовище близо до хотел, въпреки че беше обстрелван от силите за сигурност.Близо сто коли бяха унищожени, а десетки сгради - разрушени в района Ходан, където са разположени правителствени офиси, ресторанти, магазини и хотели. Катарският външен министър съобщи, че сградата на дипломатическата мисия на страната е пострадала от експлозията, предаде Асошиейтед прес.Министърът не посочи повече подробности, нито уточни дали катарски граждани са пострадали при нападението, отбелязва агенцията.\r\n  ", "date": "2017.10.16", "title": "Равносметката от атентата в Сомалия: Над 270 са убитите, 300 души са ранени"}
{"url": "http://www.novinite.bg/articles/151333/Lavrov-obvini-SASht-v-nesposobnost-da-pregovaryat", "text": "Руският външен министър Сергей Лавров обвини САЩ в неспособност да преговарят, информират руски медии, цитирани от news.bg Лавров вярва, че американският подход към ядрени въпроси, такива като иранската ядрена сделка и ядрената програма на КНДР, само влошават съществуващите световни проблеми.Загубата на взаимно доверие причинява дълбоко безпокойство...За съжаление тези негативни тенденции само са изостряни от решенията на САЩ за Иран и КНДР, поясни той.Според него решението на Вашингтон за Иран показва, че на САЩ не може да се разчита и оттук няма причина за КНДР да преговаря с тях.В същото време Сергей Лавров определи поведението на Пхенян като провокативно.\"Не оправдавам Пхенян. Пхенян действа провокативно, безочливо нарушава резолюциите на Съвета за сигурност на ООН\", поясни той.\"Въпреки русофобските настроения в определена част от елитите на Запад ние винаги сме открити за справедливо взаимодействие със САЩ, ЕС и НАТО\", каза Лавров на Световния фестивал на младежите и студентите в Сочи.", "date": "2017.10.16", "title": "Лавров обвини САЩ в неспособност да преговарят"}
{"url": "http://www.novinite.bg/articles/151336/Izraelski-bojni-samoleti-unishtojiha-sirijska-PVO-batareya", "text": "Израелски бойни самолети са унищожили зенитно -ракетна артилерийска батарея към противовъздушната отбрана на Сирия. Това съобщава Ройтерс, позовавайки се на израелската армия, цитира news.bg Според разпространяваната информация сирийските сили са стреляли по самолетите, докато са \"прелитали над Ливан\".Очаквайте подробности!", "date": "2017.10.16", "title": "Израелски бойни самолети унищожиха сирийска ПВО батарея"}
{"url": "http://www.novinite.bg/articles/151341/Boris-Djonsan-prizova-za-uskoryavane-na-pregovorite-za-Brexit", "text": "Британският министър на външните работи Борис Джонсън призова ЕС да даде по-бърз ход на преговорите за излизане на Великобритания от съюза и да започне да обсъжда с Лондон отношенията им от 2019 г. нататък, когато Brexit вече ще е факт, информира \"Асошиейтед прес\", цитирана от NOVA. \"Да дадем тласък на тези преговори и да не губим повече време. Време е големият кораб да бъде пуснат на вода и да поеме в откритото море, а ние да започнем сериозния разговор за бъдещето и новите ни отношения\", каза Джонсън в Люксембург.Джонсън направи изказването си преди предстояща работна вечеря днес между британския премиер Тереза Мей, председателя на Европейската комисия Жан-Клод Юнкер и водещи представители на екипа на Лондон, преговарящ по излизането от ЕС.Тази седмица се очаква лидерите от съюза да излязат с решение, че на преговорите не е бил постигнат достатъчен напредък и в тях не може да бъдат включени и бъдещите отношения и търговията. ", "date": "2017.10.16", "title": "Борис Джонсън призова за ускоряване на преговорите за Brexit"}
{"url": "http://www.novinite.bg/articles/151344/V-Seul-se-poyavi-severnokorejska-propaganda-ludoto-kuche-Tramp", "text": "В централната част на южнокорейската столица Сеул, включително до президентската резиденция Синия дом, се появиха пропагандни материали, в които президентът на САЩ Доналд Тръмп е наричан \"лудо куче\". Предполага се, че пропагандата е от КНДР, пише news.bg Това става ясно от съобщения в социалните мрежи и от коментари на хора, които са ги открили, цитирани от Ройтерс.\"Смърт за стария лунатик Тръмп\" пише на единия от постерите, на който севернокорейски войник с автомат в ръка смазва главата на Тръмп с крак. До главата на войника пише: \"Пълно унищожение\".На друг постер Тръмп е с тялото на куче: \"Нека обезглавим лудото куче Тръмп за бъдещето на един мирен и без войни свят и човечество\".И двата постера са цветни.Не е трудно да се намери севернокорейска пропаганда в Южна Корея, която обикновено е изпращана с балони над добре укрепената демилитаризирана зона.Новите пропагандни материали специално са насочени към Тръмп, който през миналия месец в реч пред ООН заплаши КНДР с \"пълно унищожение\" и нарече лидера на КНДР Ким Чен-ун \"ракетен човек\" на самоубийствена мисия.", "date": "2017.10.16", "title": "В Сеул се появи севернокорейска пропаганда „лудото куче” Тръмп"}
{"url": "http://www.novinite.bg/articles/151345/Severna-Koreya-SASht-pravi-repeticiya-za-vojna", "text": "Южна Корея и САЩ започнаха едноседмични военноморски учения във водите на Корейския полуостров. Това става в контекста на силно напрегнатата обстановка около севернокорейската ракетна и ядрена програма, предаде Ройтерс, цитира ДАРИК. В ученията участват около 40 военноморски кораба от двете страни, включително американският атомен самолетоносач \"Роналд Рейгън\". Военните маневри се провеждат край източния и западния бряг на полуострова, и ще продължат до 20 октомври, заяви говорител на южнокорейското министерство на отбраната.Северна Корея определя съвместните военни учения на САЩ и Южна Корея като \"репетиция за война\". Вчера американският държавен секретар Рекс Тилърсън заяви, че президентът Доналд Тръмп му е дал указания да продължи с дипломатическите усилия за успокояване на напрегнатата обстановка в отношенията със Северна Корея. \"Тези усилия ще продължат, докато не падне първата бомба\", каза Тилърсън. През последните седмици напрежението на Корейския полуостров ескалира осезаемо следпоредица оръжейни изпитания на Пхенян, включително шестия му и най-мощен ядрен опит от 3 септември, както и две изстрелвания на ракети над Япония, а също и словесна война между САЩ и Северна Корея.По-рано този месец руски депутат, завърнал се от посещение в Пхенян, заяви, че КНДР подготвя изпитание на ракета с голям обсег, която според севернокорейската страна би могла да достигне западното американско крайбрежие. Според южнокорейското разузнаване и анализатори Северна Корея може да предприеме следващия си ход така, че той да съвпадне със започващия в сряда конгрес на Китайската комунистическа партия.Днес на пресконференция в Сеул командващият военновъздушните сили на САЩ в Тихия океан генерал Терънс О'Шонъси заяви, че севернокорейската програма за разработване на ядрено оръжие и ракети е \"истинска заплаха\" и американската страна е готова да защити съюзниците си.\"Макар страни като Северна Корея да заплашват регионалния мир и сигурност, нашата съюзническа военновъздушна мощ трябва да е готова да отговори бързо, смъртоносно и съкрушително за запазване на нашите интереси\", посочи той.", "date": "2017.10.16", "title": "Северна Корея: САЩ прави репетиция за война"}
{"url": "http://www.novinite.bg/articles/151348/Bagdad-ni-obyavi-vojna-s-prevzemaneto-na-Kirkuk-skochiha-kyurdite", "text": "Милициите към иракското правителство обявиха победа при офанзивата за Киркук, съобщават осведомителни агенции, цитирани от news.bg По-рано днес кюрдските сили бяха изтласкани от спорния град.Иракските милиции, известни като Народни сили за мобилизация, поеха контрол над военната база K1, местното летище, както и над няколко петролни находища около града. Но те не се насочиха към центъра на Киркук, след като по-рано премиерът на Ирак Хайдер ал Абади обеща да не разполага предимно шиитските милиции в населения с кюрди град.Според местни медии иракските милиции са спрели електрозахранването, за да принудят кюрдските сили пешмерга да напуснат града. Градът се оспорва от кюрдите и иракското федерално правителство.Премиерът Абади наля още масло в огъня, назначавайки арабски политик за нов губернатор на провинция Киркук, с което се замени кюрд, който подкрепяше проведения през септември референдум. Абади заяви, че е изпълнил \"конституционните си задължения\" и е защитил единството на страната с превземането на Киркук.В същото време лидери на пешмерга съобщиха, че правителството в Багдад е инициирало \"война срещу кюрдите\". Според тях превземането на Киркук е \"скандално обявяване на война\" срещу кюрдите. Те заплашиха премиера на Ирак, че ще плати \"висока цена\".Превземането на контролирания от кюрдите Киркук от иракските войски е \"скандално обявяване на война срещу Кюрдистан\", обяви главното командване на пешмерга в съобщение, цитирано от местната медия Rudaw.По непотвърдена информация най-малко 10 кюрдски бойци са убити при сблъсъци с иракските сили.В същото време американското военно командване обяви, че престрелката между иракските и кюрдски сили в Киркур е \"недоразумение\".", "date": "2017.10.16", "title": "Багдад ни обяви война с превземането на Киркук, скочиха кюрдите"}
{"url": "http://www.novinite.bg/articles/151351/Burya-stovari-bedstvie-varhu-Irlandiya", "text": "Тропическата буря Офелия връхлетя южното крайбрежие на Ирландия, повали дървета и стълбове на електропреносната мрежа и предизвика 10-метрови вълни. Властите предупредиха, че това ще е най-тежкото подобно бедствие от половин век и може да причини човешки жертви, предаде Ройтерс, цитиран от ДАРИК.  В Югоизточна Ирландия жена загина от паднало върху колата й дърво. В района при същите обстоятелства са пострадали тежко двама души, съобщи ирландската телевизия. Около 120 000 жилища и стопански обекта са без електричество, като се очаква този брой да нарасне.На летището в Дъблин бяха отменени 130 самолетни полета. Училища, болници и линии на обществения транспорт спряха работа, бяха разположени и военнослужещи, които да помогнат за усилване на дигите срещу възможни наводнения. По данни на ирландския Национален институт за метеорология бурята, чиято степен снощи беше понижена от ураган на буря, е започнала да връхлита крайбрежните райони тази сутрин местно време с ветрове със сила от 176 км/ч. Това е станало в най-южната точка на Ирландия. Има голяма вероятност от наводнения.\r\n \r\nИзявление направи и премиерът Лио Варадкар, който посочи, че във всички части на страната се очакват ураганни ветрове и препоръча хората да си стоят у дома. Службата за метеорология на Великобритания издаде предупреждение за опасно време за Северна Ирландия, което ще бъде в сила между 14 и 21 ч местно време.\r\n\r\n\r\n\r\n", "date": "2017.10.16", "title": "Буря стовари бедствие върху Ирландия"}
{"url": "http://www.novinite.bg/articles/151353/Rekorden-interes-kam-parvoto-televizionno-intervyu-na-Emanyuel-Makron", "text": "\r\nРекорден брой зрители - близо десет милиона, са гледали снощното телевизионно  на френския президент  - първо от идването му на власт преди пет месеца. Темите бяха спорните трудови закони, управления му стил, отказа на  от ядрената сделка с , информира БНТ. \r\nЦял час  с трима журналисти в кабинет на първия етаж в Елисейския дворец, където впечатление направиха модерното бюро и двете платна в стил стрийт арт. Критикуван напоследък за липса на връзка с реалния свят и че е президент на богатите, Макрон се защити - премахването на данъка богатство ще донесе инвестиции и работни места, ефектът от срещналите толкова съпротива трудови реформи ще се усети напълно след две години. Наложи се да обяснява и свои реплики, приети в обществото като презрителни и обидни. Цитирана му бе тази - една жп гара е място, където успелите срещат хора, които са нищо.\r\n\r\n\r\nМакрон заяви още, че намира за лоша стратегията на  да втвърди подхода към  и му го е казал, но не отговори пряко дали смята американския президент за непредсказуем и опасен. \r\n\r\nМакрон съобщи още, че след разкритията за сексуалните посегателства на американския продуцент Харви Уайнстийн, е предприел стъпки да му бъде отнет ордена на Почетния легион.\r\nАнализатори във  изтъкват и плюсове и минуси на то - бившият банкер е говорил без бележки и без колебание, но е монополизирал диалога с журналистите, не е споменал министрите си и не е демонстрирал съжаление за свои предишни думи, приети от мнозина като обидни. Опонентите му от крайно дясно и крайно ляво го нападнаха, че се е показал като президент не на богатите, а на супербогатите, и че размахва успеха като мантра.\r\n", "date": "2017.10.16", "title": "Рекорден интерес към първото телевизионно интервю на Еманюел Макрон"}
{"url": "http://www.novinite.bg/articles/151328/Evakuiraha-desetki-hilyadi-zaradi-tropicheska-burya-v-Yujen-Kitaj", "text": "Властите на южната китайска провинция Гуандун евакуираха от застрашени зони почти 37 000 души заради тропическата буря Ханун, достигнала тази сутрин континентален Китай. Това са данни на Регионалния щаб за борба с наводненията и сушата, разпространени от агенция Синхуа, информира NOVA. Най-силно пострадали засега са градовете Чжънцзян, Маомин, Янцзян и Цзянмън, където поради проливни дъждове и силен вятър още от вчера са затворени всички туристически обекти. През последните дни се е наложило близо 38 000 туристи да напуснат района. Бурята принуди над 48 000 риболовни кораба да се върнат в местните пристанища. Вятърът достига на моменти 28 метра в секунда. Метеоролозите прогнозират, че бурята ще се движи на югозапад със скорост около 15 км в час, постепенно ще отслабва и около пладне ще стигне западните крайбрежни райони на остров Хайнан. Влиянието й впрочем се усеща засега не само на юг, но и в някои източни провинции като Фуцзян и Чжъцзян. Силни ветрове и пороен дъжд започнаха и в Шанхай.В южната провинция Хайнан заради бурята днес са затворени училищата и детските градини. Спрени са скоростните влакове по жп магистралите на острова, временно е преустановена и фериботната връзка с провинция Гуандун през протока Цюнчжоу. Смущения нарушиха и работата на други видове транспорт в околността. Ханун е 20-ят за този сезон тропически циклон в тихоокеанския регион, отбелязва ТАСС. ", "date": "2017.10.16", "title": "Евакуираха десетки хиляди заради тропическа буря в Южен Китай"}
{"url": "http://www.novinite.bg/articles/151340/Vecher-na-dobrodetelite-2017-valnuvashta-programa-i-nepovtorimi-izpalneniya", "text": "Осмото издание на  ще се проведе на 23 октомври 2017 в Sofia Event Center от 19:30. То ще зарадва и развълнува гостите си с разнообразна програма, която ще донесе наслада за всички сетива! Водещи на събитието ще бъдат популярните и обичани актьори Елена Петрова и Кирил Ефремов. „За мен е прекрасно, че мога да бъда съпричастна към Вечер на добродетелите! Знам, че  както казва Питър Пан! Хората, които работят и щедростта на гостите на тази вечер са именно хората, които носят !“ – казва Елена Петрова., защото след любовта и сигурността, тя е най-добрият стимул за  Играта е ключовият начин, чрез който децата в ранна възраст /0-7 години/ опознават света и учат. С набраните средства фондация „За Нашите Деца“ ще реализира програмата , с която ще насърчим развитието на 720 деца, живеещи в институции или в рискова семейна среда, и ще укрепим връзката с възрастните, които се грижат за тях.„За мен играта е начин да виждам и опознавам света. Докосна ме каузата на Фондация „За Нашите Деца“ и се вълнувам, че ще стана част от събитието „Вечер на добродетелите“. Защото “ – допълва Кирил Ефремов. Разнообразна програма, която включва участия от световноизвестни български артисти, ще пренесе гостите на събитието в прекрасния свят на изкуството, като същевременно ни накара да се замислим за това как веки от нас може да допринесе за един по-добро общество, където повече деца растат в сигурна семейна среда. Сред участниците във Вечер на добродетелите 2017 са:- , наричан „българският Паганини“. Той ще се включи ексклузивно в програмата и ще разкаже със своята цигулка история, която ще докосне и най-тънката струна на всяка душа. -  ще демонстрира световно ниво на илюзионисткото изкуство и ще накара дори и невярващите да повярват в магията. - със своят харизматичен и дълбок глас ще събуди мечти за емоционални пътешествия дори отвъд върха на планината. - представят едно многообразие от стилове - фънк, рок, джаз, соул, фюжън, сред който се открояват невероятен ритъм и фънки звучене! - Вечер на добродетелите винаги носи и приятни изненади: гостите неусетно ще бъдат въвлечени в главната роля на музикални звезди, които ще пресъздадат добре познат рефрен на детска песен в нов аранжимент и с много нов заряд! Вечер на добродетелите е едно неповторимо преживяване, което ще донесе наслада за всички сетива на своите гости. Станете част от магията на Вечер на добродетелите 2017! Можете да заявите Вашето присъствие като дарите сумата от 150 лв. (€77) на интернет страницата на фондацията. ", "date": "2017.10.16", "title": "Вечер на добродетелите 2017 - вълнуваща програма и неповторими изпълнения"}
{"url": "http://www.novinite.bg/articles/151338/Pochina-nositelyat-na-Pulicar-Richard-Uilbar", "text": "Поетът и преводач Ричард Уилбър, двукратен носител на награда \"Пулицър\", почина на 96-годишна възраст в дома си в Белмонт, американския щат Масачузетс, предаде Асошиейтед прес, цитиран от ДАРИК. Той е специалист по преводи от френската литература от 17-и век - на английски език е превел Молиер. Издал е редица собствени стихосбирки и сборници с проза. Поезията на Уилбър е често кратка, изтънчена, умерена и отразява теми от детството, семейството, природата и творческия процес.Сред литературните отличия, които е получавал, е и американската Национална литературна награда.   ", "date": "2017.10.16", "title": "Почина носителят на „Пулицър“ Ричард Уилбър"}
{"url": "http://www.novinite.bg/articles/151314/Vazrasten-maj-zagina-pri-pojar-v-Ruse-evakuiraha-sasedite-mu", "text": "Възрастен мъж загина при пожар в жилищен блок в Русе. Сигналът за инцидента е подаден малко преди 22.00 часа в неделя, а причината е гръмнала газова бутилка, предаде БГНЕС, цитиран от ДАРИК. 80-годишният дядо се е задушил от дима.Взривът е станал на осмия етаж в блок „Сакар планина“. В апартамента е бил само собственикът, който от години живее сам. В момента на инцидента той бил в банята. След избухването на бутилката се е разгорял пожар, който бил \"подхранен\" от ламперията и дървения материал в жилището.\r\nНа място бяха изпратени две ни и специализиран автомобил. Заради а и гъстия дим се е наложило хората от блока да бъдат евакуирани. За да локализират 80-годишния мъж в апартамента, се наложи никарите да използват термокамера. Възрастният мъж е бил открит в банята вече мъртъв, а екипът на „Спешна помощ“ само е констатирал смъртта му от задушаване.\r\n\r\n\r\n    ", "date": "2017.10.16", "title": "Възрастен мъж загина при пожар в Русе, евакуираха съседите му"}
{"url": "http://www.novinite.bg/articles/151327/Balgarite-sa-po-skoro-optimisti-za-evropredsedatelstvoto", "text": "Tри месеца преди България да поеме Председателството на ЕС българите са по-скоро оптимистично настроени за европредседателството, разпознаващи лидерството на министър-председателя на терена на международната политика, но със заявка към действия с подчертана защита на националния интерес. Това показва проучване, проведено от Института за политика, проследяващо обществените нагласи към европейските политики в България и оценката на българите за готовността на страната ни за провеждане на Председателството.Проучването е проведено през септември сред хиляда пълнолетни българи.Изследването установява страх от приемането на еврото като национална валута – 59%, и висока степен на неразбиране на ползите от този акт. Като основен аргумент в подкрепа на въвеждането се изтъква развитието на едър и среден бизнес - 43%. Противниците на тази идея – 47%, посочват като основен мотив за негативната си нагласа очакването за скрит скок на цените на стоките и услугите. Притесненията са особено силно изразени при хората с основно – 80%, и начално образование - 71%.Резултатите очертават паралелното съществуване на проевропейски и патриотични нагласи, които обясняват одобрението – 55%, към водената от Унгария и Полша национална политика. Най-голям дял от тях се наблюдава при избирателите в лявото и крайно лявото политическо пространство - 70%, което се отнася и до населението над 56-годишна възраст.Голямата тема за политиките спрямо емигрантите е характерна с високо неодобрение към действията и решенията на ЕС в тази насока - 44%. Типично разбиране на проблема и висока толерантност имат по-младите хора – 40%, и всички изследвани лица с най-ниския образователен статус. При последните обяснението идва от идентификацията им като настоящи или бъдещи емигранти.На фона на проевропейските нагласи у българите се отчита висока степен на одобрение на Брекзит, разбиран като защита на националния интерес - 48%. Левият спектър изследвани лица преобладават в този начин на мислене - 62%.", "date": "2017.10.16", "title": "Българите са по-скоро оптимисти за европредседателството"}
{"url": "http://www.novinite.bg/articles/151337/Vremeto-vav-vtornik-Temperaturite-stigat-do-26-gradusa", "text": "През нощта ще е ясно, в сутрешните часове на отделни места в низините видимостта ще е намалена или ще има инверсионна облачност. Минималните температури ще бъдат между 6 и 11 градуса, по Черноморието до 15-16 градуса. През деня ще е предимно слънчево, с висока облачност над западните райони. Почти тихо. Максималните температури ще са между 21 и 26 градуса, информира ДАРИК. Атмосферното налягане слабо ще се понижи, но ще остане по-високо от средното за октомври.Над планините ще бъде предимно слънчево. Над масивите в Западна България ще се появи висока облачност. Ще духа слаб вятър от източната четвърт. Максималната температура на 1200 метра ще е около 17 градуса, на 2000 метра - около 12 градуса.Над Черноморието ще бъде предимно слънчево. Ще духа слаб югоизточен вятър. Максималните температури ще са 21-23 градуса. Температурата на морската вода е 17-18 градуса. Вълнението на морето ще бъде 1-2 бала.", "date": "2017.10.16", "title": "Времето във вторник: Температурите стигат до 26 градуса"}
{"url": "http://www.novinite.bg/articles/151318/Gerdjikov-za-Radev-i-Borisov-I-dvamata-sa-majkari", "text": "\"Наблюдава се известно напрежение между президента и премиера, и двамата са мъжкари, със силно его, имат известни разминавания в позициите, така че това са нормални неща в един демократичен свят”. Това каза пред бившият служебен премиер Огнян Герджиков, цитиран от ДАРИК. „И двамата са достатъчно интелигентни, за да знаят докъде могат да си позволяват напрежение, за да не се стига до сериозни проблеми”, отбеляза обаче той.По въпроса за решението на служебния кабинет за изтребителите Герджиков коментира, че са направили това, което е трябвало.„Когато в дневния ред на МС дойде тази точка, аз леко се притесних, защото оставаха десетина дни до края на мандата, и веднага звъннах на президента да питам толкова ли е наложително сега ние да вземем решение за самолетите. Той каза: Да, това е много важно, иначе изпускаме срокове, ще се протака, можем да изпуснем финансирането. И аз реших, че  наистина това трябва да бъде направено, поясни Герджиков.Сделка не сме сключвали, категоричен беше Герджиков.По думите му премиерът Бойко Борисов няма основание да се сърди на служебния кабинет по темата.Според Герджиков държавният глава се справя добре и стои сериозно и стабилно на поста. С третия си кабинет премиерът Борисов е с натрупан огромен опит, което е безкрайно ценно, каза също Огнян Герджиков.Той е убеден, че ще успеем да се справим с европредседателството.", "date": "2017.10.16", "title": "Герджиков за Радев и Борисов: И двамата са мъжкари"}
{"url": "http://www.novinite.bg/articles/151320/Uchenik-pripadna-ot-prepivane-s-alkohol", "text": "16-годишен ученик е припаднал от препиване с алкохол, след като се забавлявал със свои връстници, съобщиха от полицията. Младежът е бил открит в петък малко преди полунощ на ул. \"Обединение\" в близост до сградата на Общинската администрация в град Мадан, предава ДАРИК.  Момчето веднага е било откарано в местния център за спешна помощ, където му направили промивка на стомаха. Не след дълго той се свестил, а дрегерът отчел 1,50 промила алкохол. Впоследствие станало ясно, че ученикът заедно с компания празнували рожден ден на свой близък в заведение и успели да се почерпят доста сериозно.„В момента колегите работят по случая, изяснява се в кое заведение са празнували и кой е сервирал алкохола“, коментира говорителят на полицията в Смолян Цветелина Черкезова.", "date": "2017.10.16", "title": "Ученик припадна от препиване с алкохол"}
{"url": "http://www.novinite.bg/articles/151339/Bojko-Borisov-Evropa-e-pod-natisk", "text": "Европа е под натиск, коментира премиерът Бойко Борисов по време на дискусия \"Заедно в сигурността. Ролята на България в общата европейска отбрана\". Той отбеляза терористичните атаки и мигрантската вълна, пише ДАРИК. \"Искаме да направим мир на Балканите и мир в Европа, поколенията са забравили какво е война\", заяви премиерът Бойко Борисов. Той посочи, че в държави, които са готови за война, човешкият фактор е пренебрежимо малък.В Европа обаче един войник да загине, е трагедия, ние сме най-хуманните и ценим човешкия живот, посочи той.Борисов каза, че ако имаме газопроводи и нови ядрени мощности, това най-много пази една държава. Там където има петролопроводи и газопроводи, войни няма - където има находища, има, но там, където минават, няма, коментира премиерът. \"Модернизираме си армията като индустриално сътрудничество, ремонтираме си това, което имаме и работим да вземем нови\", обобщи премиерът. Той отбеляза, че има огромен умствен потенциал в лицето на институтите и има много български иновации във военната сфера.", "date": "2017.10.16", "title": "Бойко Борисов: Европа е под натиск"}
{"url": "http://www.novinite.bg/articles/151331/Iskat-postoyanen-arest-za-maja-zapodozryan-za-izmamite-vav-Fejsbuk", "text": "Прокуратурата поиска постоянен арест за Спас Василев, представял се като Александър Николов - мъжът, действал с фалшив профил в социалните мрежи и измамил десетки, съобщава БТА, цитирана от ДАРИК. Софийският районен съд ще разгледа мярката на Василев. Той беше задържан в петък по обед в София от ГДБОП. Обвинението срещу него е за измама по стар случай. Срещу него има започнати разследвания в София, Благоевград, Дупница и Варна, като те ще се обединят в едно дело.Над 40 жалби за измами са получени в МВР срещу представялия се за Александър Николов. Във вторник миналата седмица стана ясно, че десетки са жертвите на измамник във Фейсбук, представящ се за Александър Николов. Във фалшивия профил бил изграден образът на млад и образован човек, който много пътува по света. Николов също така е правил доста адекватни и достоверни коментари и влизал в дискусии по различни политически и социални теми. Според публикации в \"24 часа\" снимките са на млад мъж, който работи в \"Еър Франс\". След като добил популярност, човекът зад фалшивия профил започнал да влиза в личен контакт с приятелите си и да се сближава с тях. След време им предлагал самолетни билети или различна техника на по-ниска цена. За целта обаче приятелите му трябвало да му дадат лична информация като ЕГН, копие от лична карта и дори номер на банкова сметка. По този начин са измамени десетки хора с различни суми пари.Междувременно вътрешният министър Валентин Радев, според когото измамникът е \"калпазанин\", призова хората да внимават във Фейсбук и напомни, че за купуването на стоки и услуги има правила и ред.", "date": "2017.10.16", "title": "Искат постоянен арест за мъжа, заподозрян за измамите във Фейсбук"}
{"url": "http://www.novinite.bg/articles/151354/Borisov-pozdravi-albanskiya-si-kolega-Rama-za-Zakona-za-malcinstavata", "text": "Премиерът Бойко Борисов поздрави в телефонен разговор албанския си колега Еди Рама за приемането на Закона за малцинствата и му благодари за тази европейска стъпка, пише news.bg Според Борисов гарантирането на правата на българското малцинство ще даде по-силен тласък на европейската интеграция на Албания, защото се демонстрира европейски начин на правене на политика.\"Българският и албанският народ имат дълга история на приятелство,съжителство и взаимна подкрепа. С приемането на този закон ще задълбочим още повече традиционно добрите отношения между нашите две държави\", посочи Бойко Борисов. Еди Рама благодари на българския премиер за подкрепата и заяви, че гледа на приетия Закон за малцинствата като на свой дълг и ще полага максимални усилия за бързо изминаване на европейския път на Албания.Еди Рама прие отправената покана да направи официално посещение в София до края на годината.", "date": "2017.10.16", "title": "Борисов поздрави албанския си колега Рама за Закона за малцинставата"}
{"url": "http://www.novinite.bg/articles/151324/Bryuksel-izchisli-Vazvrashtaemostta-na-AEC-Paksh-2-shte-e-pone-735-godishno", "text": "Проектът за изграждане на два нови ядрени блока по руски дизайн в унгарската АЕЦ „Пакш“ ще носи на Унгария годишна норма на възвращаемост от 7,35%. Това сочи доклад на Европейската комисия във връзка с разследването на рентабилността на проекта за АЕЦ „Пакш“ 2 и риска от държавна помощ от страна на Будапеща при реализацията на новата ядрена мощност, съобщават унгарски медии. Брюксел не само даде зелена светлина за АЕЦ „Пакш“ 2, стигайки до извода, че няма нерегламентирана държавна помощ и че проектът е рентабилен и конкурентен в пазарни условия, но дори и потвърди, че средната норма на възвращаемост е адекватна на финансовите пазари в региона. Изчисленията на ЕК са въз основа на данни от февруари 2017 г. и при тях очакваната вътрешна норма на възвръщаемост е средно 7,35% годишно, като тя е изчислена на база целия жизнен цикъл на инвестицията, т.е. десетгодишния период на подготовка и поне 60-годишното време за експлоатация. АЕЦ „Пакш“ 2 е 100% държавна собственост и се реализира с привлечено финансиране по силата на междудържавен заем от Русия. В експертния документ от 88 страници ЕК посочва, че при реализацията на същия проект частен инвеститор, ако има такъв, би разчитал на годишна печалба в обем от 7,88%, т.е. с около половин процентни пункта повече отколкото е нормата на възвращаемост при сегашния модел на реализация за унгарската държава. Това бе и причината първоначално да се счита, че има държавна помощ, но ЕК стигна до извода, че проектът АЕЦ „Пакш“ 2 има държавна подкрепа, но тя не е в разрез с европейските правила. Причината е, че държавното финансиране на проекта в случая на АЕЦ „Пакш“ 2 се счита за държавна помощ, но е съвместимо с европейски правила, въпреки че очакваната печалба ще бъде под нивото, което частен инвеститор би очаквал от подобна инвестиция, обясни Атила Асоди, упълномощен представител на унгарското правителство за разширяването на АЕЦ „Пакш“.ЕК дава прогноза относно очакваните цени на пазара на електроенергия в Европа и в регионален мащаб. Според прогнозата се очаква значителен ръст на цените на електроенергията. Сравнява се вътрешната норма на възвръщаемост (IRR) на проекта за АЕЦ „Пакш“ 2 и среднопретеглената цена на капитала (WACC). Бъдещата стойност на електроенергията се оценява чрез моделиране по метода Монте Карло. Същността е в това, че Европейската комисия е оценила рентабилността на проекта чрез различни технически параметри и стойности на електроенергията, включително цената на едро. Въз основа на изчисленията, проведени от ЕК, вътрешната норма на възвръщаемост на проекта е между 6,79 и 7,90%. При подобен проект частен инвеститор би могъл да разчита на вътрешна норма на възвръщаемост в рамките на 7,40-8,35%.Приходите, генерирани от новите енергоблокове ще бъдат достатъчни, за да покрият разходите, включително капиталовите разходи и разходи по лихви, зареждането с гориво, разходите по експлоатация, поддръжка, управление на отпадъците и евентуалните разходи за демонтаж, както и възвращаемост на инвестицията, коментира Асоди, цитирайки доклада на ЕК. Моделирането по метода Монте Карло не съдържа негативни вътрешни норми на възвръщаемост. Най-ниското предполагаемо ниво на възвращаемост е 5,7%. Затова всички изчисления на ЕК свидетелстват за рентабилност на проекта, а възвращаемостта ще бъде 7,35%.„Бих искал да обърна внимание върху резултатите от изчисленията за рентабилността на проекта за АЕЦ „Пакш“ 2, посочени след разследването на ЕК по проекта. В документа с обем от 88 страници половината текст е посветен на оценката на наличието на държавна помощ и съответствието й на европейското право“, написа в блога си Асоди ().Според Брюксел, проектът за АЕЦ „Пакш“ 2 е в съответствие с целите на Договора за Евратом и ще подпомогне тяхното изпълнение. Освен това новата ядрена мощност на Унгария обслужва европейските интереси, тъй като укрепва сигурността на доставките на електроенергията на ЕС, посочи още Асоди, позовавайки се на решението на ЕК. ", "date": "2017.10.16", "title": "Брюксел изчисли: Възвръщаемостта на АЕЦ „Пакш“ 2 ще е поне 7,35% годишно"}
{"url": "http://www.novinite.bg/articles/151313/Balgariya-otbelyazva-Praznika-na-aviaciyata-i-VVS", "text": "Министърът на отбраната Красимир Каракачанов и началникът на отбраната генерал-лейтенант Андрей Боцев ще участват на 16 октомври в тържественото отбелязване на Празника на авиацията и Военновъздушните сили, съобщиха от пресслужбата на Министерството на отбраната, информира ДАРИК. Те ще присъстват на тържествения ритуал по поднасяне на венци и цветя пред Паметника на летеца на площад \"Народно събрание\" в София. В него ще участват също командирът на ВВС генерал-майор Цанко Стойков, офицери, сержанти, войници и цивилни служители от ВВС, ветерани от военната ни авиация. В знак на признателност към българските военни авиатори в 10.00 ч. военнослужещи от Военновъздушните сили ще поднесат венци и цветя в Алеята на летците в Централните софийски гробища и пред паметника на загиналите летци в квартал „Иван Вазов“ в столицата. Министърът на отбраната Красимир Каракачанов и представители на генералитета ще наградят военнослужещи и цивилни от състава на ВВС, отличили се с висок професионализъм. По повод празника в авиобаза Враждебна е организиран Ден на отворените врати. Посетителите ще могат да разгледат самолети на военната транспортна авиация.Желаещите ще могат да разгледат външната и вътрешната експозиция на музея, ще имат достъп до кабината на самолет МиГ-21 бис, а в салона на пътническия самолет Ан-24 ще бъде представен филм за историята на българската авиация. За малките гости на музея е предвидена игра \"Летец-откривател\".", "date": "2017.10.16", "title": "България отбелязва Празника на авиацията и ВВС"}
{"url": "http://www.novinite.bg/articles/151330/Krasimir-Karakachanov-Balgarskata-aviaciya-tryabva-da-ima-svoite-sposobnosti", "text": "България отбелязва Празника на авиацията и българските военно-въздушни сили. Авиобаза \"Враждебна\" отвори врати за посетители, които имат възможност да се докоснат до военните самолети, които са на въоръжение в българската военно-транспортна авиация. Министърът на отбраната Красимир Каракачанов обяви, че договорите за поддръжка на машините не са подновени, а е необходимо това да се случи възможно най-скоро, но не се ангажира с конкретни срокове. Военният министър награждава военнослужещи и цивилни, отличили се с висок професионализъм, предава БНТ. Българската авиация трябва да има своите способности, първата крачка, казвам моето мнение, което се възприема все по-широко, е модернизация на сега съществуващата авиация, заяви министърът на отбраната Красимир Каракачанов. \"Ремонт и модернизация. Защото е грехота, това което се вършеше 20 години - да се режат самолети по политически съображения или по някакви други скрити съображения да се отказват изгодни предложения като това на Германия преди десетина години\", отбеляза Каракачанов.По отношение на проекта за закупуване на нов боен самолет министърът заяви, че на заседание на Съвета по отбрана утре ще се обсъди този въпрос.", "date": "2017.10.16", "title": "Красимир Каракачанов: Българската авиация трябва да има своите способности"}
{"url": "http://www.novinite.bg/articles/151329/Voda-za-nad-5-mln-lv-godishno-se-krade-v-dve-ot-sofijskite-geta", "text": "Годишните кражби на вода в двете софийски гета \"Филиповци\" и \"Факултета\" възлизат на над 5 млн. лв. Това обяви на пресконференция в централата на ВМРО Карлос Контрера, общински съветник.Той оповести данните въз основа на официални документи, депозирани от \"Софийска вода\" в КЕВР. Така във въпросните гета потъвали около 3 млн. кубика на година. Официални данни ще бъдат поискани и за други квартали на София, където има концентрация на незаконно строителство, какъвто е районът на Виетнамските общежития.\"Там, където процъфтява незаконното строителство кражбите се увеличават\",констатира Контрера. От ВМРО констатират още, че ако в София картината е такава, вероятно тя е подобна и за останалите райони в страната, където загубите на вода варират между 50% и 60%. Амбицията е да се направи подробен анализ в цялата страна на държавно ниво.Така във \"Филиповци\" кражбите на година възлизат на 1, 2 млн. куб. м., а във \"Факултета\" - 2, 8 млн. куб. м. Във \"Факултета\" едва 3% от населението заплаща това, което потребява, а освен това циганите там консумирали двойно по-голямо количество.От ВМРО виждат решение на проблема с премахване на незаконните постройки. Така във \"Филиповци\" има регистрирани три абонати.От ВМРО са категорични, че със сметките за неизрядните платци се натоварват обикновените граждани.Евродепутатът Ангел Джамбазки заяви, че вода се потребява, не се плаща, за една нощ във Филиповци били изпочупени всички три хиляди водомера, които били поставени от оператора. Освен това Джамбазки констатира, че се оказва политически натиск върху оператора - да не спира водоподаването към въпросните гета, за да не се буни населението.Той определи като \"нахалство\" намерението на КЕВР да одобри ново повишаване на цената на водата от Нова година. Джамбазки посочи, че са изпратили сигнали до абсолютно всички институции, имащи отношение към незаконното строителство.\"Това е чиста дискриминация по етнически произход - едните плащат, а другите не въз основа на произхода си\", настоя Джамбазки. Можело да се стигне и до искове срещу общината и държавата - за неизпълнение на определени функции. Юлиан Ангелов, народен представител от ВМРО констатира, че въпросните гета са като вид свободна, безмитна зона за търговия.Той настоя, че кражбата на вода или електроенергия трябва да бъдат криминализирани.\"Надявам се след като цялата картинка излезе наяве - Столична община, Софийска вода и НС да приемат съответните действия, за да се прекъсне това нещо, което се случва вече две десетилетия\", посочи Ангелов.", "date": "2017.10.16", "title": "Вода за над 5 млн. лв. годишно се краде в две от софийските гета"}
{"url": "http://www.novinite.bg/articles/151342/Balgarskite-problemi-sa-razlichni-ot-tezi-v-Evropa-spored-Ninova", "text": "Човешкият ресурс - на първо място. За това настоя лидерът на БСП за България Корнелия Нинова по време на форум \"Заедно в сигурността. Ролята на България в общата европейска отбрана\", пише NOVA. Нинова констатира, че каквато и техника да бъде закупена, ако липсват хората, нищо не правим. Лидерът на  подчерта, че това, което може да ни обедини, са две неща - ако се съгласят всички, че поставяме на първо място  на България - да няма война и да не допускаме България да бъде използвана като плацдарм за военни действия и второ, че искаме обединена  на една скорост. \r\nПо думите й в  различните държави имат различни мнения по въпросите на сигурността и отбраната, тъй като и проблемите са различни. Така у нас проблемите са свързани с демографска катастрофа, социален срив. В  - с тероризма и кибератаките.\r\n\"Трябва да намерим общи решения и общата европейска отбрана е част от това общо решение\", констатира лидерът на БСП. По думите й ние имаме нужда от нова нормативна база и цялостен преглед на отбраната, който да позволи приемането нов закон за отбраната и нов закон за резерва.\r\n\r\n\r\n\r\n\r\n \r\n", "date": "2017.10.16", "title": "Българските проблеми са различни от тези в Европа според Нинова"}
{"url": "http://www.novinite.bg/articles/151322/Mlechnite-produkti-sa-poskapnali-s-10-spryamo-minalata-godina", "text": "\r\nЦената на то се покачи значително. Нагоре тръгнаха и цените на сиренето и кашкавала. Според експерти има дефицит на  и по тази причина млечните продукти поскъпват. Темата коментираха в \"Денят започва\" , председател на Държавната комисия по стокови борси и тържища, и  от Центъра за икономически изследвания в селското стопанство. \r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n \r\n\r\n\r\n\r\n  \r\n", "date": "2017.10.16", "title": "Млечните продукти са поскъпнали с 10% спрямо миналата година"}
{"url": "http://www.novinite.bg/articles/151326/Kade-i-koga-nyama-da-ima-voda-v-Sofiya-na-17-oktomvri", "text": "На 17 октомври 2017 г. (вторник), във връзка с подмяна на сградно водопроводно отклонение на бул. „Гоце Делчев“ в жк. „Гоце Делчев“, се налага спиране на водоподаването от 10:00 до 17:00 часа на клиентите на „Софийска вода”, живеещи в района на:бул. „Гоце Делчев“ от ул. „Орехова гора“ до ул. „Костенски водопад“ул. „Бадемова гора“ от бул. „Гоце Делчев до ул. „Нишава“ул. „Хайдушка гора“ от ул. „Орехова гора“ до ул. „Бадемова гора“ул.  „Трънски проход“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бадемова гора“ ъгъла с ул. „Хайдушка гора“.На 17 октомври 2017 г. (вторник), във връзка с монтаж на спирателен кран    на ул. „Поп Евстати Витошки“ в кв. „Бояна“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на:ул. „Кумата“, ул. „Воденичница“, ул. „Даскал Попандреев“, ул. „Околовръстен път“, ул. „Радецки“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Кумата“ на ъгъла с ул. „Ралевица“.Ресторант \"Златна рибка\";с. Кокаляне - карето между ул. „Самоковско шосе“, ул. „Искър“, ул. „Валозите“,    ул. „Тополите“, ул. „Васил Левски“ и ул. „Йованец“;         с. Панчарево – карето между ул. „Самоковско шосе“, ул. „Йованец“, ул. „Курията“, ул. „Беликата“, ул. „Бор“, ул. „Ловджийска чешма“ и ул. „Риляник“                                    При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес:с. Кокаляне – ул. „Димитър Благоев“ и ъгъла с ул. „Васил Левски“ - от 22:00ч. на 17.10.17г.;с. Панчарево -  на площада – ул. „Елин Пелин”, ъгъла с ул. „Васил Левски” -  от 22:00ч. на 17.10.2017г.На 17 октомври 2017 г. (вторник), във връзка с монтаж  на пожарен  хидрант  на ул. „Синьо лято“, в.з. Симеоново-Драгалевци се налага спиране на водоподаването от 9:00 до 19:00 часа на клиентите на „Софийска вода”, живеещи в района на:ул. „Синьо лято“ул. „Йоасаф Бдински“ от ул. „Синьо лято“ до ул. „Митрополит Партений Зографски“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Синьо лято“ кръстовището  с ул. „Горска ела“.На 17 октомври 2017 г. (вторник), във връзка с монтаж и подмяна на спирателни кранове на ул. „Урвич“ в с. Железница се налага спиране на водоподаването от 9:00 до 19:00 часа на клиентите на „Софийска вода”, живеещи в района на:ул. „Стамболова река\", ул. „Ведена\", ул. \"„Урвич\" и ул. „Дъбова гора\"При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ведена“ на ъгъла с ул. „Урвич“.На 17 октомври 2017 г. (вторник), във връзка с подмяна на сградно водопроводно отклонение в кв. „Кумарица“, гр. Нови Искър се налага спиране на водоподаването от 9:30 до 17:30 часа на клиентите на „Софийска вода”, живеещи в района на:ул. \"Иван Вазов\",ул. \"Летец\", ул. \"Хаджи Димитър\", ул. \"Искърско дефиле\" и района между ул. \"Банска\", ул. \"Зенит\", и ул. \"Стое Джуров\"При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: кръстовището на ул. „Хаджи Димитър“ с ул. „Стое Джуров“.На 17 октомври 2017 г. (вторник), във връзка с подмяна на сградно водопроводно отклонение на ул. „Подуенска“, жк. „Сухата река“, се налага спиране на водоподаването от 9:30 до 17:00 часа на клиентите на „Софийска вода”, живеещи в района на:ул. „Подуенска“, ул. „Екатерина Симидчийска“, ул. „Черковна“ , ул. „Христо Г. Данов“При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Подуенска“ №8.На 17 октомври 2017 г. (вторник), във връзка с подмяна на спирателен кран на ул. „Пантелей Николов“, кв. „Бояна“, се налага спиране на водоподаването от 9:30 до 12:00 часа на клиентите на „Софийска вода”, живеещи в района на:ул. „Пантелей Николов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Десислава“ ъгъла с ул. „Пантелей Николов“.На 17 октомври 2017 г. (вторник), във връзка с подмяна на сградно  водопроводно отклонение на ул. „Житница“ в с. Житен, се налага спиране на водоподаването от 14:00 до 19:00 часа на клиентите на „Софийска вода”, живеещи в района на:ул. „Отец Паисий“, „ул. Търговска “,  ул. „Стубела“, ул. „Люляк“, ул. „Бор“ и ул. „Хан Аспарух“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Житница“ на площада  пред кметството.На 17 октомври 2017 г. (вторник), във връзка с реконструкция на уличен водопровод на бул. „Проф. Цветан Лазаров“ в кв. „Слатина“, се налага спиране на водоподаването от 10:00 до 22:00 часа на клиентите на „Софийска вода”, живеещи в района на:бул. „Проф. Цветан Лазаров“ № 35, №39 и №41бул. „Асен Йорданов“ №7, №8, №9, №10, №10А и №11, имоти северно и източно от №7При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на паркинга на магазина Кауфланд, бул. „Асен Йорданов“ №7.След възстановяване на водоснабдяването е възможно временно повишаване мътността на водата.На 17 октомври 2017 г. (вторник), във връзка с монтаж на спирателен кран на ул. „Роза“ в с. Долни Пасарел, се налага спиране на водоподаването от 10:00 до 18:00 часа на клиентите на „Софийска вода”, живеещи в района на:ул. \"Роза\", ул.\" Диляна\" ул.\" Хвойна\",ул. \" Дълга поляна\", ул. \" Димитър Вучков\" При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Диляна на ъгъла“ с ул. „Димитър Вучков“.Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2017.10.16", "title": "Къде и кога няма да има вода в София на 17 октомври"}
{"url": "http://www.novinite.bg/articles/151350/Ot-sindikat-Ogneborec-obviniha-rakovodstvoto-na-MVR-v-manipulacii", "text": "От синдикат \"Огнеборец\" обвиняват вътрешния министър Валентин Радев и ръководството на Пожарната в манипулации на общественото мнение за исканията на огнеборците, информира news.bg  Това става ясно в отворено писмо от браншовата организация. Те канят на обществен диспут представители на ръководството на МВР и на Пожарната, където всяка страна публично да защити позициите си.Според тях, манипулациите са по повод исканията на пожарникарите по време на протеста им от 14 октомври т.г. От синдиката оспорват мнението на ръководството, че затварянето на районни и участъкови служби не са от компетенцията на синдиката. \"Прозираме бягство за конкретика от тяхна страна (на МВР и пожарната - б.р.) да бъдат изяснени кои участъкови служби ще бъдат затворени, какъв брой служители ще бъдат засегнати от това \"прегрупиране\" и какви територии и брой население ще бъдат лишени от навременна реакция\", пишат от синдиката. От \"Огнеборец\" не са съгласни с предвижданото различно процентно увеличение на възнагражденията на служителите в МВР и противопоставянето на съответните категории служители. Също така твърдението, че Република България е на първо място по брой професионални пожарникари на 1000 души население, е манипулативно и несъстоятелно, пишат от синдиката. Не отговаря на истината и твърдението, че почти 99% от пожарникарите са оборудвани със защитни средства в регламентираните срокове на експлоатация, пише в писмото.Синдикалното ръководство не е повдигало въпроса за липсата на техника, а сме алармирали за липсата на достатъчен финансов ресурс за нейната поддръжка, уточняват от браншовата организация.", "date": "2017.10.16", "title": "От синдикат \"Огнеборец\" обвиниха ръководството на МВР в манипулации"}
