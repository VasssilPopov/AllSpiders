{"url": "https://www.novinite.bg/articles/163000/GDBOP-udari-sajtove-za-targoviya-s-menteta", "text": "ГДБОП спря сайтове за търговия с фалшиви стоки. Това съобщиха от пресцентъра на МВР. На 9 август антимафиоти от специализирания отдел „Киберпрестъпност“ при ГД „Борба с организираната престъпност“ съвместно със свои колеги от Бургас преустановиха функционирането на интернет сайтовете www.chantichki.com и www.chantichki.bg. Чрез тях е извършвана инкриминирана дейност - осъществяване на търговска дейност на територията на страната на стоки, обект на изключително право на защитени търговски марки. Изяснено е, че разпространението на фалшивите стоки чрез интернет сайтовете е ставало успоредно и с продажби чрез магазини и фирми на територията на к.к. Слънчев бряг. При процесуално-следствените действия от търговските обекти и от частни адреси е иззето голямо количество стоки, за които няма сключен договор с притежателите на изключителното търговско право на защитените марки. Конфискувани са над 600 артикула, носещи отличителните белези на световни търговски марки: „Louis Vuitton“, „Michael Kors“, „Guess“, „Disney“, „Puma“, „HUGO BOSS“, „Nike“, „Adidas“ и други. Действията на ГДБОП са резултат от прилагането на стратегията за противодействия на престъпленията, свързани с нарушаване правата на интелектуална собственост, авторско право и сродни права. В резултат през май 2018 г. България беше извадена от т.нар. „черен списък - 301“ за защита на интелектуалната собственост на Търговския департамент на САЩ.", "date": "2018.08.13", "title": "ГДБОП удари сайтове за търговия с ментета"}
{"url": "https://www.novinite.bg/articles/162989/Pojar-izbuhna-na-avtomagistrala-Trakiya", "text": "Пожар избухна на автомагистрала „Тракия“. Лек автомобил изгорял при км 246, съобщиха от ОДМВР - Сливен. Сигналът е подаден на 11 август около 11.40 часа в РСПБЗН - Нова Загора. Съобщено е за запален автомобил на 246 км от автомагистрала „Тракия“. Произшествието е ликвидирано в 12.40 часа. Унищожен е лек автомобил „БМВ“, собственост на 47-годишна жена от град Пловдив. Причината за пожара е техническа неизправност в двигателния отсек.", "date": "2018.08.13", "title": "Пожар избухна на автомагистрала „Тракия“"}
{"url": "https://www.novinite.bg/articles/162991/Ne-e-yasno-koga-Targovskiyat-registar-shte-zaraboti", "text": "Търговският регистър остава блокиран. Така вписването на промени в търговски дружества и юридически лица е невъзможно. За момента няма яснота кога регистърът ще заработи нормално. От Агенцията по вписванията отказват повече информация по случая, а на сайта на агенцията е посочено, че регистърът няма да работи докато не бъдат отстранени техническите причини за блокирането му. Правосъдният министър сезира прокуратурата и МВР заради проблем с Търговския регистър По случая обаче са сезирани ДАНС и МВР. Приложен е и авариен план, за да се възстанови работата на регистъра. По отстраняването на проблемите работели денонощно екипи на всички поддържащи фирми.", "date": "2018.08.13", "title": "Не е ясно кога Търговският регистър ще заработи"}
{"url": "https://www.novinite.bg/articles/162992/Art-bulevard-promenya-dvijenieto-v-Sofiya", "text": "От 07:00 до 21:00 часа на 25.08.2018 г. се забранява престоят и паркирането на пътни превозни средства на ул. \"Проф. Фритьоф Нансен\" между бул. \"Патриарх Евтимий\" и бул. \"Васил Левски\".От 10:00 до 20:00 часа на 25.08.2018 г. се забранява влизането на пътни превозни средства по ул. \"Проф. Фритьоф Нансен\" между бул. \"Патриарх Евтимий\" и бул. \"Васил Левски\".„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.08.13", "title": "Арт булевард променя движението в София"}
{"url": "https://www.novinite.bg/articles/162984/Borisov-naredi-do-22-avgust-da-se-reshi-problemat-s-NIMH", "text": "Премиерът Бойко Борисов нареди до 22 август да се реши проблемът с НИМХ. Тази сутрин той проведе среща с министъра на образованието, представители на БАН и ръководството на НИМХ в сградата на Министерския съвет.В дадения от него срок МОН и БАН трябва да намерят решение, с което да удовлетворят исканията на института, като му дадат по-голяма самостоятелност и обезпечат финансовата му независимост.Ако до следващата сряда не се намери решение, Борисов ще посочи такова.Припомняме, че протестиращите синоптици са недоволни от парите, които им дава БАН, и искат да се отделят от нея.", "date": "2018.08.13", "title": "Борисов нареди до 22 август да се реши проблемът с НИМХ"}
{"url": "https://www.novinite.bg/articles/162993/Sedem-oferti-za-dostavka-na-novi-linejki-byaha-otvoreni-publichno-dnes-v-MZ", "text": "Седем оферти постъпиха в рамките на крайния срок за подаване на предложения по обществена поръчка с предмет: „Доставка на 400 броя медицински превозни средства (линейки) с необходимото оборудване, във връзка с голям инвестиционен проект за модернизация на спешната медицинска помощ, по приоритетна ос 4 „Регионална здравна инфраструктура“ на Оперативна програма „Региони в растеж“ 2014-2020 г.“.Седемте оферти бяха публично отворени днес в Министерството на здравеопазването от комисия, назначена от възложителя. Предложения по обособени позиции 1 и 4 (стандартни линейки и такива за интензивни медицински грижи) постъпиха от „Автомотор Корпорация“ АД;  „Омникар Ауто“ ООД; „Илина Кар Къмпани“ ЕООД; „София Франс Ауто“ АД; „Ауто Франс 3000“ ООД; „Ауто Италия“ ЕАД и „Мото-Пфое“ ЕООД.След като комисията приключи работа по прегледа на съдържанието на постъпилите оферти и оценка на техническите параметри, ще бъдат отворени ценовите предложения на кандидатите в обществената поръчка.Офертни предложения не постъпиха за обособени позиции 2 и 3 (линейки с висока проходимост). Министерството на здравеопазване още в рамките на деня ще проведе среща с представителите на автомобилния бизнес, за да разбере причините, които са ги възпрепятствали да кандидатстват по тези две позиции. Здравното ведомство ще пристъпи към подготовка на ново техническо задание за доставка на високопроходими линейки. Целта на министерството е новата обществена поръчка да бъде стартирана в най-кратки срокове.Предвиденият бюджет на обществената поръчка за всички обособени позиции е в размер на 48 671 650 лева без включен ДДС.", "date": "2018.08.13", "title": "Седем оферти за доставка на нови линейки бяха отворени публично днес в МЗ"}
{"url": "https://www.novinite.bg/articles/162994/Muzika-knigi-i-sladoledeni-izkusheniya-v-park-Sveta-Troica", "text": "\"Зелената библиотека\" на Столична библиотека ще бъде в парк „Света Троица“.Поетите и музиканти Петър Чухов и Иван Христов ще четат свои стихове и ще свирят композиции на етнорок групата „Гологан“.За малките читатели сме подготвили артработилница с куклената актриса Таня Гигова от Сдружение \"ГлухАРТчета\", в която ще могат да си направят \"сладолед на клечка\" от подръчни материали. Любознателните посетители ще може да се запознаят с интересни факти за квартал \"Илинден\".В парка ще бъде и мобилната библиотека Библиобус, от която всички желаещи могат да получат безплатна едногодишна читателска карта и да заемат книги от фонда на Столична библиотека.Станете наш читател, прочетете хубава книга сред природата и оцветявайте книжки с децата си!Продължава инициативата \"Споделени книги\" – \"Вземи, прочети, върни\".", "date": "2018.08.13", "title": "Музика, книги и „сладоледени изкушения“ в парк „Света Троица“"}
{"url": "https://www.novinite.bg/articles/162978/Kraveferma-izgorya-v-Burgas", "text": "На 11 август в Районно управление - Созопол е получено съобщение за пожар, възникнал в кравеферма, разположена в с. Вършило, собственост на 67-годишен мъж от селото. Това съобщиха от ОДМВР-Бургас. Установено е, че изгоряла цялата ферма с площ около 100 кв.м. и строителен фургон, съхраняващ около 1 000 бали сено, шест тона зърно и фуражомелка. Причините за инцидента, както и стойността на нанесените щети са в процес на изясняване от служители на Районно управление – Созопол.", "date": "2018.08.13", "title": "Кравеферма изгоря в Бургас"}
{"url": "https://www.novinite.bg/articles/162995/Hepaning-Kulturen-kod-Evropa-v-Sofiya", "text": "На 13 август, понеделник, от 15.00 ч. до 18.00 ч. в двора на Софийския университет „Свети Климент Охридски“ ще се проведе хепънинг „Културен код – Европа“, част от културно-образователния проект „Лятна академия за деца и ученици към Националната художествена академия – август 2018”.Младите художници и децата, участници в Лятната академия, ще нарисуват карта на европейските архитектурни паметници и ще издигнат в небето въздушна инсталация, посветена на буквите на Европа.Международният ден на младежта стартира като концепция на ООН през 1999 г., а в България се отбелязва от 2007 г.Лятната акадeмия за деца и ученици е част от Календара на културните събития на Столичната община за 2018 г.", "date": "2018.08.13", "title": "Хепънинг „Културен код – Европа“ в София"}
{"url": "https://www.novinite.bg/articles/162983/V-Pazardjik-ot-dnes-se-uvelichava-rabotnoto-vreme-na-Sinya-zona", "text": "От днес работното време на \"Синя зона\" в Пазарджик се увеличава с два часа и вече ще е до 19.00 часа, съобщиха от фирмата концесионер на местата за кратковременно платено паркиране. След този час блокираните със скоба автомобили ще бъдат извозвани на специализирания паркинг, който ще работи до 22.00 часа. Също от днес още един репатриращ автомобил ще отстранява неправилно паркираните коли. Особено внимание ще се обръща на местата, за които най-често постъпват сигнали за неправилно паркирани автомобили, които затрудняват движението или създават предпоставки за инциденти. По договор с Общината репатриращите автомобили трябва да са два, но до края на месеца за засилване на реда ще бъде пуснат в експлоатация и трети, посочват от фирмата.", "date": "2018.08.13", "title": "В Пазарджик от днес се увеличава работното време на \"Синя зона\""}
{"url": "https://www.novinite.bg/articles/162985/Borisov-naredi-do-22-avgust-da-se-reshi-problemat-s-NIMH", "text": "Премиерът Бойко Борисов нареди до 22 август да се реши проблемът с НИМХ. Тази сутрин той проведе среща с министъра на образованието, представители на БАН и ръководството на НИМХ в сградата на Министерския съвет.В дадения от него срок МОН и БАН трябва да намерят решение, с което да удовлетворят исканията на института, като му дадат по-голяма самостоятелност и обезпечат финансовата му независимост.Ако до следващата сряда не се намери решение, Борисов ще посочи такова.Припомняме, че протестиращите синоптици са недоволни от парите, които им дава БАН, и искат да се отделят от нея.", "date": "2018.08.13", "title": "Борисов нареди до 22 август да се реши проблемът с НИМХ"}
{"url": "https://www.novinite.bg/articles/162981/Prokuraturata-i-MVR-sa-sezirani-zaradi-problem-s-Targovskiya-registar", "text": "Министърът на правосъдието Цецка Цачева е сезирала прокуратурата, ДАНС и МВР заради технически проблем с Търговския регистър и регистър на юридическите лица с нестопанска цел, съобщиха от Агенцията по вписванията.До отстраняване на причините е преустановен достъпът до регистъра. Приложен е авариен План за действие за възстановяване на пълната функционалност на регистъра.За своевременното отстраняване на проблема незабавно са ангажирани и работят денонощно екипи на всички поддържащи фирми, IT експерти от Агенция по вписванията, както и от други държавни ведомства.", "date": "2018.08.13", "title": "Прокуратурата и МВР са сезирани заради проблем с Търговския регистър"}
{"url": "https://www.novinite.bg/articles/162969/Plazna-nov-vid-telefonna-izmama", "text": "Нова \"ало\" измама. Сметката ни набъбва с пъти, ако върнем на непознат номер. Как действа новата нагла схема.След като в началото на годината мобилни абонати у нас бяха атакуваха от импулсни номера от екзотични дестинации, сега в ход е нова измама по подобни правила. Този път обаче позвъняванията идват основно от Словения, но не само. Измамените вече са стотици.През последните дни много телефонни абонати у нас сигнализират, че са търсени от Словения от номера с код +386. Веднъж отговорили - следват и нови позвънявания. Този път от различни държави. Схемата работи именно чрез пропуснати повиквания от чужбина. При предишната масова атака за минута сметката на ужилените набъбваше с между 7 и 8 лева. Новината за новата схема бързо плъзва из социалните мрежи, а ужилените от „ало” измамниците се оказват стотици. Схемата работи на принципа на пропуснатите повиквания и разчита на моментната ни емоция. Анализите на един от телекомите показват, че последната атака е само привидно от Словения. Зад телефонния код всъщност е „маскиран” оператор в Косово, където обажданията са малко по-скъпи от тези в ЕС.78 телефонни измами регистрирани само през майПрез последните дни сигналите от измамени към телекомите също зачестяват. За да спрат атаката, мобилните оператори блокират обажданията от докладваните от абонатите номера. Според анализите на един от телекомите номерата, на които клипват, се избират на случаен принцип чрез софтуер. Според експерта по киберсигурност Борислав Сестримски изборът на жертви не е толкова случаен, а е резултат на редица проучвания. До номерата измамниците често се добирали чрез кражба на данни или закупуване на масиви с номера от интернет.Все още ужилените не знаят как това ще се отрази на месечните им сметки. До дела в съда се стига рядко, тъй като натрупаните сметки не са космически, а до измамниците разследващите стигат трудно.", "date": "2018.08.13", "title": "Плъзна нов вид телефонна измама"}
{"url": "https://www.novinite.bg/articles/162970/Plazna-nov-vid-telefonna-izmama", "text": "Нова \"ало\" измама. Сметката ни набъбва с пъти, ако върнем на непознат номер. Как действа новата нагла схема.След като в началото на годината мобилни абонати у нас бяха атакуваха от импулсни номера от екзотични дестинации, сега в ход е нова измама по подобни правила. Този път обаче позвъняванията идват основно от Словения, но не само. Измамените вече са стотици.През последните дни много телефонни абонати у нас сигнализират, че са търсени от Словения от номера с код +386. Веднъж отговорили - следват и нови позвънявания. Този път от различни държави. Схемата работи именно чрез пропуснати повиквания от чужбина. При предишната масова атака за минута сметката на ужилените набъбваше с между 7 и 8 лева. Новината за новата схема бързо плъзва из социалните мрежи, а ужилените от „ало” измамниците се оказват стотици. Схемата работи на принципа на пропуснатите повиквания и разчита на моментната ни емоция. Анализите на един от телекомите показват, че последната атака е само привидно от Словения. Зад телефонния код всъщност е „маскиран” оператор в Косово, където обажданията са малко по-скъпи от тези в ЕС.78 телефонни измами регистрирани само през майПрез последните дни сигналите от измамени към телекомите също зачестяват. За да спрат атаката, мобилните оператори блокират обажданията от докладваните от абонатите номера. Според анализите на един от телекомите номерата, на които клипват, се избират на случаен принцип чрез софтуер. Според експерта по киберсигурност Борислав Сестримски изборът на жертви не е толкова случаен, а е резултат на редица проучвания. До номерата измамниците често се добирали чрез кражба на данни или закупуване на масиви с номера от интернет.Все още ужилените не знаят как това ще се отрази на месечните им сметки. До дела в съда се стига рядко, тъй като натрупаните сметки не са космически, а до измамниците разследващите стигат трудно.", "date": "2018.08.13", "title": "Плъзна нов вид телефонна измама"}
{"url": "https://www.novinite.bg/articles/163005/Blizo-6300-sa-narusheniyata-na-skorostta-samo-za-dva-dni", "text": "В рамките на операцията за контрол по основните пътни направления през събота и неделя са проверени 6636 моторни превозни средства и 7535 водачи и пътници. Установените нарушения на скоростните режими са 6298.Издадени са 3974 фиша и 1024 акта за установени административни нарушения. На 245 водачи са издадени заповеди за принудителни административни мерки, а на 78 са отнети свидетелствата за управление на МПС поради неплатени глоби. На място полицейските служители са връчили 462 електронни фиша.Най-голям брой превозни средства са проверени на територията на ОДМВР – Враца и ОДМВР – Пловдив, а най-много хора – от екипите във Варна и Велико Търново.", "date": "2018.08.13", "title": "Близо 6300 са нарушенията на скоростта само за два дни"}
{"url": "https://www.novinite.bg/articles/162972/Srivat-na-turskata-lira-prodaljava", "text": "Сривът на турската лира продължа. Днес по борсите в Азия лирата се разменяше за рекордните 7,24 за долар.В ранните часове на днешния в Истанбул турската валута успя да възвърне позиции до 6,97 за долар.Очаква се днес да бъдат обявени мерките на турското финансово министерство за успокояване на пазарите.Само в петък лирата изгуби 20% от стойността си, а общо от началото на годината сривът достига 40%.", "date": "2018.08.13", "title": "Сривът на турската лира продължава"}
{"url": "https://www.novinite.bg/articles/162996/Ot-dnes-Sinyata-zona-vav-Varna-veche-e-platena", "text": "Изтече едномесечният гратисен период за Синята зона във Варна. Така от днес, 13 август, всички паркиращи на обозначените места в идеалния център на Варна следва да заплащат такса за престоя си. Цената е 1 лв. на час, a работното време на зоната е всеки делничен ден от 9 ч. до 19 ч. През почивните и празничните дни паркирането е безплатно. На всички нарушители, паркирали, но не платили такса ще бъдат поставени скоби, предупреждават от Община Варна. Неправилно паркиралите пък ще бъдат санкционирани с глоби - фиш от 20 до 50 лева, 200 лева струва спирането на място за хора с увреждания. В зоната за платено паркиране на Варна са обособени общо 2603 паркоместа. Осигурени са и 106 фиксирани и обозначени места за преференциално паркиране на автомобили, превозващи хора с трайни увреждания, без заплащане до 3 часа. Важно е да се знае, че паркирането в „синята зона“ е разрешено до 3 часа. При достигане на максималния период, системата няма да приема и таксува опити за последващи заплащания и клиентът трябва да премести своя автомобил извън обхвата на зоната. Нов тричасов престой може да започне след като изминат 30 минути от изтичане на предходния. Заплащането може да се извърши чрез SMS или в брой – в търговски обекти в центъра, които са отбелязани със специален стикер. Заплащане може да се извърши и чрез мобилно приложение, което може да бъде изтеглено от www.varnaparking.bg. Виртуален паркинг метър, което дава възможност да се избере период на престой от 30 минути до 3 часа.", "date": "2018.08.13", "title": "От днес Синята зона във Варна вече е платена"}
{"url": "https://www.novinite.bg/articles/162974/Gorski-pojari-obhvanaha-grackiya-ostrov-Evbeya", "text": "Близо 500 души от две гръцки села на остров Евбея са евакурани, заради силни горски пожари. Огънят гори вече денонощие, а в потушаването му са се включили 250 пожарникари и 62 пожарни автомобила. Нанесени са материални щети, няма данни за жертви и пострадали.", "date": "2018.08.13", "title": "Горски пожари обхванаха гръцкия остров Евбея"}
{"url": "https://www.novinite.bg/articles/162979/Hilyadi-v-Bukuresht-za-treti-den-Stiga-korupciya", "text": "Демонстранти излязоха по улиците на Букурещ и други големи румънски градове вчера за трети пореден ден на протести срещу корупцията и с призиви към правителството да подаде оставка, съобщи ДПА.Около 10 000 души се събраха пред централата на правителството в Букурещ, посочи румънската информационна агенция Аджерпрес.Организаторите на протести искат правителството да се оттегли от власт заради неотдавна приетите закони и други мерки, които според тях са прокарани в интерес на корумпирани политици.Няма данни за сблъсъци на вчерашните протести. Според някои информации е имало по-малко полицаи в сравнение с петък и събота.Протести имаше вчера още в Клуж-Напока, Сибиу и Яш.Най-малко 450 души се наложи да получат медицинска помощ заради травми, получени при сблъсъци между демонстрантите и полицията, пише БТА.Предвожданото от социалдемократите правителство на премиера Виорика Дънчила бе яростно разкритикувано за прокарването на закони, ограничаващи правомощията на Националната дирекция за борба с корупцията и за отстраняването на директорката й Лаура Кьовеши.", "date": "2018.08.13", "title": "Хиляди в Букурещ за трети ден: Стига корупция"}
{"url": "https://www.novinite.bg/articles/162988/Blizo-300-dushi-postradaha-pri-incident-na-muzikalen-festival-v-Ispaniya", "text": "Най-малко 266 души потърсиха лекарска помощ, след като дървена платформа рухна снощи по време на концерт в испанското крайморско градче Виго, област Галисия, съобщават световните агенции. Повечето хора са пострадали леко, разминали са се само с контузии. Петима са по-сериозно ранени - със счупвания или черепни травми. Изградената на морския бряг платформа е била 30 метра дълга и 10 широка и според кмета на града Абел Кабайеро явно е била претоварена. По сведения на очевидци в настъпилата паника хора са скачали в морето, за да се спасят. Водолази търсят за жертви и във водата.", "date": "2018.08.13", "title": "Близо 300 души пострадаха при инцидент на музикален фестивал в Испания"}
{"url": "https://www.novinite.bg/articles/162982/Dneven-horoskop-za-ponedelnik", "text": "Денят започва по обичаен начин, имате доста задачи, но се справяте с тях с размах. Това ще направи впечатление на хората около вас и трудът ви ще бъде оценен. Вечерта ще бъде доста по-емоционална и то в добър аспект.Думите на близък човек ще докоснат сърцето ви и ще се превърнат в онази искра, с която можете да запалите слънце в душите на другите. Ще се чувствате добре и за това има и друг виновник - нова тръпка, която ще ви изненада приятно.Днес сте в изключителна форма, способни сте да се справите с всичките си ангажименти блестящо. Подобряването на финансовото ви състояние ще повиши самочувствието ви. Страстта ви към пазаруване ще се развихри с пълна сила, но не купувайте излишни вещи. Вижте повече: ", "date": "2018.08.13", "title": "Дневен хороскоп за понеделник"}
{"url": "https://www.novinite.bg/articles/162999/8203Zoran-Zaev-s-priziv-kam-grajdanite-na-Makedoniya8203-Vreme-e-za-reshenie", "text": "Македонският премиер Зоран Заев заяви в призив към гражданите, че Македония гордо ще влезе в НАТО и Европейския съюз и сега е \"времето за решение\", предаде Танюг. © снимка: БТА / АРХИВ В рамките на кампанията за референдума за новото име Република Северна Македония на 30 септември Заев написа във Фейсбук, че споразумението за името с Гърция открива пътя на Македония към членство в ЕС и НАТО. Кампанията за референдума е в разгара си, а управляващите призовават всички македонци да излязат да гласуват и да кажат \"да\" на споразумението с Гърция. Разпространени бяха няколко видеоклипа, които трябва да убедят гражданите в достойнствата на споразумението и предимствата, които то дава на държавата. Най-влиятелната опозиционна партия ВМРО-ДПМНЕ обаче още не е изразила окончателната си позиция за референдума. Управляващите се опасяват, че тя може да призове симпатизантите си да бойкотират вота. Македонският парламент насрочи за 30 септември референдум с консултативен характер, на който гражданите трябва да отговорят на въпроса \"Дали сте за членство в ЕС и НАТО с приемане на договора между Република Македония и Република Гърция /за преименуване на страната на Република Северна Македония/\".", "date": "2018.08.13", "title": "&#8203;Зоран Заев с призив към гражданите на Македония&#8203;: Време е за решение"}
{"url": "https://www.novinite.bg/articles/162967/Dnes-otnovo-shte-e-slanchevo", "text": "Днес отново ще е слънчево. Ще духа слаб, в Дунавската равнина и източните райони - до умерен вятър от изток. Максимални температури между 29° и 34°. Над планините ще е слънчево, след обяд с незначителна купеста облачност. Ще духа до умерен вятър от изток-североизток. Максималната температура на височина 1200 метра ще е около 23°, на 2000 метра – около 15°.Над Черноморието ще бъде слънчево. Ще духа слаб до умерен вятър от изток-североизток. Максималните температури на въздуха: 27–28°. Температурата на морската вода е 26–27°. Вълнението на морето ще е 2-3 бала.", "date": "2018.08.13", "title": "Днес отново ще е слънчево"}
{"url": "https://www.novinite.bg/articles/162968/Stolichnata-obshtina-investira-v-izgrajdaneto-na-novo-trolejbusno-trase-v-jk-Mladost", "text": "\"Тролейбусната мрежа е първата, изградена за последните 17 години в София\" – каза зам.-кметът на София по направление транспорт Евгени Крусев при проверка на обекта.\"Днес, 10 август, по новоизграденото тролейбусно трасе в ж.к. “Младост“ премина пробно първият тролей на градския транспорт. Строителството на ново тролейбусно трасе от бул. ”Андрей Сахаров” до ж.к. “Младост 2” е продължение на тролейбусната контактна мрежа на тролейбус от линия № 5 до обръщателното колело на автобус № 306 в „Младост 2”. Изградена е със средства в размер на около 600 хил. лева от бюджета на Столична община. Новата тролейбусна мрежа е първата, изградена за последните 17 години в София.\" Това каза зам.-кметът на София по направление транспорт Евгени Крусев при проверка на обекта.В понеделник, 13 август, ще се проведат проби на трасето и се очаква от вторник да бъде въведено реално в експлоатация.Тролейбусното трасе е с дължина 700 метра и свързва „Младост 1” и „Младост 2”. Изградена е нова тръбна мрежа в двете посоки без спиране на движението на превозни средства. Новото тролейбусно обръщателно ухо е на ул. “Св. Киприян“ в „Младост 2“. Строително-монтажните дейности са извършени за около един месец.Тази събота и неделя, 11 и 12 август, с цел полагане на нова пътна настилка затворено за движение ще бъде кръстовището на бул. “Васил Левски“ при Ректората на Софийския университет.От понеделник започва ремонт на бул. “Арсеналски“, където също ще бъде изградена нова тролейбусна мрежа, осигуряваща връзка на бул. “Петко Тодоров“, бул. “Арсеналски“, ул. “Бяла Черква“, бул. “Черни връх“. Общо 1.5 млн. лв. е инвестицията, осигурена от Столична община. Предвижда се строително-ремонтните дейности да приключат до 15 септември.От 13 август за ремонт се затваря едното пътно платно на бул.“България“ между бул. „Гешов“ и бул. “Гоце Делчев“. Движението ще се извършва двупосочно по другото пътно платно. Пуска се движението по трамвайна линия № 7 по бул. “България“.На 18 и 19 август се затваря за движение участъкът от бул. “Христофор Колумб“ от кръстовището с Източна тангента до ул. “Продан Таракчиев“ за полагане на последния износващ пласт асфалт.", "date": "2018.08.13", "title": "Столичната община инвестира в изграждането на ново тролейбусно трасе в ж.к. “Младост“"}
{"url": "https://www.novinite.bg/articles/163007/Jertvite-ot-pojarite-v-Garciya-veche-sa-95", "text": "Броят на жертвите от горски пожари в гръцката област Атика на 23 и 24 юли достигна 95 души, след като 63-годишен мъж почина в болница от последиците от пожара, съобщи в. \"Катимерини\". Досега в болница са починали общо 12 души, пострадали от пожарите в Атика, цитираха от БТА. В момента още 30 души с изгаряния са на лечение в различни клиники, като 7 от тях са в реанимация. Голям горски пожар се разрази вчера на гръцкия о-в Евбея и все още не е напълно овладян. Две села бяха евакуирани. Засега няма сведения за жертви.", "date": "2018.08.13", "title": "Жертвите от пожарите в Гърция вече са 95"}
{"url": "https://www.novinite.bg/articles/162997/Predade-se-i-posledniyat-obvinen-za-uchastie-v-grupata-na-Mito-Ochite", "text": "Специализираната прокуратура повдигна обвинения на Пейко Янков за участие в организирана престъпна група за рекет и наркоразпространение, ръководена от Димитър Желязков - Очите, съобщиха от пресцентъра на държавното обвинение.Групата беше задържана при акция в Бургаско, но трима бяха обявени за издирване - Митьо Очите, Калоян Колев и общинския съветник от Несебър Пейко Янков. Желязков беше задържан в Истанбул и предстои да бъде екстрадиран, а Колев се прибра по свое желание от Испания.Спецпрокуратура е внесла в Специализирания наказателен съд искане за постоянна мярка за неотклонение \"задържане под стража\" на Янков.", "date": "2018.08.13", "title": "Предаде се и последният, обвинен за участие в групата на Митьо Очите"}
{"url": "https://www.novinite.bg/articles/162977/Grajdanskata-otgovornost-e-skochila-s-50", "text": "След няколко години на застой само в рамките на 12 месеца задължителната по закон застраховка за автомобила е скочила с 50 на сто. Най-ощетени са собствениците на МПС-та с регистрация в големите градове и младите шофьори. Заради засилената конкуренция на пазара данните показваха друга реалност в периода 2011 до 2017 г., когато те се понижаваха. През тази година за пръв път има по-значително поскъпване на полиците - например при опитните шофьори е между 25% и 30%. С 50 на сто повече обаче, или 270 лева, ще платят за полицата собствениците на възраст под 25 години на най-масовите автомобили с до 1300 кубика обем на двигателя, а с 15 лева по-малко шофьор от по-малък град. С 80 лева пада цената, ако собственикът на колата е на възраст 35 години, пише \"Монитор\". При по-мощните автомобили до 2000 кубика скокът в цените на задължителната застраховка е около 30 на сто. Така, ако сте шофьор над 25 години, в Пловдив ще платите 230 лева, а в Малко Търново - 205 лева. При колите с най-мощни двигатели картинката не е по-различна, ръстът е също 30 на сто за всички възрасти техни притежатели. В момента три са основните фактори, които влияят на цената на \"Гражданска отговорност\". На първо място е възрастта на водача, следвана от обема на двигателя на колата и мястото на регистрация и годините на возилото, като при промяна на всяка от тях се мени и цената - по-голям мотор и по-стар автомобил я повишават. В стойността на застраховката са включени задължителните 11,50 лева, които застрахователните компании внасят в Гаранционния фонд, стойността на стикера за валидност, който се лепи на возилото и 2 на сто данък върху застрахователната премия. Застраховката (която е сред малкото, която правим за другите, а не за себе си) ще продължи да поскъпва и напред във времето. Такъв сигнал беше даден и от доклад на Комисията за финансов надзор. В него се посочва, че техническият резултат от застраховката \"Гражданска отговорност\" за миналата година е отрицателен. По-лесно казано платените от водачите им премии не покриват разходите на застрахователните компании по обслужване на дейността. Средна цена от малко над 200 лв. за \"Гражданска отговорност\" е недостатъчна при ежегодно увеличаващите се разходи за обезщетения за миналата година. Остава водачите да чакат въвеждането на системата „бонус-малус“, която се забавя за пореден път, но ще въведе по-справедливо определяне на цената.", "date": "2018.08.13", "title": "„Гражданската отговорност“ е скочила с 50%"}
{"url": "https://www.novinite.bg/articles/162975/Podmenyat-nastilkata-po-bul-Vasil-Levski-i-Arsenalski-v-Sofiya", "text": "Нови ремонти на булеварди и улици променят движението в центъра на София. От днес ще се подменя асфалтът по булевардите \"Васил Левски\" (в участъка от Ректората до паметника на Васил Левски) и \"Арсеналски\". И при двата булеварда движението няма да се спира, а ще се осъществява само в едното платно. Ремонт тече и на бул. \"България\". Амбицията на екипите и на Столичната община е ремонтът на бул. \"България\" между \"Гоце Делчев\" и \"Акад. Иван Гешов\" да приключи до 9 септември.", "date": "2018.08.13", "title": "Подменят настилката по бул. \"Васил Левски\" и \"Арсеналски\" в София"}
{"url": "https://www.novinite.bg/articles/163001/Nyama-opasnost-za-turistite-i-ekologiyata-ot-razliva-kraj-Sozopol", "text": "Ситуацията с изпускане на гориво в района на Созопол е овладяна, няма опасност нито за екологията, нито за туристите. Това заявиха министрите на околната среда и водите Нено Димов и на транспорта, информационните технологии и съобщенията Ивайло Московски на брифинг след заседание на Оперативния щаб към Областната администрация в Бургас, в което те участваха по разпореждане на премиера Бойко Борисов. Двамата министри увериха, че мерките са навременни и продължават и към момента.„Няма никаква опасност за околната среда и туристическия сезон“, категоричен беше министър Димов. Той съобщи, че вчера са взети проби от ИА „Морска администрация“ от твърдата фракция на самото място на разлива. Днес те са изпратени в лаборатория на Изпълнителна агенция по околна среда (ИАОС) в Плевен, която има необходимото оборудване и апаратура, за да направи анализ на веществото. „Около 5-7 дни е технологичното време за получаване на резултатите“, обясни министър Димов. Днес  са взети проби от Басейнова дирекция „Черноморски район“  (БДЧР) от морската вода в непосредствена близост и до разлива, и от тази на морския бряг, за да се види какво е качеството на водата непосредствено извън ограждението на разлива и до морския плаж, каза министър Димов. „Проверяват се извънредно и плажовете, като на този етап не е установено не е установено замърсяване. Концесионерите са инструктирани да почистват и да сигнализират, в случай, че открият замърсявания.  Ще продължим да взимаме регулярно проби, за да държим всички в течение за чистотата на морето в региона“, увери министър Димов.Министър Московски информира, че той и  министър Димов са участвали в срещата по изрично разпореждане на премиера Бойко Борисов. „Всички към момента трябва да бъдат спокойни, тъй като дори минималният разлив е ограден“ добави министър Московски. По думите му, 100-годишният плавателен съд е компрометиран вероятно от бурята и силните подводни течения.  „Днес ще бъде пуснат и дрон, за да огледа мястото на замърсяването, освен това катерът на Изпълнителна агенция „Морска администрация“ е непрекъснато на разположение. Огражденията са с технология, която не позволява разпространение на разлива, заяви още Ивайло Московски.  Неговото мнение беше, че трябва да се вземат мерки мазутът в стария подводен съд да бъде източен. „Имаме на разположение кораб на Европейската агенция за морска безопасност EMSA, който ще бъде използван да събере това, което е изтекло от резервоарите. Още днес ще има преговори с две компании на територията на България, които имат оборудване и биха могли да предложат варианти за източване на мазута в плавателния съд“, добави Московски.", "date": "2018.08.13", "title": "Няма опасност за туристите и екологията от разлива край Созопол"}
{"url": "https://www.novinite.bg/articles/162987/Karlovo-izliza-na-protest-v-zashtita-na-mestnata-bolnica", "text": "Карлово излиза на протест днес в защита на местната болница. Карлово остава без родилно отделение заради липса на лекари Здравната каса спря финансирането на родилното в града, което заплашва цялата болница от фалит. Според него държавата трябва повече да помага на държавните болници.", "date": "2018.08.13", "title": "Карлово излиза на протест в защита на местната болница"}
{"url": "https://www.novinite.bg/articles/163002/Nov-skandal-v-komisiyata-Bosiya-v-NS", "text": "С пореден скандал и нулев напредък продължава работата на временната комисия за сигналите за корупция в Изпълнителната агенция „Автомобилна администрация”. На днешното заседание гладуващият от 13 юни Николай Колев – Босия отново обвини ръководството на бившия ДАИ в корупция и обяви, че новите „бели стаи” за шофьорски изпити са пробити, предаде БГНЕС. Председателят на комисията Станислав Иванов не отговори на въпрос дали са проверени сигналите, по които тя е била сезирана да работи и да провери. „Мантрата, че („белите стаи”-б.р.) са непробиваеми не е истина”, подчерта Колев, който иска оставката на транспортния министър Ивайло Московски и разпускане на парламента. Цвета Караянчева и Валентин Радев отидоха в дома на Николай Колев – Босия Той освен това призова да не се дава думата на изпълнителния директор на ИААА Дамян Войновски, защото бил казал достатъчно лъжи и изрази нежеланието си да го слуша като заплаши, че ще напусне залата ако той говори. „Николай Колев-Босия хвърля обвинения, които са неистини и изкривява истината“, каза в своя защита Войновски и заяви, че ще съди Босия заради твърденията му. По думите му при всякакви съмнения за закононарушения в агенцията е била уведомявана полицията, а задържаните служители на ИААА могат само да бъдат наказани дисциплинарно от ръководството – и то след съдебно решение, потвърждаващо тяхната вина. Войновски подчерта, че „белите стаи“ не са пробити и че имат доказателства за всички изпити, които са преминали през тях. Омбудсманът Мая Манолова обяви, че ще поиска междуведомствена комисия да разследва автомобилната администрация, защото сегашната структура няма нужните правомощия, а освен това действа твърде бавно. При пореден опит на Станислав Иванов да даде думата на Войновски, Николай Колев-Босия напусна залата и каза, че няма да слуша престъпници, които прикриват свои хора.", "date": "2018.08.13", "title": "Нов скандал в комисията „Босия” в НС"}
{"url": "https://www.novinite.bg/articles/163004/Targovskiyat-registar-shte-zaraboti-sled-15-avgust", "text": "Работата на Търговския регистър и регистър на юридическите лица с нестопанска цел ще бъде възобновена поетапно след тежкия технически проблем, който срина системата през миналата седмица, обявиха от Агенцията по вписванията. Справки за актуално състояние на фирмите ще могат да бъдат извършвани от 15 август, сряда. Поетапно ще бъде възстановяван достъпът до останалите функционалности на регистъра. Продължилата дни наред авария подхрани съмнения, че Търговският регистър е бил обект на кибератака. От Агенцията по вписванията подчертаха, че причините за отрязания достъп за „изцяло технически и не са резултат от злонамерена външна намеса”. Не е ясно кога Търговският регистър ще заработи Освен това, в официалното съобщение се подчертава, че по време на аварията не е имало никакви действия с данните за фирмите у нас и няма възможност за каквито и да е злоупотреби.", "date": "2018.08.13", "title": "Търговският регистър ще заработи след 15 август"}
{"url": "https://www.novinite.bg/articles/162973/Premierat-Borisov-se-sreshta-dnes-s-protestirashtite-meteorolozi", "text": "Премиерът Бойко Борисов и министърът на образованието и науката Красимир Вълчев ще се срещнат с представители на Националния институт по метеорология и хидрология към БАН. Разговорите идват след няколко протеста на синоптиците заради липсата на финансиране на института.Te настояват той да се отдели от БАН и да премине под шапката на Министерството на образованието.", "date": "2018.08.13", "title": "Премиерът Борисов се среща днес с протестиращите метеоролози"}
{"url": "https://www.novinite.bg/articles/162971/Prodaljava-problemat-s-dostapa-do-Targovskiya-registar", "text": "Търговският регистър не работи. Министърът на правосъдието Цецка Цачева е сезирала снощи прокуратурата, ДАНС и МВР заради технически проблем, съобщиха от пресцентъра на Агенцията по вписванията.Проблемът е от няколко дни и въпреки че на сайта излиза съобщение, че регистърът няма да е достъпен през почивните дни, той не работи и в първия работен ден на седмицата. В съобщението на Агенцията по вписваният се казва, че е приложен авариен план за действие за възстановяване на пълната функционалност на Търговския регистър.За своевременното отстраняване на проблема незабавно са ангажирани и работят денонощно екипи на всички поддържащи фирми, IT експерти от Агенция по вписванията, както и от други държавни ведомства. ", "date": "2018.08.13", "title": "Продължава проблемът с достъпа до Търговския регистър"}
{"url": "https://www.novinite.bg/articles/162976/Povdigat-obvinenie-na-Bencho-Benchev", "text": "Бургаският общински съветник от групата на БСП Бенчо Бенчев трябва да се яви в прокуратурата днес, за да му бъде повдигнато обвинение.Бенчо Бенчев вече е обвинен за лично укривателство на Митьо ОчитеПаралелно с това се очаква да му бъде наложена мярка за неотклонение. Ако Бенчев не се яви, ще бъде обявен за общодържавно издирване.Бизнесменът и общински съветник беше сред арестуваните при акцията по задържането на Димитър Желязков – Митьо Очите в Истанбул. Именно на негово име били резервирани стаите в хотела, в който задържаха Очите.Бенчо Бенчев: Нямам общ бизнес с Димитър Желязков, не съм го укривалБенчев най-вероятно ще бъде обвинен, че е укрил в Турция Димитър Жлязков.", "date": "2018.08.13", "title": "Повдигат обвинение на Бенчо Бенчев"}
{"url": "https://www.novinite.bg/articles/162986/Valeri-Simeonov-zatvori-zavedeniya-v-Slanchev-bryag-i-Sozopol", "text": "На брифинг в Бургас вицепремиерът Валери Симеонов обяви, че „Какао бийч\" в Слънчев Бряг и плажният бар „Хедон\" в Созопол са затворени, след като проверка на 5 август е установила, че след 23.00 часа се чува музика на открито. Връчени са били предупредителни протоколи, но два дни по-късно инспекторите отново са констатирали нарушение и е издадена заповед за затварянето им. От началото на летния туристически сезон до сега Районната здравна инспекция направила множество проверки за спазване на наредбите и закона за шума и забраната за озвучаване на открити площи. Издадени са 84 заповеди и предписания на дискотеки и заведения в които е констатиран силен шум и музика, допълни Симеонов. Валери Симеонов, вицепремиер: Разпоредено е спирането на звука и на двете места е отказано спирането на звука. Направено е предписание писмено, връчено им е и въпреки предписанието, че трябва незабавно да спрат озвучаването, тъй като те нарушават закона, те са продължили. Това доведе до необходимостта от издаването на заповеди за прекратяване на експлоатацията на тези два обекта. Заповедта беше връчена в петък,10 август, заведенията бяха затворени и до момента затварянето или спирането на дейността на тези заведения е под контрола на Министерството на вътрешните работи.", "date": "2018.08.13", "title": "Валери Симеонов затвори заведения в Слънчев бряг и Созопол"}
{"url": "https://www.novinite.bg/articles/162990/Poiskaha-viziya-za-30-godini-ot-Borisov", "text": "Премиерът Бойко Борисов да излезе с визия за страната ни за следващите 30 години. Това настояха от инициатива „Граждани за устойчиво развитие” днес по време на пресконференция на тема „Какво се случва в страната месец след края на Европредседателството? Имат ли българските политици визия за развитието на България и на Европа?“. Според членовете на инициативата затишието след края на Европредседателството стои в основата на искането им, предаде репортер на Novini.bg. По думите им тези 6 месеца са били по-скоро европредателство, а не председателство, защото едни цели бяха поставени, а други реализирани. Членовете на инициативата твърдят, че е необходим консенсус, за да се стигне до промяна. Исканата визия трябва да бъде обхватна и наистина да показва бъдещето на България. В нея също така трябва да е заложена тотална промяна в администрацията, както и ясна позиция спрямо Европа.", "date": "2018.08.13", "title": "Поискаха визия за 30 години от Борисов"}
{"url": "https://www.novinite.bg/articles/163006/MVR-shte-prestrukturira-i-optimizira-rabotata-si", "text": "Обществена поръчка за \"Оптимизиране на вътрешноорганизационните процеси в МВР (реинженеринг на процесите)\" е открило Министерството на вътрешните работи. Това пише в обявление, публикувано днес на сайта на Агенцията за обществени поръчки. Поръчката има четири основни дейности. Първата е за проектиране на нова структура на МВР с цел повишаване на ефективността на ведомството. Втората е да се изготви Единната методология за реинженеринг на процесите в министерството и Наръчник за нейното прилагане. Освен тях трябва да се извърши и реинженеринг на процесите във ведомството, както и да се проведат обучения, базирани на резултатите от извършения реинженеринг. Цената на поръчката е 1 150 000 лв. без ДДС. Поръчката е публиката с решение от 10 август на директора на дирекция \"Обществени поръчки\" в МВР Георги Балабанов. Крайният срок за подаване на офертите е 14 септември. Последните месеци бяха приключени два анализа на системата на МВР от вътрешни и външни експерти.", "date": "2018.08.13", "title": "МВР ще преструктурира и оптимизира работата си"}
{"url": "https://www.novinite.bg/articles/162998/Komisiyata-za-Nikolaj-Kolev-Bosiya-se-sabra-v-parlamenta", "text": "Временната парламентарна комисия, която трябва да проучи сигнали за придобиване на шофьорски книжки, заседава извънредно в Народното събрание.Комисията беше създадена заради гладната стачка на Николай Колев-Босия. Той също дойде в парламента.Колев протестира заради злоупотреби при издаването на шофьорски книжки. Депутатите направиха комисията в дните преди да излязат в парламентарна ваканция.", "date": "2018.08.13", "title": "Комисията за Николай Колев-Босия се събра в парламента"}
{"url": "https://www.novinite.bg/articles/162980/Zabranyavat-na-MVR-da-iska-EGN-i-imena-na-rodnini", "text": "Забрана МВР да събира незаконно и ненужно лични данни при издаването на документи за самоличност предвижда модел за трансформация на административното обслужване, който предлага вицепремиерът Томислав Дончев.Вътрешното министерство има една от най-проблемните администрации, където са установени прекалено много практики, които затрудняват обслужването, разказа пред “24 часа” експерт, участвал в изследването и подготовката на промените.Въпреки че не е предвидено в закона при издаване на лични документи, МВР изисква от гражданите да предоставят информация като имена и ЕГН на съпруга си и имена и дата на раждане на родителите. Реално тази информация е напълно ненужна, а освен това МВР може да си я набави по служебен път през националната система “Население”, пише в предложенията на Томислав Дончев.Заради това вътрешното министерство трябва да промени заявленията за издаване на лични документи, предвижда пакетът от мерки на вицепремиера.", "date": "2018.08.13", "title": "Забраняват на МВР да иска ЕГН и имена на роднини"}
{"url": "https://www.novinite.bg/articles/163003/Eto-v-koi-gradove-ima-naj-mnogo-narushiteli-na-patya", "text": "6636 моторни превозни средства и 7535 водачи и пътници в коли са проверени през събота и неделя по време на полицейската операция за контрол на пътищата. Това съобщиха от пресцентъра на МВР. От полицейските служители са издадени 3974 фиша и 1024 акта за установени административни нарушения. В рамките на операцията през двата почивни дни са констатирани 6298 нарушения на скоростните режими. На 245 водачи са издадени заповеди за принудителни административни мерки, а на 78 са отнети свидетелствата за управление на МПС поради неплатени глоби. На място полицейските служители са връчили 462 електронни фиша. Най-голям брой МПС са проверени на територията на ОДМВР-Враца – 825, и ОДМВР-Пловдив – 739, а най-много хора: от екипите във Варна – 1241, и Велико Търново – 1102. Най-много нарушения за скорост са засечени на територията на ОДМВР- Велико Търново – 519, и на територията на ОДМВР-Бургас - 485.", "date": "2018.08.13", "title": "Ето в кои градове има най-много нарушители на пътя"}
