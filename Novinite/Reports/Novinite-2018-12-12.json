{"url": "https://www.novinite.bg/articles/168489/MVnR-otkri-goresht-telefon-zaradi-atentata-v-Strasburg", "text": "\r\nБългарското министерство на външните работи разкри гореща телефонна линия заради атентата в Страсбург.\r\n\r\n\r\n\r\n\r\n\r\n\r\n", "date": "2018.12.12", "title": "МВнР откри горещ телефон заради атентата в Страсбург"}
{"url": "https://www.novinite.bg/articles/168485/Romite-uchredyavat-Evropejska-narodna-partiya-Balgariya", "text": "Роми от цялата страна ще учредят Европейска народна партия - България. Това обяви в Сливен лидерът на организацията Пламен Александров, бивш треньор по бокс в Турция. Заявката е партията да бъде обединител на най-бедните без значение от етнос и религиозни убеждения. Представителят на Сливен Димитър Петров обяви, че ще се включат в местните избори, за да има общински съветници от ромския квартал \"Надежда\" в местния парламент.Той допълни, че основната им задача в следващия местен парламент ще бъде къщите в квартал „Надежда“ да бъдат узаконени, а на ромите без земя да им бъдат продадени общински парцели в рамките на града, за да могат да излязат от квартала и си построят къщи.\"Ние ще се борим за това да има ново парцелиране, узаконяване на сгради, за да може хората да излизат от квартала. Защото крайно време е, все пак сме 21-ви век, е нормално гетата просто да бъдат вече назад в историята\", каза Петров, цитиран от БНР.Очаква се бъдещата партия да бъде учредена през януари в София в НДК. Засега според лидерите на партията има създадени структури в цялата страна, основно в ромските махали и квартали.", "date": "2018.12.12", "title": "Ромите учредяват Европейска народна партия - България"}
{"url": "https://www.novinite.bg/articles/168486/Kabinetat-otpusna-stotici-milioni-za-armiyata-Borisov-Opravyajte-kazarmite", "text": "За отпуснати допълнителни разходи за Министерството на отбраната съобщи в началото на днешното правителствено заседание вицепремиерът и министър на отбраната Красимир ЮКаракачанов, предаде репортер на Novini.bgТой уточни, че на предишното и на днешното заседания са отпуснати общо 247 млн. лева.Средствата са заделени за ремонт за ремонт на изтребители, бойни хеликоптери, за нуждите на централната администрация на военното министерство, за възстановяване на сградния фонд на ВМА.Правете конкурси, оправяйте казармите, сградите, не са правени от десетилетия. Това което сме обещали на генарал Боцев, сме отпуснали в голяма степен. Продължаваме с останалите проекти. Важното е като си отидете по служите, да им кажете, че парите за ремонт на вертолетите са заделени, казармите да добият нормален вид. Искаме да направим така, че да имат летателна годност самолетите, вертолетите, заяви Борисов.", "date": "2018.12.12", "title": "Кабинетът отпусна стотици милиони за армията. Борисов: Оправяйте казармите"}
{"url": "https://www.novinite.bg/articles/168493/Starshi-komisar-Ivajlo-Ivanov-e-predlojen-za-glaven-sekretar-na-MVR", "text": "Правителството реши да предложи на президента Румен Радев да подпише указ за назначаването на старши комисар Ивайло Иванов за главен секретар на МВР. В момента комисар Иванов е директор на СДВР.Очаква се след края на правителственото заседание вътрешният министър Младен Маринов да разясни мотивите, с които е предложил Иванов за поста.", "date": "2018.12.12", "title": "Старши комисар Ивайло Иванов е предложен за главен секретар на МВР"}
{"url": "https://www.novinite.bg/articles/168481/Promenite-v-Izborniya-kodeks-shte-badat-gledani-na-parvo-chetene", "text": "Промените в Изборния кодекс влизат на първо четене в Народното събрание. Те предвиждат отлагане на масовото въвеждане на машинното гласуване, отпадане на номерата пред политическите формации в интегралната бюлетина и въвеждане на видеонаблюдение в избирателните секции.В дневния ред на парламента е и окончателното гласуване на измененията в Закона за радиото и телевизията, с които Българското национално радио трябва да отделя от държавната си субсидия издръжка на музикалните си състави. Българското национално радио трябва да отделя за цялостна издръжка на музикалните си състави не повече от 10 на сто от субсидията си и фонд \"Радио и телевизия\". С промените се регламентира и че Българското национално радио създава и поддържа музикални състави. Депутатите ще обсъдят и измененията в Изборния кодекс, внесени от управляващите. С тях се  отлага машинното гласуване, въпреки че законът предвижда то да бъде въведено масово от догодина. Предлаганите поправки включват Централната избирателна комисия да решава в колко секции да има машинно гласуване, но те не трябва да са по-малко от 1000. Машини ще могат да се поставят само в секции с над 300 избиратели и то само в страната. Измененията предвиждат още дистанционното електронно гласуване  да се реализира поетапно, за да се осигури допълнителна защита от хакерски атаки. Премахването на номерата пред политическите формации в бюлетината е мотивирано с избягването на погрешно посочване на преференция.  ", "date": "2018.12.12", "title": "Промените в Изборния кодекс ще бъдат гледани на първо четене"}
{"url": "https://www.novinite.bg/articles/168477/Barekov-Edna-cigara-vreme-me-razdeli-ot-ujasa-v-Strasburg", "text": "Евродепутатът Николай Бареков се е разминал за 10 минути с трагедията в Страсбург. Самият той написа от профила си във Фейсбук, че е бил на коледния базар - малко преди нападението в източния френски град.Най-малко трима души бяха убити, а 12 ранени при стрелба до коледния базар в Страсбург късно снощи. \"Ужасяващо. Беше въпрос на време\", написа Бареков, който разкри, че малко преди атаката е купувал подаръци и е бил на мястото на инцидента. Мерките за сигурност в страната са повишени, а полицейското присъствие е засилено около коледните базари, на които има струпвания на хора.Вижте какво написа Бареков: ", "date": "2018.12.12", "title": "Бареков: Една цигара време ме раздели от ужаса в Страсбург"}
{"url": "https://www.novinite.bg/articles/168499/Pravitelstvoto-otpusna-135-mlrd-leva-za-magistrala-Hemus", "text": "1,35 милиарда лева допълнително отпусна правителството за строителството на 142 километра от автомагистрала \"Хемус\", Министерството на отбраната получи 113 милиона лева за ремонт на летателна техника и казарми, 7 милиона лева допълнително се дават на театрите.  Министър-председателят Бойко Борисов обясни, че с отпускането на 1 милиард и 350 милиона лева за строителството на \"Хемус\" се изпълнява предизборен приоритет за развитието на Северна България. Това той заяви пред кметовете на Варна, Търговище, Севлиево, Търново, Ловеч, Плевен.\"Знаете, че преди години \"Хемус\", не знам поради какви причини, но по времето на друго управление, беше извадена от възможността да бъде финансирана по европейски програми, а ние искаме процеса да го направим необратим и после да няма някой, който да каже - няма пари. Така че сме си изпълнили поетия ангажимент\".По няколко постановления бяха отпуснати и 113 милиона лева, които ще отидат за ремонт на техника в армията плюс 134 милиона, които бяха отпуснати миналата седмица, общо средствата стават 247 милиона лева. Борисов обяви това пред генералитета, който присъства в началото на заседанието.\"Това да го знаете, като си отидете по службите, да кажете на състава - \"Кугъри\", \"МИГ-ове\", Су-та, \"Пилатоси\" ... по казармите, за да придобият нормален вид\", каза премиерът. ", "date": "2018.12.12", "title": "Правителството отпусна 1,35 млрд. лева за магистрала \"Хемус\""}
{"url": "https://www.novinite.bg/articles/168500/Mladen-Marinov-V-momenta-ne-se-nalaga-promyana-na-merkite-za-sigurnost-u-nas", "text": "\r\nПо повод нападението в Страсбург вицепремиерът и министър на отбраната Красимир Каракачанов заяви, че ще бъдат предложени допълнителни законодателни мерки за предотвратяване на такива инциденти у нас. Вътрешният министър Младен Маринов обяви, че в момента не се налага промяна в мерките за сигурност у нас.\r\nКрасимир Каракачанов, вицепремиер и министър на отбраната: По принцип винаги има готовност да се реагира в такива ситуации - те са взети от службите, от Министерството на вътрешните работи. Повече информация за случващото се в Страсбург - мисля, че виждаме и профила на атентатора, целта. Аз винаги съм казвал - крайно време е да излезем от този сън и да спрем да си въобразяваме, че някакви леко полудели хора правят атентати в Европа.\r\n \r\nМладен Маринов, министър на вътрешните работи: Към този момент няма необходимост и данни за промяна на мерките за сигурност, в смисъл като ниво на готовност, за реакция в България. Естествено разпоредих и вече се изпълняват засилени мерки за сигурност, тъй като знаете - наближават коледно-новогодишните празници.\r\n", "date": "2018.12.12", "title": "Младен Маринов: В момента не се налага промяна на мерките за сигурност у нас"}
{"url": "https://www.novinite.bg/articles/168511/Borisov-ne-odobryava-diskreditiraneto-na-stroitelniya-sektor", "text": "Премиерът Бойко Борисов се срещна с представители на Камарата на строителите в България. Той посочи, че не одобрява линията за дискредитиране на сектора, но призова за качествено изпълнение на проектите.По време на разговорите представителите на бранша заявиха, че спазват всички европейски стандарти при строенето на пътища и призоваха за подкрепа срещу риториката за дискредитиране на строителния бранш.На срещата участва и министърът на регионалното развитие и благоустройството Петя Аврамова.", "date": "2018.12.12", "title": "Борисов не одобрява дискредитирането на строителния сектор"}
{"url": "https://www.novinite.bg/articles/168509/Intenziven-trafik-na-GKPP-Kapitan-Andreevo", "text": "На ГКПП \"Капитан Андреево\" на българо-турската граница трафикът е интензивен на изход за товарни автомобили, по данни към 13.00 часа. Това съобщиха от Главна дирекция \"Гранична полиция\". На всички останали български гранични контролно-пропускателни пунктове трафикът е нормален.", "date": "2018.12.12", "title": "Интензивен трафик на ГКПП „Капитан Андреево“"}
{"url": "https://www.novinite.bg/articles/168513/Radev-Nyama-moderna-darjava-bez-razvita-infrastruktura", "text": "Моето доверие и доверието на обществото няма да бъде спечелено с протести, декларации и пресконференции, а с качество и прозрачност. Това за мен означава да има целесъобразни и с голяма обществена значимост проекти, да има прозрачни и честни обществени поръчки, такива условия, че всеки лев да отива по предназначение, контролът да бъде принципен, всеобхватен и безкомпромисен, нормативната база да ви позволява да изпълнявате дейността си по най-добрия начин в една реална и здрава конкурентна среда. Това каза президентът Румен Радев в началото на срещата си с Камарата на строителите в България, цитиран от \"Фокус\".\"Вие бяхте една от първите организации, които приех в началото на своя мандат и това беше естествено, защото съм воден от убеждението, че вашата дейност е от огромно значение за обществото. Не можем да говорим за модерна държава без развита и съвременна инфраструктура\", обърна се държавният глава към представителите на Управителния съвет на Камарата.\"Проблемите които ви вълнуват, вълнуват всички нас. За да ги решим по най-добрия начин, трябва да сме наясно, че в тези проблеми има трима важни участника. Първият е изпълнителната и местната власт в ролята на възложител, вторият участник е собствениците и ръководствата на крупните строителни фирми. Третият са подизпълнителите - средни и малки и хилядите работници строители, които съвсем съвестно изкарват прехраната си. Категорично заявявам, че работниците могат да разчитат на моята безрезервна подкрепа и заслужават и по-добро заплащане, и по-добри условия на труд, и предвидимост в своята дейност\", заяви президентът.\"Българите от своя страна очакват да пътуват безопасно, по сигурни пътища, които да не се ремонтират веднага след въвеждане в експлоатация, да не се срамуват от изгледа на населеното място, в което живеят\", подчерта той.По думите му за решението на проблемите на строителния бранш изключително важно значение има изпълнителната власт. \"Аз съм готов да изслушам всички ваши проблеми, виждания, визия за развитие на сектора и по най-добрия начин и да съдействам с всичко, което е в рамките на моята институция\", каза още президентът.", "date": "2018.12.12", "title": "Радев: Няма модерна държава без развита инфраструктура!"}
{"url": "https://www.novinite.bg/articles/168503/Krizisniyat-centar-v-Zaharna-fabrika-e-priel-128-choveka-prez-noshtta", "text": "Центърът за кризисно настаняване на бездомни хора в столичния квартал „Захарна фабрика“ е приютил тази нощ 128 човека. Директорът на кризисния център Йорданка Темелкова споделя, че тази сутрин се е наложило да викат екип на бърза помощ за един от настанените. Така е препоръчал лекарят, който е бил на посещение вечерта. Прегледаният от спешния екип човек използва инсулин и г-жа Темелкова изрази надеждата си да бъде оставен за лечение. Имало е и случаи на нахапани бездомници от насъскан от собственика си питбул. Пострадалите са били прегледани и в момента се чувстват добре. Викан е полицейски екип на място, но собственика на въпросното куче бяга и се крие, пише ", "date": "2018.12.12", "title": "Кризисният център в „Захарна фабрика“ е приел 128 човека през нощта"}
{"url": "https://www.novinite.bg/articles/168518/Belgiya-usilva-ohranata-na-kolednite-pazari-sled-atentata-v-Strasburg", "text": "Охраната на коледните пазари в Белгия ще бъде усилена след снощното терористично нападение в Страсбург, съобщиха местни медии.Кметът на Брюксел Филип Клоз е разпоредил още от днес допълнителни полицейски сили да бъдат изпратени в центъра на града, където е разположен базарът за Коледа. Той призова гражданите да бъдат особено внимателни, но и да не се поддават на паника, за да не си развалят празника.Засега степента на готовност за терористичен удар в Белгия остава без промяна. За охраната на базарите в по-големите градове на страната работят полицаи и частни охранители. Съобщава се, че от снощи е подсилена охраната по границата между Белгия и Франция,", "date": "2018.12.12", "title": "Белгия усилва охраната на коледните пазари след атентата в Страсбург"}
{"url": "https://www.novinite.bg/articles/168497/VMA-s-vtora-chernodrobna-transplantaciya-za-dve-sedmici", "text": "В рамките на две седмици във ВМА са направени две чернодробни трансплантации. Във вторник, 11 декември, е била оперирана жена на 55 години, която е била в последен стадий на тежко чернодробно заболяване, информират от болницата. Донорът е бил 42 годишен мъж, който е бил транспортитран във ВМА от МОБАЛ \"Д-р Стефан Черкезов\" Велико Търново. Трансплантацията на черния дроб е протекла в рамките на 5 часа вчера, 11 декември. В момента пациентката е стабилна и контактна, споделя ръководителя на Клиника по чернодробно-панкреатична и трансплантационна хирургия проф. д-р Никола Владов. От ръководството на лечебното заведение са изключително лагодарни на близките на донора за мъдрото и благородно решение, пише ", "date": "2018.12.12", "title": "ВМА с втора чернодробна трансплантация за две седмици"}
{"url": "https://www.novinite.bg/articles/168521/Novi-tri-sluchaya-na-ostar-virusen-hepatit-v-Pernishko", "text": "Нови три случая на остър вирусен хепатит са регистрирани в област Перник през изминалата седмица. Сред заболелите има и 10-годишно дете. Епидемична връзка между случаите не е установена.", "date": "2018.12.12", "title": "Нови три случая на остър вирусен хепатит в Пернишко"}
{"url": "https://www.novinite.bg/articles/168516/Borisov-se-sreshtna-s-predstaviteli-na-Kamarata-na-stroitelite-v-Balgariya", "text": "\r\nМинистър-председателят Бойко  се срещна с представители на Камарата на строителите в България /КСБ/, съобщиха от пресслужбата на кабинета. Той е посочил, че не одобрява линията за дискредитиране на сектора, но е призовал за качествено изпълнение на проектите.\r\n По време на разговорите представителите на бранша са заявили, че спазват всички европейски стандарти при строенето на пътища и са призовали за подкрепа срещу риториката за дискредитиране на строителния бранш. \r\n\r\n\r\n\r\n", "date": "2018.12.12", "title": "Борисов се срещна с представители на Камарата на строителите в България"}
{"url": "https://www.novinite.bg/articles/168474/Dneven-horoskop-za-sryada", "text": "Днес сте готови за сериозни действия и сте изключително смели. Време е да направите велики дела. Вие знаете, че можете да го направите, беше въпрос на време и сега е моментът да действате. Сега или никога. Вие решавате.Повече от всякога вашето отношение е от решаващо значение за вашия успех в момента. Ако има дори леки съмнения относно това дали ще се справите, няма да се справите. Увереността е ключът към успеха днес. Предстоят ви сериозни проблеми. Може връзката ви да премине на следващо ниво, някое приятелство да процъфти или да се развиете в професионален план. Това е знак, че живеете правилно и сте точно там, където трябва да сте.  Вижте повече на: ", "date": "2018.12.12", "title": "Дневен хороскоп за сряда"}
{"url": "https://www.novinite.bg/articles/168494/Shvedski-ucheni-sazdadoha-imunni-kletki-ot-koja-v-borbata-s-raka", "text": "Учени от Университета в Лунд (Швеция) са успели да превърнат клетки от кожата на пациента в имунни клетки. Това е своеобразна застраховка за случаи, когато имунните клетки на болния откажат да работят срещу рака. И което е важното – в такъв случай рискът от отхвърляне по принцип е изключен.Основата на имунната защита са Т-клетките, които се борят активно с патогените, но и търсят подозрителна активност в тялото. Помагат им така наречените контролни клетки. Когато се провежда имунотерапия, лекарите манипулират процесите на търсене, насочвайки имунните клетки към рака.В публикацията на шведските специалисти се казва: “От тъканта, взета от кожата, ще успеем да култивираме милиони клетки и да ги препрограмираме в дендритни, като самият процес ще отнеме само девет дни“.Дендритните клетки могат да бъдат използвани в имунотерапията, изследват се и като помощни средства за ваксини. Ето, че вече се проучва и ролята им за директна терапия за индуциране на имунитет срещу рака, съобщава сайтът По-здрави днес.", "date": "2018.12.12", "title": "Шведски учени създадоха имунни клетки от кожа в борбата с рака"}
{"url": "https://www.novinite.bg/articles/168496/Obvinyavat-i-majkata-na-Nikolaj-Banev-za-uchastie-v-prestapna-grupa", "text": "Мария, майката на бизнесмена Николай Банев бе в Националната следствена служба, за да бъде привлечена под отговорност за участие в престъпна група за данъчни престъпления, присвояване и пране на пари. \r\nСпоред прокуратурата Мария Банева е бъркала да взима пари директно в касите на две дружества - \"Полимери\" и \"Тежка индустрия\". Освен това тя е продала кран на една от фирмите при неизгодни условия, а парите от продажбата не влезли в предприятието. Заради напредналата възраст на Мария Банева прокуратурата ще й наложи парична гаранция.\r\nВ същото време бивша Мария Николова, бивша юристка на Баневи, обяви пред Нова тв, че работник се обесил, защото не получавал заплата в един от заводите на фамилията.\r\n\"Това е случай от \"Елма Троян\". Доколкото ми е известно, със самото приватизиране на \"Елма\" между Николай Банев и друг виден приватизатор Борис Бояджиев е имало негласна договорка предприятието да бъде фалирано, за да може г-н Бояджиев, който има абсолютно същия бизнес, да прогресира, а \"Елма Троян\" да бъде нарязана на скрап\", обясни Николова.\r\nПо думите й, при нея ежедневно са идвали работници, които са плачели, че не могат да си платят наема или да дадат пари на децата.\r\n\"Много ми е трудно да извадя конкретни случаи, защото това наистина бе ежедневие\", категорична бе Мария Николова.\r\nЮристката каза, че е започнала да работи с Евгения и Николай Баневи от 2008 г.\r\nНа въпрос защо е спряла да работи с Баневи през 2017 година, Мария Николова обясни, че е имало заплаха за сигурността й.\r\n\"Напуснах, защото се случи личен инцидент, който застрашава сигурността ми, и реших, че трябва да сложа край. Прокуратурата ме потърси като свидетел\", поясни тя, като не пожела да разкаже повече, тъй като се води разследване.\r\n", "date": "2018.12.12", "title": "Обвиняват и майката на Николай Банев за участие в престъпна група"}
{"url": "https://www.novinite.bg/articles/168507/Parvite-20-elektrobusa-tragvat-dnes-v-Sofiya", "text": "Още днес по софийските улици тръгват първите 20 електробуса. По линия 309, която е от ж.к. \"Люлин\" до надлез \"Надежда\" и по линия 9 от СУ \"Св. Климент Охридски\" до кв. \"Слатина\". На едно зареждане такъв автобус минава около 320 км, а шофьорите са преминали специален курс.", "date": "2018.12.12", "title": "Първите 20 електробуса тръгват днес в София"}
{"url": "https://www.novinite.bg/articles/168505/Mariya-Baneva-na-svoboda-sreshtu-10-000-leva", "text": "Майката на бизнесмена Николай Банев - Мария, е излязла с обвинение от следствието на Спецпрокуратурата и срещу 10 000 лева гаранция. Това потвърди адвокатът й Христо Ботев пред вестник \"24 часа\". Банева е обвинена за участие в престъпна група за данъчни престъпления, присвояване и пране на пари. За лидер на групата прокуратурата сочи сина й - Николай, в бандата като член е обвинена и жена му Евгения.", "date": "2018.12.12", "title": "Мария Банева на свобода срещу 10 000 лева"}
{"url": "https://www.novinite.bg/articles/168512/NS-reshi-Do-6-g-zad-reshetkite-za-proizvodstvo-na-cigari-i-alkohol-mente", "text": "\r\nОт 1 до 6 години зад решетките и глоба от 20 000 до 100 000 лева за производство без лиценз на акцизни стоки – цигари и алкохол. Това предвиждат текстове от Наказателния кодекс, които депутатите гласуваха на второ четене в НС. Тези изменения в кодекса бяха одобрени с 85 гласа „за“, без нито един „против“ и само 8 „въздържал се“.\r\n\r\nПредложенията бяха внесени от ГЕРБ и Обединени патриоти, по настояване на прокуратурата, тъй като досега е криминализирано продажбата на нелегални цигари и алкохол, но не и тяхното производство. Първоначалното предложение предвиждаше затвор до 10 години. До три години лишаване от свобода пък се предвижда за всеки, който държи и укрива предмети или техника, които са предназначени или биха са послужили за изграждане на съоръжения за производство на алкохол и тютюневи изделия.\r\nОстаналите промени, свързани с цигарите менте, останаха за четвъртък. Преди това депутатите гласуваха и други поправки – предлага се квалифициран състав и за кражбите на коли, като\r\n\r\nДруг текст е възможност за отнемане в полза на държавата на пряката и непряка облага, придобита чрез престъпление. Когато става дума за чужденец, то ще се присъжда нейната равностойност.\r\nТова предизвика лек спор между управляващи и опозиция, което пък стана повод шефът на правната комисия Данаил Кирилов да изтъкне, че напоследък БСП приема каузи и призова червените да обяснят дали ги припознават – като срещу борбата с корупцията или пък гражданската конфискация. Той визира едно от последните тълкувателни решения на ВКС относно гражданската конфискация, с които над 300 дела щели да бъдат прекратени. По думите му\r\n\r\n„Върховенството на закона лесно се саботира“, каза Кирилов и поясни, че българският парламента е изразил воля да има такова производство – каквито е гражданската конфискация.\r\n", "date": "2018.12.12", "title": "НС реши: До 6 г. зад решетките за производство на цигари и алкохол менте"}
{"url": "https://www.novinite.bg/articles/168510/Edin-chovek-zagina-pri-katastrofa-na-podbalkanskiya-pat-Sofiya-Burgas", "text": "\r\nЕдин човек загина и двама души пострадаха при тежка катастрофа на подбалканския път София - Бургас. Произшествието станалo в района на Мъглиж.\r\n\r\n\r\n\r\n\r\n\r\n\r\n", "date": "2018.12.12", "title": "Един човек загина при катастрофа на подбалканския път София - Бургас"}
{"url": "https://www.novinite.bg/articles/168470/Strelba-na-koledniya-bazar-v-Strasburg", "text": "Трима са убитите при стрелбата на коледния базар в Страсбург. Други 12 души са ранени, като шестима от тях са в критично състояние. Френските власти разглеждат случилото се като терористичен акт. Към момента няма данни за пострадали при нападението български граждани. Нападателят - 29-годишният Шериф Шекат, е ранен в престрелка с полицията и е все още на свобода. В операцията по издирване му участват 600 полицаи и жандармеристи. Затворена е централната част на града, спряно е движението на наземния обществен транспорт. Въпреки засилените мерки за сигурност, училищата в града ще бъдат отворени, като родителите ще преценяват дали да пуснат децата си. Министерството на вътрешните работи призова жителите на Страсбург да не излизат навън и да следят инструкциите на властите.\"\", каза вътрешният министър на Франция Кристоф Кастанер.Заподозреният е известен на полицията с престъпления, които не са свързани с тероризъм. Името му обаче фигурирало в списък с радикализирани лица. Той е имал присъди във Франция и Германия и е лежал в затвора.Стрелецът трябвало да бъде арестуван във вторник сутрин по подозрения за участие в обир с опит за убийство. Полицаите обаче не го открили в дома му, а при обиска в жилището са открити гранати. Всичките му предполагаеми съучастници са задържани.", "date": "2018.12.12", "title": "Стрелба на коледния базар в Страсбург"}
{"url": "https://www.novinite.bg/articles/168519/Poiskaha-zadarjane-pod-straja-za-Golyamata-Birma", "text": "Специализираната прокуратура внесе в Специализирания наказателен съд искане от за вземане на мярка за неотклонение „задържане под стража“ спрямо Евлоги Станоев, известен като Голямата Бирма, съобщи БГНЕС.Бирмата има повдигнати обвинения за участие в организирана престъпна група, създадена с цел да вършат съгласувано в страната престъпления.Евлоги, заедно с големия му син Антон, който се предаде на властите в средата на октомври и Георги, който е все още в неизвестност, са обвинени заради канала за цигари, разбит през лятото.Събраните до момента доказателства сочат, че Станоеви и останалите обвинени по делото лица са свързани с разкритите четири фабрики за незаконни цигари - в село Калугерово (област Пловдив), Дупница, Горна Оряховица и село Ясен (Плевенско). Месечният оборот от нелегалното разпространение на цигари, произведени в тези фабрики, е бил приблизително 10 милиона лева. От цеховете им бяха иззети 42 тона тютюн и над 50 000 кутии цигари.", "date": "2018.12.12", "title": "Поискаха \"задържане под стража\" за Голямата Бирма"}
{"url": "https://www.novinite.bg/articles/168472/Bombena-zaplaha-v-sgradata-na-Facebook", "text": "Евакуираха сградата на американската компания Facebook в град Менло Парк, щата Калифорния, заради бомбена заплаха. Няколко сгради са евакуирани и всички хора са в безопасност, уточняват от компанията.На място бяха изпратени полицаи и сапьори, които провериха сградата. Оказа се, че бомбената заплаха е фалшива и не е открито нищо подозрително.В централата на Facebook, която притежава едноименната социална мрежа, работят около 15 000 души.", "date": "2018.12.12", "title": "Бомбена заплаха в сградата на  Facebook"}
{"url": "https://www.novinite.bg/articles/168514/Za-vtori-poreden-den-bager-ostavi-stolichani-bez-tok", "text": "Нерегалментирани изкопни дейности оставиха без електрозахранване клиенти на ЧЕЗ Разпределение в столчините квартали \"Слатина\" и \"Гео Милев\". Скъсан беше кабел 10 kV, собственост на дружеството. В резултат без ток за повече от час отстанаха 2600 домакинства и фирми. Екипи на ЧЕЗ Разпределение реагираха незабавно, локализираха повредата и осигуриха захранване на засегнатите клиенти.Вчера в същия район се случи идентична ситуация. Отново нерегламентирани изкопни работи скъсаха електропровод, поради което без ток останаха части от \"Редута\" и центъра на София.Компанията настоява за съгласуване на изкопните дейности с компанията и стриктно спазване на нейните указания. Дружеството изготвя констативни протоколи при всички ситуации, когато е нарушена целостта на негови кабели, и ще предявява претенции за нанесени имуществени щети на фирмите, извършвали несъобразените дейности.", "date": "2018.12.12", "title": "За втори пореден ден багер остави столичани без ток"}
{"url": "https://www.novinite.bg/articles/168480/5-ot-ranenite-v-Strasburg-sa-v-kritichno-sastoyanie-napadatelyat-vse-oshte-ne-e-zaloven", "text": "Стрелбата на коледния базар в Страсбург снощи е терористичен акт, обявиха от офиса на парижката прокуратура. При атаката бяха убити трима, 12 са ранените, половината от които са в критично състояние. Това съобщи на специален брифинг вътрешният министър Кристоф Кастанер.  Той посочи, че стотици служители на силите за сигурност и два хеликоптера  са мобилизирани в опит да бъде заловен нападателят, който Кастанер определи като добре познат на полицията. Той каза още, че Франция повишава степента на тревога, засилва граничния контрол и охраната на коледните базари.\"Правителството реши да повиши нивото до това на непосредствена опасност от атентати като засили контрола по границите и наложи още по стриктни мерки за сигурност по коледните базари в цялата страна, за да предотврати риска от атаки на подражатели. Ще има и много по голяма мобилизация на силите за сигурност на френска територия\", обясни Кастанер.Съобщава се, че нападателят в Страсбург е бил ранен от военните, преди да избяга. Противоречива е информациите дали мъжът е притиснат от силите за сигурност. Според част от информациите 29-годишният стрелец се е барикадирал в квартал \"Нойдорф\" и е тежко въоръжен, според други обаче - той е успял да избяга с кола и на този етап не е локализиран. Известно е, че стрелеца се намира в списъка на наблюдение на предполагаеми екстремисти.След инцидента полицията в Страсбург евакуира центъра на града. Ето какво споделя един от свидетелите на стрелбата:В Страсбург е обявен ден на траур в памет на жертвите на атаката. Президентът на Франция Еманюел Макрон поднесе съболезнования на роднините на жертвите на трагедията. \"Цялата солидарност на нацията е насочена към Страсбург, към жертвите и техните семейства\", написа Макрон в Туитър.", "date": "2018.12.12", "title": "5 от ранените в Страсбург са в критично състояние, нападателят все още не е заловен"}
{"url": "https://www.novinite.bg/articles/168475/Minuta-malchanie-v-Evropejskiya-parlament-sled-atentata-v-Strasburg", "text": "\r\nЕвропейският парламент запази минута мълчание в памет на жертвите на атаката в Страсбург, където снощи бяха убити трима души и ранени 12.\r\n\r\n\r\n\r\n\r\n", "date": "2018.12.12", "title": "Минута мълчание в Европейския парламент след атентата в Страсбург"}
{"url": "https://www.novinite.bg/articles/168476/Policiyata-izdirvala-streleca-ot-Strasburg-za-drugo-prestaplenie", "text": "Нападателят, който застреля снощи трима души близо до коледния базар в Страсбург, фигурира в списъка на френското разузнаване като предполагаем риск за сигурността, съобщи местната префектура, цитирана от Ройтерс.В списъка на френските служби за сигурност са включени около 26 000 лица, за които се предполага, че представляват риск за сигурността. Смята се, че около 10 000 от тях са радикализирани.В. \"Прогре\", цитиран от ТАСС, съобщава, че стрелецът е трябвало да бъде задържан сутринта, но властите не го открили в дома му. Той е на 29 години и е роден в Страсбург, според информацията на вестника.Стрелецът от Страсбург е в списък на френското разузнаване", "date": "2018.12.12", "title": "Полицията издирвала стрелеца от Страсбург за друго престъпление"}
{"url": "https://www.novinite.bg/articles/168484/Vot-na-nedoverie-sreshtu-Tereza-Mej-tazi-vecher", "text": "Процедурата за гласуване на недоверие на лидерката на британската Консервативна партия и британски премиер Тереза Мей бе задействана и гласуването ще е довечера, предадоха световните агенции.Новината съобщи депутатът от Консервативната партия Греъм Брейди, председател на специалната комисия в Камарата на общините (долната камара в британския парламент). Комисията, оглавявана от Брейди, разглежда въпросите за оспорване на лидерството на партийните лидери от депутати от тези партии.Греъм Брейди съобщи, че вот за оспорване на лидерството се организира, ако най-малко 15 процента от депутатите от партията сезират специалната парламентарна комисия. В случая с Мей прагът е бил от 48 депутати и той е бил преодолян вчера, след като в комисията са били получени писма от 48 депутати, оспорващи лидерството й.Мнозина депутати консерватори са силно разгневени заради начина, по който Мей се справя с процеса по излизане от ЕС. Доверието към Мей освен това намаля, след като тя отмени гласуването в парламента на споразумението за Брекзит, договорено с Брюксел.Ако тази вечер изгуби вота, Мей ще трябва да подаде оставка като лидер на партията. Ако го спечели, тя не може да бъде подлагана на нов вот за една година.Вотът ще бъде тази вечер между 18 ч. и 20 ч. по Гринуич в Камарата на общините на британския парламент. Гласовете ще бъдат преброени незабавно и ще последва изявление.", "date": "2018.12.12", "title": "Вот на недоверие срещу Тереза Мей тази вечер"}
{"url": "https://www.novinite.bg/articles/168492/Chetirima-zaginali-pri-strelba-v-katedrala-v-Braziliya", "text": "\r\nСтрелец откри огън в катедрала в бразилския град Кампинас. Четирима души са загинали.\r\n\r\n\r\n\r\n\r\n\r\n\r\n\r\n\r\n", "date": "2018.12.12", "title": "Четирима загинали при стрелба в катедрала в Бразилия"}
{"url": "https://www.novinite.bg/articles/168487/Otkrili-granati-v-doma-na-atentatora-ot-Strasburg", "text": "Нападателят от Коледния базар в Страсбург, назован тази нощ от властите като Шериф Шекат, е роден през февруари 1989 г. в квартала Онберг на града, пише в. \"Паризиен\".Той е познат на органите на реда за извършване на редица престъпления, заради които е лежал в затвори във Франция и Германия. В един от случаите е бил осъден на две години затвор през 2011 г. за въоръжено нападение, при което използвал парчета от счупена бутилка. За последно е бил издирван за въоръжен грабеж и опит за убийство. Вчера домът му в Страсбург е бил претърсен, а той трябвало да бъде арестуван, но полицията не го открила там. Негови съучастници в обира и опита за убийство вече са арестувани. При претърсването на дома на Шериф Шекат вчера сутринта били открити гранати, пише в. \"Фигаро\", предава БНР.Вестникът посочва, че за Шериф Шекат от 2016 г. е изготвено така нареченото \"досие С\". То се съставя от Главна дирекция за вътрешната сигурност за хора, представляващи заплаха за държавната сигурност. Досието за Шериф е изготвено, защото се предполага, че се е радикализирал. Според \"Паризиен\" Шериф Шекат е имал връзки с ислямистки среди в Страсбург.Продължава издирването на заподозрения за нападението. Засега мотивите му остават неясни. Води се разследване за престъпление по терористични подбуди, предаде БТА, цитирайки АП. В хода на издирвателната операция са задържани петима души. Пред радио Франс ентер френският държавен секретар към министерството на вътрешните работи Лоран Нюнес каза, че заподозреният може да е избягал в Германия. След стрелбата на Коледния базар нападателят на два пъти е влязъл в престрелка със силите на реда. Той е бил ранен от рикоширал куршум, предаде АФП.", "date": "2018.12.12", "title": "Открили гранати в дома на атентатора от Страсбург"}
{"url": "https://www.novinite.bg/articles/168515/Germaniya-zasilva-kontrola-po-granicata-s-Franciya-sled-napadenieto-v-Strasburg", "text": "Германското правителство заяви, че е засилило контрола по границата на страната с Франция след снощното нападение в Страсбург, но не смята, че нивото на заплаха във ФРГ се е променило, предаде Асошиейтед прес.Говорителката на вътрешното министерство Елеоноре Петерман каза, че няма причина коледните базари в Германия да не бъдат посещавани. Преди две години коледен базар в Берлин стана мишена на смъртоносно нападение, припомня БТА.Петерман и германското министерство на правосъдието съобщиха, че властите нямат информация за връзки между заподозрения нападател, който е лежал в германски затвор за обир, и ислямски екстремисти.Заподозреният, който снощи уби двама и рани около дузина други, е бил осъден в Германия през 2016 г. и е бил депортиран във Франция през 2017 г. Петерман уточни, че му е било отнето правото за свободно придвижване в рамките на ЕС.", "date": "2018.12.12", "title": "Германия засилва контрола по границата с Франция след нападението в Страсбург"}
{"url": "https://www.novinite.bg/articles/168504/EP-shte-pochete-s-minuta-malchanie-jertvite-na-napadenieto-v-Strasburg", "text": "Европейският парламент ще почете с минута мълчание паметта на жертвите на нападението на коледния базар в Страсбург, съобщи електронно издание на в. \"Фигаро\".Издирването на нападателя, 29-годишния Шериф Шекат продължава. Засега никой не е поел отговорност за атаката, предаде Ройтерс.Американският сайт SITE, който наблюдава джихадистките сайтове, каза, че в тях поддръжници на терористичната организация \"Ислямска държава\" празнували след нападението.Префектурата на френския департамент Ба Рен коригира данните за броя на убитите и ранените при атаката - убитите са двама, а ранените 14. Девет от пострадалите са в тежко състояние, а петима са леко ранени.", "date": "2018.12.12", "title": "ЕП ще почете с минута мълчание жертвите на нападението в Страсбург"}
{"url": "https://www.novinite.bg/articles/168520/Turciya-zapochva-voenna-operaciya-na-iztok-ot-reka-Efrat-v-Siriya", "text": "До няколко дни Турция ще започне военна операция на изток от р. Ефрат в Сирия, за да спаси района от „сепаратистката терористична организация там“. Това заяви турският президент в Анкара. По думите му, в Сирия вече не съществува заплаха от организацията „Ислямска държава“ и Анкара възприема този аргумент за подкрепа за кюрдските сили като „детски приказки“. „Цел на Турция никога няма да са американските войници, разположени в района, а терористичните елементи\", подчерта турският президент.Реджеп Ердоган критикува Съединените щати за подкрепата им за кюрдските Сили за народна защита (СНЗ), които Анкара смята за клон на ПКК. Според него вместо да прекрати връзките си с тях, Вашингтон ги е засилил. Американските радарни и наблюдателни постове в Сирия не са, за да предпазят Турция от терористите, а терористите от Турция, смята турският държавен глава. Той изтъкна, че въпреки представените от Турция доказателства за връзките на Кюрдската работническа партия със СНЗ, Съединените щати наричат организацията „стратегически партньор“ и са включени в усилията за изграждане на „терористичен коридор“ край турските граници. Турският лидер посочи, че Съединените щати продължават да прилагат тактики за отлагане по отношение на района на гр. Манбидж.Ердоган заяви, че въпреки смяната на името, същността на кюрдските организации в Северна Сирия остава една и съща. Названието „Сирийски демократични сили“, съставени основно от кюрдски милиции, не може да заблуди Анкара, тъй като тя добре знае кой кой е, допълни той.Ердоган говори на среща за развитието на турската военна индустрия. На нея стана ясно, че турският ВПК работи по 650 проекта на обща стойност около 60 млрд. долара. На церемонията също така беше обявено, че първият многоцелеви хеликоптер турско производство „Т625“ ще носи името „Гьокбей“ и ще влезе в серийно производство през 2021 г. ", "date": "2018.12.12", "title": "Турция започва военна операция на изток от река Ефрат в Сирия"}
{"url": "https://www.novinite.bg/articles/168517/Petima-zaginaha-pri-strelba-v-katedrala-v-Braziliya", "text": "Петима души са загинали при стрелба в катедрала бразилския град Кампиняс, в района на Сао Пауло и още четирима са ранени, съобщава The New York Times. Стрелецът е на 49 години и с чисто криминално минали, съобщава още изданието. Повечето загинали са възрастни хора, стояли на първия ред в катедралата. ", "date": "2018.12.12", "title": "Петима загинаха при стрелба в катедрала в Бразилия"}
{"url": "https://www.novinite.bg/articles/168506/Frenskata-policiya-e-arestuvala-dvamata-bratya-na-napadatelya-ot-Strasburg", "text": "Френската полиция е арестувала двамата братя на нападателя, открил стрелбата в центъра на Страсбург, който все още е издирван. Единият от задържаните е бил под наблюдението на френското разузнаване заради радикална ислямистка пропаганда. Полицията е извършила проверки на всички адреси и си сътрудничи усилено с германските власти, допускайки, че нападателят може да се намира на германска територия. Трима души бяха убити, а 12 са ранените, при стрелбата на коледния пазар в Страсбург, която френските власти определиха като терористичен атентат. Извършителят е идентифициран като 29-годишен мъж, разследван заради радикален ислям. Той е избягал от местопрестъплението и вероятно е ранен. От Страсбург предава корепондента на БНР Ангелина Пискова:След атаката нападателят е откраднал таксиметров автомобил, с който е избягал. За издирването му са мобилизирани около 350 души, сред които 100 полицаи, военни, а също така два хеликоптера, посочи на пресконференция тази нощ министърът на вътрешните работи на Франция Кристоф Кастанер, който пристигна в Страсбург. Под засилено наблюдение е и границата с Германия, тъй като не се изключва вероятността нападателят да се е насочил натам. Жителите на Страсбург го описват като град, който е нащрек. Ето какво разказа за „Хоризонт“ жителка на града, чиито съпруг работи близо до мястото, на което е станала атаката:\"Съпругът ми работи в ресторант вцентъра на града. След като се чуха изстрелите е пристигнала полиция и им е казала да затворят ресторанта. И те са го затворили, също са им казали да угасят светлините\".Нападението съвпада с провеждането на редовното месечно заседание на Европейския парламент. Снощи депутатите и намиращите се в сградата на парламента бяха принудени да останат в нея след полунощ по нареждане на силите за сигурност. „Ние защитаваме демокрацията, като работим“, каза тази сутрин председателят на Европейския парламент Антонио Таяни при откриването на пленарното заседание тази сутрин и още:\"Трябва да реагираме точно обратното на тези, които искат да наранят демокрацията. Трябва да вървим напред, не трябва да променяме навиците си, затова снощи продължихме работата си в пленарната зала, приключихме в полунощ. Днес сме тук, за да продължим напред, защото силата на свободата и демокрацията печели срещу насилието, престъплението и тероризма\".Разбира се, трябва да променим Европа, но не и да я унижощаваме. Това е единственият начин да покажем, че силата печели срещу насилието и че силата на Европа ни закриля, каза още Таяни. Днес в Страсбург е обявен ден на траур.", "date": "2018.12.12", "title": "Френската полиция е арестувала двамата братя на нападателя от Страсбург"}
{"url": "https://www.novinite.bg/articles/168522/Merkel-Germaniya-shte-podkrepi-prodaljavaneto-na-sankciite-sreshtu-Rusiya", "text": "\r\nГермания ще подкрепи продължаването на действието на санкциите срещу Русия на предстоящата среща на върха на ЕС в Брюксел, каза в Бундестага днес канцлерът Ангела Меркел, цитирана от Ройтерс.\r\n\r\n\r\n\r\n\r\n", "date": "2018.12.12", "title": "Меркел: Германия ще подкрепи продължаването на санкциите срещу Русия"}
{"url": "https://www.novinite.bg/articles/168498/Ansambal-Shevica-iznasya-blagotvoritelen-koncert-v-teatar-Balgarska-armiya", "text": "Фолклорният ансамбъл „Шевица“ ще изнесе благотоворителен концерт в театър „Българска армия“. Събраните средства ще се използват за реставрирането на средновековният православен храм \"Св. Георги Победоносец\" в с. Лютиброд, информира bgonair.bg. Благотворителниет концерт \"Светлина искрица заедно с Шевица\" ще се състои на 16 декември. Щелта на танцьорите е да помогнат за реставрирането на църквата \"Св. Георги Победоносец\" в с. Лютиброд. Храмът съществува от 12 век. Около 40 години храмът е бил без покрив. Покривът вече е ремонтиран, но стенописите са почти унищожени. Идеята на членовете на ансамбъла е да дарят всичко събрано от концерта за възстановяването им, пише ", "date": "2018.12.12", "title": "Ансамбъл „Шевица“ изнася благотворителен концерт в театър „Българска армия“"}
{"url": "https://www.novinite.bg/articles/168463/Oblachno-s-temperaturi-mejdu-2-i-7", "text": "Днес облачността над страната ще е променлива. Само на отделни места в часовете преди обяд в планините и в Североизточна България ще превали слаб сняг. Ще духа слаб до умерен вятър от запад-северозапад, който вечерта в повечето райони ще утихне. Максималните температури ще са между 2° и 7°. В планините облачността ще е променлива, по-значителна в сутрешните часове, когато на отделни места ще превали слаб сняг. Ще духа умерен до силен северозападен вятър. Максималната температура на височина 1200 метра ще е минус 1°, на 2000 метра – около минус 8°.По Черноморието облачността в сутрешните часове ще е значителна и на отделни места по северния бряг ще превали. След обяд облачността ще се разкъса и намалее. Ще духа слаб до умерен вятър от запад-северозапад. Максималните температури ще са между 4° и 7°. Температурата на морската вода е 9°. Вълнението на морето ще е около 2 бала.", "date": "2018.12.12", "title": "Облачно с температури между 2° и 7°"}
{"url": "https://www.novinite.bg/articles/168464/Fandakova-Okolo-20-mln-lv-zalagame-za-rekonstrukcii-na-detski-gradini", "text": "Залагаме около 20 млн. лв. в проектобюджета за 2019 г. за цялостни реконструкции и ново строителство на 15 детски градини в София, като седем от тях вече започнахме. Те са в районите „Красно село“, „Искър“, „Подуяне“, „Лозенец“, „Студентски“, „Триадица“, „Витоша“, „Овча купел“, „Горна баня“, „Люлин“, „Изгрев“. Кметът Фандъкова посети новата сграда на 76-та детска градина „Сърничка“ в ж.к. „Младост 4“. На събитието присъства и зам.-кметът Дончо Барбалов.Тази година открихме пет детски градини, като една от тях е новата сграда на детска градина „Сърничка“ в район „Младост“. „От тази есен 250 семейства и техните деца имаха възможност да изпратят децата си в новата сграда на детската градина, която е за 10 групи, със специален корпус, с многофункционална и спортна зала“ – каза Фандъкова.Близо 4 млн. лв. от бюджета на Столична община са инвестициите, направени в изграждане и обзавеждане на детската градина.Започна строителството на нови седем детски градини в различни райони на София като „Лозенец“, „Витоша“, „Искър“ и др. Провеждат се процедури за избор на изпълнител за изграждането на още две детски градини, които са в районите „Подуяне“ и „Триадица“. Предвижда се през 2019 г. да започне работа по още шест детски градини.В своето изказване кметът Фандъкова благодари за работата по изграждането и развитието на новите детски градини на направленията на зам.-кметовете Ирина Савина и д-р Тодор Чобанов. ", "date": "2018.12.12", "title": "Фандъкова: Около 20 млн. лв. залагаме за реконструкции на  детски градини"}
{"url": "https://www.novinite.bg/articles/168466/Zabranyavat-parkiraneto-po-ul-Aksakov-na-17-dekemvri", "text": "От 08:00 до 19:30 часа на 15.12.2018 г. се забранява престоят и паркирането на пътни превозни средства, с изключение на автомобилите обслужващи мероприятието  на ул. \"Аксаков\" между ул. \"Дякон Игнатий\" и ул. \"Георги Бенковски\" - 2 /две/ паркоместа.„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.12", "title": "Забраняват паркирането по ул. \"Аксаков\"  на 17 декември"}
{"url": "https://www.novinite.bg/articles/168501/MOSV-predstavya-unikalno-svetlinno-shou-v-Sofiya", "text": "Уникално светлино шоу ще има всяка вечер в работните дни от 11 до 21 декември върху фасадата на Национална галерия \"Квадрат 500\" в София, съобщават от Министерството на околната среда и водите.Прожекциите ще бъдат от 18:30 до 19:30 часа. Като всяка от тях продължава 10 минути.Управляващият орган на Оперативна програма „Околна среда 2014-2020 г.“ (ОПОС) е стартирала 3D видео мапинг кампания, която по атрактивен начин за аудиторията представя значимостта на мерките, изпълнявани по програмата за биоразнообразието и опазването на природата.Прожекциите са посветени на каузата за чистотата на водите и опазването на биоразнообразието.Кампанията на ОПОС ще продължи с още две 3D видео мапинг анимации, които ще бъдат прожектирани през пролетта на 2019 г. ", "date": "2018.12.12", "title": "МОСВ представя уникално светлинно шоу в София"}
{"url": "https://www.novinite.bg/articles/168469/Solarna-toplocentrala-moje-da-reshi-ekoproblemi-v-Sofiya", "text": "Австрийска компания и български партньор, в публично-частно партньорство могат да решат екопроблеми в София с реализирането на съвместен проект за слънчева топлоцентрала. Предложението идва в момент, в който Столична община трябва да решава сериозни проблеми със самърсяването на въздуха и други екологични задачи. Предложението е на австрийската компания SOLID и българският й партньор – Институт за нулевоенергийни сгради (ИНЕС). Двете организации са внесли предложение за проучване, проектиране и изграждане на нови топлофикационни мощност, базирани на слънчевата енергия. Проектът се отнася за системата на общинското дружество Топлофикация АД, съобщава technews.bg. Предвижда се да се направи екологична топплоцентрала, която да произвежда енергия от слънцето и да я подава в топлофикационната система на столицата за отопление на блокове и кооперации, пише Такъв проект е на етап проучване в Белград, съобщава GreenTech.bg. От ИНЕС вече имат готовност за направят първата пилотна инсталация в мегаватов мащаб на терен на Топлофикация София. Австрийското дружество пък има готовност за финансиране на слънчевата инсталация с гарантирано изкупуване на слънчевата топлина от „Топлофикация София” (ESCO договор). Условието обаче е да има частично грантово подпомагане от страна на Столична Община. Ако предложението бъде прието то Топлофикация София трябва да включи в системата си малката слънчева топлоцентрала. Тя ще подава допълнително топлинна енергия и ще бъде като „изследователска площадка” за проучване на възможностите за по-мащабно въвеждане на еккологичната технология в София. След отчитане на резултатите от слънчевата топлоцентрала, може да се мисли за проектиране и изграждане на такива топлофикационни системи на база слънчева енергия за новостроящите се квартали на столицата.  ", "date": "2018.12.12", "title": "Соларна топлоцентрала може да реши екопроблеми в София"}
{"url": "https://www.novinite.bg/articles/168465/Organizaciya-na-dvijenieto-zaradi-protest", "text": "От 10:00 до 13:00 часа на 12.12.2018 г. се забранява престоят и паркирането на пътни превозни средства, с изключение на ППС-тата на участниците в протеста на северозападната дъга на пл. \"Св. Александър Невски\" между ул. \"Оборище\" и ул. \"11-ти август\".„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.12", "title": "Организация на движението заради протест"}
{"url": "https://www.novinite.bg/articles/168471/Stroiteli-na-protest-blokiraha-Carigradsko-shose", "text": "Строители излизат на масов протест в сряда. Очаква се над 1000 строителни машини да бъдат спрени по протежение на бул. „Цариградско шосе“ в София. Разполагането на техниката  в платното в посока изхода на града започна в ранните сутрешни часове. Недоволните обещаха, да не блокират трафика по основната пътна артерия на столицата. Поводът за демонстрацията е, че през последните месеци браншът се чувствал използван от опозицията за политически цели. Разпространявали се и недоказани твърдения за корупция в строителството. \"БСП е партията, която ни атакува. Добре е, когато говориш нещо, да имаш данни и факти, а не да ни използваш като политическа дъвка. Това застрашава бранша\", каза в ефира на \"Здравей, България\" председателят на Камарата на строителите у нас Илиян Терзиев.Организацията иска спешни срещи с президента, премиера и председателя на Народното събрание. Ще бъде внесена и подписка в подкрепа на строителните фирми в парламента, президентството и в Министерския съвет, подкрепена от около 53 000 души.", "date": "2018.12.12", "title": "Строители на протест - блокираха  \"Цариградско шосе\""}
{"url": "https://www.novinite.bg/articles/168468/Chistyat-r-Lesnovska-ot-hrasti-i-bitovi-otpadaci", "text": "Започна почистването на коритото на река Лесновска в район Нови Искър, съобщиха от кметството. Дейностите по почистването са в участъка между селата Световрачене и Кубратово. Над 400 м от коритото, от жп-моста, по посока на течението на реката трябва да се почистят. Основната дейност е премахване на храстова и дървесна растителност. Оказа се, че в коритото има изхвърлени и моного битови и строителни отпадъци. Целта е водата да има нормална проходимост, за да не излизаводата от коритото при обилни валежи. Парите са почистването на Лесновска са от бюджета на Столична община с подкрепата на кмета г-жа Йорданка Фандъкова и г-н Красимир Димитров - Директор на дирекция \"Аварийна помощ и превенция\", съобщават от район Нови Искър, пише ", "date": "2018.12.12", "title": "Чистят р. Лесновска от храсти и битови отпадъци"}
{"url": "https://www.novinite.bg/articles/168479/Samolet-s-Karakachanov-kacna-avarijno-vav-Viena", "text": "Самолет с родна правителствена делегация кацна аварийно във Виена, заради спукано стъкло в пилотската кабина.Полетът, който е изпълнявал самолетът на \"България Ер\", е бил от Брюксел до София.\"Пилотите действаха професионално, затова и заслужиха аплодисментите на пасажерите\", каза пред bTV военният министър Красимир Каракачанов.Пътниците били предупредени за аварийното кацане от екипажа на самолета, който действал изключително хладнокръвно в така създалата се ситуация.\"Дойде друг самолет от София да извози пътниците. Само с 5-6 часа закъснение хората се прибраха живи и здрави“, коментира той.Вицепремиерът отбеляза, че в самолета не са усетили, че нещо се случва, а са били предупредени, че ще кацнат аварийно.\"Всички пътуващи бяха спокойни\", настоя той.\"Определено структурите, които отговарят за сигурността, не са занижили вниманието си\", коментира Каракачанов по повод атентата в Страсбург.Според него се атакуват столици и големи градове със символно значение и проблемите с този вид тероризъм са сериозни.", "date": "2018.12.12", "title": "Самолет с Каракачанов кацна аварийно във Виена"}
{"url": "https://www.novinite.bg/articles/168467/Koncert-zatrudnyava-dvijenieto-e-Sofiya", "text": "От 15:00 часа до приключване на концерта на 17.12.2018 г. се забранява престоят и паркирането на пътни превозни средства, с изключение на автомобилите на гостите поканени на концерта и извън местата в режим на платено пракиране  \"служебен абонамент\" на паркинга на пл. \"Кн. Александър I\".„Център за градска мобилност” ЕАД ще осигури специализиран автомобил за принудително преместване на паркирани в нарушение автомобили, само по нареждане на отдел „Пътна полиция” при СДВР, за времето и мястото посочени по-горе, съгласно чл.171, т.5 от Закона за движението по пътищата.", "date": "2018.12.12", "title": "Концерт затруднява движението е София"}
{"url": "https://www.novinite.bg/articles/168473/Taksimetrovi-shofori-otnovo-na-protest", "text": "За втори път в рамките на 2 седмици - такситата в София излизат на протест пред Общината.  Исканията им остават същите - увеличение на минималните цени за километър пробег, актуализация на максималните тарифи, промяна в броя и местата на стоянките в столицата и възможност жълтите коли да се движат в бус лентите. От Националния таксиметров синдикат заявиха, че ако не бъдат чути до края на януари, планират протестите им да станат национални.", "date": "2018.12.12", "title": "Таксиметрови шофьори отново на протест"}
{"url": "https://www.novinite.bg/articles/168483/10-km-e-kolonata-ot-stroitelna-tehnika-po-Carigradsko-dvijenieto-e-normalno", "text": "Около 10 км е колоната от строителна техника на Цариградско шосе в София. Машините са спрели в посока изход на столицата. Засега няма проблеми с движението но възловият столичен булевард, съобщиха граждани. В колоната от машини има и на известната Джи Пи Груп, която ремонтира ул. Граф Игнатиев, отказа се от реконструкцията на трамвайното трасе по бул. Цар Борис III, а прокуратурата я разследва заради злоупотреба с европейски пари. Днес от строителния бранш протестират заради атаките на опозицията срещу тях, пише Основните обвинения са, че строителните фирим, които са изпълнители по проекти, финансирани с евросредства са некачествени. Рано сутринта представител на бранша отрече, че причината е ремонтът на софияската ул. Граф Игнатиев. Той уточни, че опозицията ги използвала за политическа дъвка. Има много неща,  които ни ограничават в ЗОП. Тук сме, защото искаме да създадем правила. Според ЗОП трябва да декларираме подизпълнителите, има пределна цена, която ако не е спазваш те изхвърлят от конкурса, коментира Илиян Терзиев.", "date": "2018.12.12", "title": "10 км е колоната от строителна техника по Цариградско, движението е нормално"}
{"url": "https://www.novinite.bg/articles/168488/NOI-s-nova-elektronna-usluga", "text": "От 12 декември на интернет страницата на Националния осигурителен институт (НОИ) е достъпна нова електронна справка - „Изчисляване на периоди на временна неработоспособност, бременност и раждане по болнични листове и по заявления-декларации“.Тя ще подпомага пресмятането на началната и крайната дата на отпуска за временна неработоспособност и при осиновяване на дете, както и на отпуска при бременност и раждане по зададена дата на термина. Услугата ще послужи и за определяне на начална и крайна дата на отпуските, броя работни или календарни дни през определен период по зададени различни параметри, съобщават от НОИ.Новата справка е със свободен достъп и е предназначена предимно да подпомага органите на медицинската експертиза при издаването на болнични листове, но може да бъде ползвана от длъжностните лица и всички граждани. Тя е достъпна на интернет страницата на НОИ в рубриката „Е-услуги“ /„Справки“/ „Справки със свободен достъп“.", "date": "2018.12.12", "title": "НОИ с нова електронна услуга"}
{"url": "https://www.novinite.bg/articles/168490/Avtobus-gorya-vav-Velingrad", "text": "Автобус е изгорял тази сутрин в квартал „Каменица“ във Велинград, съобщи говорителят на ОД на МВР - Пазарджик Мирослав Стоянов, цитират от агенция \"Фокус\".Стоянов обясни, че първоначалният сигнал е получен към 08.45 часа, за горящ автобус в квартал „Чепино“.„Пожарникарите са отишли там, но се е оказало, че сигналът не е коректен, а горящият автобус е в квартал „Каменица“. Пожарникарите са пренасочени към другия квартал. В превозното средство не е имало хора, бил е само шофьорът. Автобусът е бил на спирка, не е бил в движение. Шофьорът е предприел действия за гасене с пожарогасител, но не е успял. Пожарната е съдействала за потушаване на пожара, но превозното средство е почти напълно изгоряло“, коментира Стоянов.Той уточни, че няма пострадали хора, има засегнат лек автомобил, който е бил близо до автобуса. „Има поражения по фаровете и стоповете. Автобусът е собственост на частна фирма“, допълни Стоянов.", "date": "2018.12.12", "title": "Автобус горя във Велинград"}
{"url": "https://www.novinite.bg/articles/168491/Tejka-katastrofa-zatvori-podbalkanskiya-pat-Sofiya-Burgas", "text": "Тежка катастрофа затвори подбалканския път София - Бургас в района на Мъглиж. Сблъскали са се два леки автомобила, предаде кореспондентът на БГНЕС в региона. Двама души са откарани в старозагорската болница с опасност за живота. Сигналът за инцидента е подаден малко след 10 часа. Лек автомобил Ауди предприема обратен завой, след което е връхлетян от Мерцедес движещ се в същата посока запад - изток. От удара Аудито е смазано до неузнаваемост, както и предницата на другата кола. Водачът на Мерцедеса не е пострадал сериозно, прегледан е на място и е освободен. Движението се отклонява по обходни маршрути. Не е ясно за колко време ще остане затворен пътят.", "date": "2018.12.12", "title": "Тежка катастрофа затвори подбалканския път София-Бургас"}
{"url": "https://www.novinite.bg/articles/168495/Majkite-na-deca-s-uvrejdaniya-prodaljavat-borbata-za-reforma", "text": "Майките на деца с увреждания продължават борбата за реформа чрез Национална гражданска инициатива \"Системата ни убива всички\". В предаването „Преди всички“ на БНР Аделина Банакиева от инициативата обясни:„Този вид гражданска структура, която учредихме, е продължение на процеса за протест и реформи. Смятам, че е по-добре да се легитимираш като гражданска структура, отколкото като партия или като НПО, тъй като това е по-леката структура, към която могат да се причисляват много повече хора. Тази структура ще функционира, докато има нужда от нея. Тя не е безкрайно функционална като структура. Целим конкретни неща и докато те не се случат, тази структура ще функционира“.Трите приети закона не стигат, категорична е Банакиева и обясни: „Тези 3 закона са един фундамент, но той дори сам по себе си не е много стабилен, тъй като той стъпва на периферни неща. Тези неща трябва да бъдат тепърва доработвани и тази кореспонденция да бъде направена между законите наистина адекватно, а не както е в момента“.Банакиева е категорична, че парите, които отиват в „абсурдната“, по думите й, ТЕЛК-система към настоящия момент, са абсурдно големи. Според нея тези пари нито се контролират, нито има ясни правила:„Ресурсите на държавата се изразходват безумно безотговорно и контрол върху това няма. Никой не иска да закрива ТЕЛК. Как ще се нарича, е все едно. Много са реформите и те ще трябва да се осъществяват пряко в работа с хората от ТЕЛК. Ние не искаме война с тях“.", "date": "2018.12.12", "title": "Майките на деца с увреждания продължават борбата за реформа"}
{"url": "https://www.novinite.bg/articles/168482/Zapochva-prodajbata-na-bileti-za-vlakove-po-praznicite", "text": "БДЖ започва предварителна продажба на билети за коледните и новогодишните празници. Хората, които са избрали да пътуват с влак, трябва да знаят, че след изчерпване на седящите места във вагоните, ще бъдат продавани билети за правостоящи, само след като клиентите са се съгласили на това.Във влаковете със задължителна резервация на места ще бъдат допускани до 20 правостоящи във вагоните с купета и до 10 - във вагоните без купета. За празниците от БДЖ осигуряват и допълнителни влакове за основните направления в страната.  ", "date": "2018.12.12", "title": "Започва продажбата на билети за влакове по празниците"}
{"url": "https://www.novinite.bg/articles/168502/Novite-elektrobusi-imat-320-km-probeg", "text": "Шофьорите, които ще карат новите 20 елекробуса в София са минали 3-дневен курс на обучение от китайски специалист. Автобусите ускоряват по-бързо и имат по-добри спирачки. Имат 320 км. пробег и климатична система, заяви пред Столица.bg Александър, който е един от шофьорите на новите автобуси. Днес в 12 часа 20 нови елекробуса бяха паркирани около зала Арена Армеец. Днес следобяд те вече ще бъдат в движение и ще обслужват линиите 9 и 309 в столицата.  \"Екологичният градски транспорт  е един от приоритетите на столична община. Следващата година ще бъдат пуснати общо 162 нови автобуса на природен газ. До преди 4-5 години в София имаше Икаруси, а възрастта на рейсовете беше на 30 години\" каза кметът на София Йорданка Фандъкова на церемонията по предаването на автобусите. Тук пред зала Арена Армеец бе и китайският посланик, тъй като фирмата доставчик на автобусите е китайска. На пристанище Бургас има още 21 нови автобуса на природен газ, а други 60 са вече в София. Пуснатите днес в движение 20 електробуса ще могат да зареждат на изградените 10 единични и пет двойни зарядни станции.  На тържествената церемония присъстваха председателят на СОС Елен Герджиков, зам.-председателя Николай Стойнев и председателя на общинската комисия по транспорт Екатерина Йорданова, пише ", "date": "2018.12.12", "title": "Новите електробуси имат 320 км пробег"}
{"url": "https://www.novinite.bg/articles/168478/Nova-godina-shte-zapochne-s-cenovi-skok", "text": "Новата 2019 г. ще започне с ново щафетно поскъпване на стоки и услуги. Цените вече от месеци са под огромен натиск заради безумно високите стойности на тока, който фирмите купуват от уж свободния пазар.По тази причина за поскъпване се готвят все повече производителите на основни хранителни стоки - от хляб и кисело мляко до колбаси и сладкиши. Задава се и сериозно увеличение на разходите за бита - водата ще поскъпне от 1 януари, като най-сериозен ще е ударът за домакинствата в Ямбол, където цената ще достигне близо 3 лева (2.911 лв. с ДДС). За София планираното повишение е около 9.3% до 2.58 лв. с ДДС. Новите цени, предложени от ВиК дружествата, още не са утвърдени. Комисията по енергийно и водно регулиране трябва да се произнесе по тях окончателно след Коледа. КЕВР трябва да си каже думата и за другото предложение за тарифна корекция - на \"Булгаргаз\", което също ще повлече верижно поскъпване на стоки и услуги. Държавният монополист иска поскъпване на природния газ с 3.5%. От КЕВР уверяват, че това нямало да се отрази на парното и топлата вода. Освен това токът за бита също щял да запази цената си. Но ключовата дума тук е \"засега\".Междувременно бизнесът в България буквално е в шок от непоносимите цени на електроенергията. В рамките на броени седмици токът на \"свободния\" пазар (доминиран от три големи държавни предприятия) поскъпна с около 350%. Расте лавинообразно броят на производствените предприятия от различни браншове, които твърдят, че при тези стойности на еленергията стоката им става непродаваема. Особено притеснени са пекарите. \"10% от стойността на всяка закуска и от стойността на всеки произведен хляб е електрическата енергия. В момента работим на ръба. Поскъпнаха всички продукти. Няма как да сложим по-малко материал, да печем по-кратко или да харчим по-малко електроенергия\", обясни хлебопроизводителят Димитър Бешиков пред „Нова телевизия“.И месопреработвателите са в паника от растящите разходи. Между 13 и 15% от цената на всеки колбас на щанда идва именно от тока. \"Увеличение при колбасите би имало с около 5% от крайната цена. Ако кажем, че един колбас струва 10 лв., то увеличението ще бъде с около 50-60 стотинки\", допълни Атанас Урджанов от Асоциацията на месопреработвателите.Поскъпването на водата е очаквано и е заложено в бизнес плановете на дружествата, но сега ще съвпадне с останалото поскъпване. Увеличението на цената на водата е основно заради новата услуга \"пречистване\".", "date": "2018.12.12", "title": "Нова година ще започне с ценови скок"}
{"url": "https://www.novinite.bg/articles/168508/Bryuksel-otpuska-71-mln-evro-za-speshnata-medicinska-pomosht-v-Balgariya", "text": "\r\n71 милиона евро от фондовете на политиката на сближаване ще финансират подобряването на оборудването, ефективността и достъпността на спешните здравни услуги в България. В рамките на този нов проект, финансиран от ЕС, всички 237 звена на спешната помощ в цялата страна ще могат да подобрят състоянието на спешните си отделения и да ги снабдят с най-съвременно медицинско оборудване.\r\n\r\n\r\n\r\n\r\n\r\n\r\n", "date": "2018.12.12", "title": "Брюксел отпуска 71 млн. евро за спешната медицинска помощ в България"}
