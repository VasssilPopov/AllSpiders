{"url": "http://www.novinite.bg/articles/150126/Maj-otkri-ogan-v-noshten-klub-v-Berlin", "text": "Най-малко един загина, а други трима бяха ранени, след като мъж откри огън в нощен клуб в Берлин. Това обяви в събота германската полиция в своя \"Туитър\" акаунт.По данни на полицейските власти инцидентът се е случил в квартала \"Хоеншьонхаузен\", където се намира зловещия затвор на Щази, превърнат днес в историческият музей.", "date": "2017.09.16", "title": "Мъж откри огън в нощен клуб в Берлин"}
{"url": "http://www.novinite.bg/articles/150138/Zadarjaha-s-narkotici-sina-na-ubitiya-vav-Vinogradec", "text": "Синът на убития в края на август ресторантьор Наско Тонкев във Виноградец е арестуван в петък вечерта за разпространение на наркотици, научи NOVA.При организираната спецоперация на криминалисти от Пазарджик са задържани четирима души. Трима от тях ще бъдат освободени, а Димитър Тонкев остава в ареста за 72 часа.В момента на залавянето Тонкев е притежавал амфетамини. Групата е пътувала в две коли, като едната е карал Димитър, под въздействие на синтетичната дрога, намерена при претърсването.Разследването срещу него е започнало в средата на август.Бащата на момчето – Наско Тонкев, бе прострелян и загина на място на 31 август при празнуване на рожден ден на 6-годишно момче в ресторанта му. За престъплението бе арестуван бившият председател на Общинския съвет в Септември Лазар Влайков, който е собственик на пистолета, с който е стреляно.Все още не е изяснено дали смъртоносният изстрел е произведен от детето, каквато беше първоначалната версия, или от друг участник в празненството.", "date": "2017.09.16", "title": "Задържаха с наркотици сина на убития във Виноградец"}
{"url": "http://www.novinite.bg/articles/150124/Hose-se-usili-do-uragan-ot-parva-stepen", "text": "Отслабналият до тропическа буря ураган Хосе отново набра сила и се превърна в ураган първа категория, съобщи Националният център на САЩ за ураганите, цитиран от ДПА.Придружаващите ветрове са с пориви до 120 км в час. По данни на метеоролозите Хосе се придвижва на северозапад със скорост от 16 км в час и се очаква да достигне във вторник или сряда крайбрежието на Ню Джърси. Хосе може да засегне и Ню Йорк.", "date": "2017.09.16", "title": "Хосе се усили до ураган от първа степен"}
{"url": "http://www.novinite.bg/articles/150131/Rajanear-shte-otmenya-mejdu-40-i-50-poleta-dnevno", "text": "Ирландската авиокомпания \"Райънеър\" съобщи, че ще отменя между 40 и 50 полета дневно през следващите шест седмици до края на октомври, за да \"подобри точността си\", предаде Франс прес.Нискотарифната компания посочи, че \"нивото на точността й е спаднало с около 80 процента\" през първите две седмици на септември заради стачки, неблагоприятни метеорологични условия и задължителните отпуски на пилотите и екипажите.Райънеър е изпратила имейли до първите засегнати пътници, които имат право да избират между връщане на парите или отстъпка в цената на билета при смяна на полета.", "date": "2017.09.16", "title": "\"Райънеър\" ще отменя между 40 и 50 полета дневно"}
{"url": "http://www.novinite.bg/articles/150137/Otvoriha-za-dvijenie-magistralata-ot-Pirot", "text": "В събота сутрин бе пусната за движение магистралната отсечка от град Пирот до българската граница - част от Коридор №10, съобщава БГНЕС.Пътят е с дължина малко над 30 км. Източната част на Коридор №10 от Ниш до българската граница е дълъг общо 86.9 км.Сръбският президент Александър Вучич съобщи, че до края на тази година ще бъде построена почти цялата част от източната посока на Коридор №10, с изключение на отсечката от Банцарево до Цървена река. Тя ще бъде готова през май 2018 г.„Тогава ще имаме цяла магистрала до българската граница. Когато българите построят своята част, ще имаме магистрала до Истанбул\", каза още Вучич.Маршрутът на Коридор №10 минава от Залцбург – Любляна – Загреб – Белград – Ниш – Скопие – Велес – Солун.Клон A: Грац – Марибор – ЗагребКлон B: Будапеща – Нови Сад – БелградКлон C: Ниш – София – Пловдив – Димитровград— Истанбул по коридор IVКлон D: Велес – Прилеп – Битоля – Лерин – Игуменица. ", "date": "2017.09.16", "title": "Отвориха за движение магистралата от Пирот"}
{"url": "http://www.novinite.bg/articles/150129/Srednovekoven-turnir-i-strelba-s-lak-v-centara-na-Sofiya", "text": "Средновековен турнир и стрелба с лък в центъра на София. Започва Втория Софийски средновековен фестивал.Автентичен военен лагер, бойни демонстрации, средновековни занаяти, реконструкции на костюми и въоръжение. Това са само част от атракциите, които предстоят.", "date": "2017.09.16", "title": "Средновековен турнир и стрелба с лък в центъра на София"}
{"url": "http://www.novinite.bg/articles/150140/Ima-zadarjan-za-atentata-v-London", "text": "Британската полиция задържа 18-годишен младеж, за който се предполага, че е свързан с атентата в лондонското метро, предадоха Асошиейтед прес и Ройтерс.Мъжът е бил арестуван в района на град Дувър, в района на Ламанша, съобщи Нийл Басу, висш национален координатор на контратерористичната дейност.\"Въпреки, че сме доволни от постигнатия напредък, разследването продължава и равнището на заплаха остава \"критично\", подчерта той.Мъжът е бил задържан за разпит по силата на законите за борба с тероризма. Не са му предявени официални обвинения и самоличността му не се разкрива", "date": "2017.09.16", "title": "Има задържан за атентата в Лондон"}
{"url": "http://www.novinite.bg/articles/150127/Carkvata-pochita-Sveta-Lyudmila-Cheshka", "text": "На 16 септември църквата почита Света Людмила Чешка.Света Людмила Чешка e родена в Мелник, Чехия около 860 г. Людмила е омъжена за Борживой I, първият християнски княз на Чехия. Людмила и Борживой са кръстени около 871 г. от епископ Методий при двора на княз Святополк I във Велеград.След завръщането си заедно управляват над седем години.След смъртта на княза и неговият син Вратислав,  женен за християнка, която поддържа езическит етрадиции, Людмила започва да действа като регент на внука си Вацлав.По инициатива на съпругата на Вратислав през нощта на 15 срещу 16 септември 921 г. двама убийци се втурват в покоите на Людмила. Тя е удушена на 60-годишна възраст от езическата аристокрация.Людмила става мъченица и е канонизирана през 1143-1144 г.Имен ден празнуват Людмил и Людмила.", "date": "2017.09.16", "title": "Църквата почита Света Людмила Чешка"}
{"url": "http://www.novinite.bg/articles/150134/KAT-proveryava-za-kolani-i-detski-stolcheta-v-kolata", "text": "Масови проверки на КАТ по пътищата. Фокусът е използването на предпазни колани и други средства за безопасност.Поводът Европейския ден без загинали на пътя - 21 септември.През следващите дни ще се проверява и дали водачите ползват системи за подсигуряване на децата в колите, а при мотористите употребата на защитни каски.Акцията започва едновременно във Варна, Пловдив и София.От началото на годината войната по пътищата е отнела 440 живота, ранените са близо 6000.", "date": "2017.09.16", "title": "КАТ проверява за колани и детски столчета в колата"}
{"url": "http://www.novinite.bg/articles/150135/Izdirvat-atentatora-ot-londonskoto-metro", "text": "Най-малко 22-ма души пострадаха при взрив в лондонското метро. Експлозията във вагон на станция \"Парсънс Грийн\"  е причинена отсамоделно взривно устройство. Полицията разглежда атаката като терористичен акт. В британската столица бяха въведени засилени мерки за сигурност, а премиерът Тереза Мей свика извънредно заседание на комитета „Кобра”.Взривът е избухнал в 8.20 часа тази сутрин във вагон  на един от влаковете в района на метростанция \"Парсънс грийн\" в Югозападен Лондон.  ", "date": "2017.09.16", "title": "Издирват атентатора от лондонското метро"}
{"url": "http://www.novinite.bg/articles/150130/21-godishno-momiche-zagina-pri-chelen-sblasak", "text": "21-годишна шофьорка загина при челен сблъсък на главния път София – Варна край ловешкото село Микре, съобщиха за Дарик от пресцентъра на Областната дирекция на МВР – Ловеч.Пътният инцидент станал около 9.30 ч. Момичето, което е родом от Ловеч, но е с адресна регистрация в столицата, шофирало лек автомобил „Алфа Ромео”, когато се ударило с идващия насреща „Фолксваген”, управляван от 37-годишен мъж. Младата жена починала на място, а водачът на другата кола е в болница, но без опасност за живота. По данни на очевидци той има множество наранявания.Причините за катастрофата са в процес на изясняване. Движението по път I-4 в района на с. Микре е временно ограничено, информират от пресцентъра на Агенция „Пътна инфраструктура”. Има обходни маршрути: за пътуващите в посока Варна – през с. Микре, а за София – път III-307 (Микре – Угърчин) – общински път до с. Сопот.", "date": "2017.09.16", "title": "21-годишно момиче загина при челен сблъсък"}
{"url": "http://www.novinite.bg/articles/150132/Stanishev-Ne-razglejdam-Rusiya-kato-zaplaha-za-sigurnostta-ni", "text": "„Властта винаги трябва да внимава във формулировките и позициите. Аз не разглеждам Русия като сериозна заплаха за сигурността ни”,  каза Сергей Станишев, лидер на ПЕС.\"Много българи няма как да забравят приноса на Русия за освобождението на България. Това не значи, че в един или друг момент България и Русия няма да имат разминавания или сблъсъци за политически интереси\", заяви още политикът.По думите му всяка голяма страна има своите интереси навсякъде, това важи и за САЩ, Русия и други големи евространи. „Под една или друга форма всяка страна се опитва да повлияе върху външната политика и отношението на други политически въпроси. Добре знаете, че и САЩ имат влияние, интереси и механизми за въздействие. Знаете и за европосланици, преминали границата в своите изказвания относно България\", аргументира се Станишев.За него най-важно е да се води диалог с Русия. „Факт е, че ЕС и НАТО имат сериозен проблем с Русия относно Крим, но преминаването на границите, когато едва ли не всичко става истерично и не се води диалог, е вредно за интересите на ЕС, в това число и на България”, смята той. „Аз винаги съм бил за политически диалог\", изтъкна Станишев.Запитан за мнението му за речта на Юнкер, според когото България и Румъния трябва да влязат в Шенген и да приемат еврото, той заяви, че това е добра новина за България. „Тези послания на Юнкер са дават добра перспектива за България. Въпросът е дали ние ще се възползваме от това\".", "date": "2017.09.16", "title": "Станишев: Не разглеждам Русия като заплаха за сигурността ни"}
{"url": "http://www.novinite.bg/articles/150133/Kitaj-predupredi-SASht-da-sprat-zaplahite-kam-Severna-Koreya", "text": "Китайският посланик в САЩ Цуй Тянкай призова Вашингтон да се въздържа от отправяне на заплахи към Северна Корея, която вчера извърши изпитание с поредната балистична ракета, предаде Ройтерс.Пред репортери в посолството на Китай посланикът заяви: \"Честно казано, смятам, че САЩ трябва да направят нещо повече от това, което правят, за да има реално и ефективно международно сътрудничество по въпроса. Те трябва да се въздържат от повече заплахи. Трябва да намерят ефективни начини за подновяване на диалога и на преговорите\", подчерта китайският дипломат.", "date": "2017.09.16", "title": "Китай предупреди САЩ да спрат заплахите към Северна Корея"}
{"url": "http://www.novinite.bg/articles/150123/Ochakva-ni-goresht-den", "text": "В събота отново ще е слънчево, а около и след обяд горещо. В сутрешните часове на места в източните райони ще има краткотрайна мъгла или ниска облачност. Максималните температури ще бъдат между 31 и 36 градуса. Това показва прогнозата за времето на НИМХ към БАН.Вятърът и в Дунавската равнина ще се ориентира от изток-югоизток и в източните райони ще е предимно умерен. Атмосферното налягане е и ще се задържи малко по-ниско от средното за септември.Над планините ще бъде слънчево, около и след обяд топло. Ще духа до умерен югозападен вятър. Максимална температура на височина 1200 метра ще са около 26 градуса, на 2000 метра – около 17 градуса.Над Черноморието в сутрешните часове ще има краткотрайна мъгла или ниска облачност, но около и след обяд ще бъде слънчево. Ще духа умерен вятър от изток-югоизток.Максимални температури на въздуха ще са 26-27 градуса. Температурата на морската вода е 22-24 градуса, на север от нос Калиакра - около 20 градуса. Вълнението на морето ще е около 2 бала.", "date": "2017.09.16", "title": "Очаква ни горещ ден"}
{"url": "http://www.novinite.bg/articles/150139/Pojar-v-ukrainski-leten-lager", "text": "Две момиченца загинаха, а трето е обявено за изчезнало след пожар, опустошил летен лагер в пристанищния град Одеса, предаде Франс прес, цитирайки властите.Пожарът е избухнал снощи в дървена сграда, където децата са спели, като бушува два часа, преди да бъде изгасен. Три момиченца на възраст от 8 до 12 години бяха обявени за изчезнали, но по-късно пожарникарите откриха сред развалините овъглените тела на две от тях, съобщава украинската служба за извънредни ситуации. Продължава издирването на третото дете. Две други деца са били приети в болница.Полицията започна разследване, за да изясни причините за пожара. ", "date": "2017.09.16", "title": "Пожар в украински летен лагер"}
{"url": "http://www.novinite.bg/articles/150136/Golyamoto-chistene-v-Balgariya-zapochna", "text": "Днес в страната се провежда най-мащабната доброволческа инициатива - \"Да изчистим България заедно”, организирана от бТВ. Екипът на телевизията и приятели запретват ръкави за историческа акция на 16-километровото трасе от язовир Бебреш по продължението на прохода Арабаконак – най-голямата до този момент в историята на кампанията.Доброволци и звездни посланици на кампанията ще чистят още и на любими места за отдих в София.В голямото чистене се включи и президентът Румен Радев, и министри.", "date": "2017.09.16", "title": "Голямото чистене в България започна"}
{"url": "http://www.novinite.bg/articles/150128/Bojko-Borisov-Blizo-11-e-povishenieto-na-dohodite-v-stranata", "text": "От началото на годината имаме близо 11% повишение на доходите в страната. Надявам се в Девин да надминат 30%, защото хората го заслужават. Това каза премиерът Бойко Борисов на откриването на реконструиран топлопровод за минерална вода в Девин, предаде „Фокус“.„Надявам се работодателите в района да направят така че хората да остават тук с по-високи заплати и по-добри доходи. Факт е, че се увеличава туристическият поток, трябва и обслужване, което да отговаря на високите задачи, които си поставяме“, обясни той.„Медиите много обичат да говорят за фалшиви новини. Девин имаше фалшив спа туризъм. Благодаря на Стефан Шарлопов, че го каза. Лъжехме хората, че ги лекуваме с минерална вода, а тя - чешмена“,коментира Бойко Борисов.„Пожелавам на Девин в следващите години да се развие, защото минералната вода е изключителна. Рекламата и всичко, което този град заслужава, да се направят“, посочи премиерът. „Сега спокойно можем да поканим туристи от цял свят и да кажем: „Елате не само да видите красотите на природата, но и да се лекувате“.", "date": "2017.09.16", "title": "Бойко Борисов: Близо 11% е повишението на доходите в страната"}
