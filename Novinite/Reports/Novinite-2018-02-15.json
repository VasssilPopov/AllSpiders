{"url": "http://www.novinite.bg/articles/156654/GERB-vnasya-signal-v-prokuraturata-za-narusheniya-v-obshtina-Zlatica", "text": "ГЕРБ внася сигнал в прокуратурата за нарушения в община Златица, съобщиха членове на партията на брифинг в парламента. Те цитираха доклад на Агенцията за държавна финансова инспекция от края на 2014 г. за извършена финансова инспекция на общината и на кмета от БСП Магдалена Иванова.С постановление на Министерския съвет по времето на правителството на Пламен Орешарски са отпуснати 2,1 млн. лева за довършване на училището в Златица. При възлагането на строително-монтажните работи кметицата на БСП не е провела процедура по Закона за обществените поръчки, което е констатирано като нарушение, каза депутатът от ГЕРБ Александър Иванов. Според него е притеснително някой да се разпорежда еднолично с такъв обществен ресурс.От ГЕРБ посочиха, че при започване на строителните работи не е избран строителен надзор, което също било нарушение. От партията посочиха също, че според одиторите не е защитен финансовият интерес на община Златица, тъй като е платено без да бъде установена годността на строително-монтажните работи.Кметицата била санкционирана за нарушенията, но в доклада не била посочена паричната стойност. БСП управлява в 33 от 265 общини в България, каза Антон Тодоров и посочи, че до ГЕРБ са достигнали \"писъци\" на населението от тези общини. \"Време е за освобождаване на община Златица от БСП и компания\", коментира той.", "date": "2018.02.15", "title": "ГЕРБ внася сигнал в прокуратурата за нарушения в община Златица"}
{"url": "http://www.novinite.bg/articles/156646/Zadarjaha-maj-darjal-v-plen-39-godishna-jena-nyakolko-meseca", "text": "27-годишен е задържан в РУ-Кърджали за противозаконно лишаване от свобода на 39-годишна жена, съобщиха от пресцентъра на ОД на МВР. Потърпевшата успяла да се отскубне вчера сутринта и потърсила помощ в полицията. При незабавни издирвателни действия мъжът е установен и задържан.По първоначални данни принудителният плен продължил няколко месеца. Жертвата била държана в жилище в Кърджали, като върху нея било оказвано физическо насилие.По случая е образувано досъдебно производство по чл.142а, ал.4 за противозаконно лишаване от свобода, което е продължило повече от две денонощия и е било осъществено по начин мъчителен и опасен за здравето на пострадалата.Работата продължава разследващ полицай в РУ-Кърджали.", "date": "2018.02.15", "title": "Задържаха мъж държал в плен 39-годишна жена няколко месеца"}
{"url": "http://www.novinite.bg/articles/156638/Donald-Tramp-osadi-domashnoto-nasilie", "text": "Президентът на   осъди домашното насилие, нарушавайки мълчанието си, след като по-рано защити бившия си сътрудник Роб Портър, обвинен от бившите си съпруги в , предаде Асошиейтед прес.\"Напълно се противопоставям на домашното насилие и тук всеки го знае. Това дори почти не трябва да бъде казвано. Така че сега го чувате, но всички вече го знаете\", заяви държавният глава.В края на миналата седмица Тръмп похвали Портър, бивш секретар на Белия дом, отговарящ за персонала, а след това с туит хвърли сянка на съмнение върху обвиненията.Две бивши съпруги на Портър го обвиниха във физически, словесен и емоционален тормоз. Едната от тях разказа, че той я душил и удрял през петгодишния им брак. Другата се оплака, че е била обиждана от него по време на техния меден месец.", "date": "2018.02.15", "title": "Доналд Тръмп осъди домашното насилие"}
{"url": "http://www.novinite.bg/articles/156643/Germaniya-Sarbiya-da-priznae-Kosovo-ako-iska-v-ES", "text": "Признаването на независимостта на Косово от Сърбия е ключово условие, ако Белград иска да се присъедини към Европейския съюз. Това заяви германският външен министър Зигмар Габриел на съвместна пресконференция с косовския премиер Рамуш Харадинай.„Ако Сърбия иска да стане член на ЕС, върховенството на закона е основно условия, както и приемането на косовската независимост“, каза ръководителят на германската дипломация, цитиран от БГНЕС.„Това е главното условие, за да се присъедини към Европа“, подчерта Габриел и добави, че е изпратил по-рано същото послание на властите в Белград.Сърбия се надява да се присъедини към Съюза през 2025 г., датата определена от Брюксел в публикуваната неотдавна стратегия, която предвижда включването на Западните Балкани към общността, отбелязва Ройтерс. Сръбските власти се надяват, че признаването на Косово няма да бъде ключово условие за членството. Министърът на отбраната Александър Вулин заяви, че Белград и Прищина трябва да разделят Косово.Габриел заяви, че Германия ще помогне на Косово да бъде признато от петте държави в ЕС, които още не са сторили това – Испания, Румъния, Кипър, Гърция и Словакия. Причината е, че те се притесняват от териториални претенции от съседни държави или отцепване на територии. Косово обяви независимост на 17 февруари 2008 г. Тя е призната от САЩ и повечето държави от ЕС.", "date": "2018.02.15", "title": "Германия: Сърбия да признае Косово, ако иска в ЕС"}
{"url": "http://www.novinite.bg/articles/156645/V-Avstraliya-zabraniha-seksa-mejdu-ministri-i-podchinenite-im", "text": "Австралийският премиер поиска официална забрана на секса между министри и техни подчинени, след като неговият заместник направи „шокиращата грешка“ да се замеси в любовна афера с прессекретарката си, за която в последствие се разбра, че е бременна от него, съобщава БГНЕС.Малкълм Търнбул съобщи за поправката в кодекса за поведение на министри на извънредна пресконференция, по време на която отправи сериозна критика към заместника си Барнаби Джойс за това, че е „унизил и причинил огромна болка“ на жена си и четирите си деца.„Барнаби направи шокираща грешка с това, че е имал любовна афера с млада негова асистентка“, заяви той. „Не съм тук, за да давам уроци по морално държание, но за всички е ясно, че подобни действия не водят до нищо добро и в никакъв случай не са приемливи във времената, в които живеем.“50-годишният Джойс е под сериозен натиск, след като връзката му с неговата бивша прессекретарка, 33-годишната Вики Чемпиън, стана публично достояние.Това доведе до множество обвинения за нарушаване на основни министерски правила за държание, както и до призиви Джойс да подаде оставка. Премиерът Търнбул заяви, че почивката ще позволи на Джойс да „помисли за неговата собствена позиция.“ На хартия той може да бъде уволнен от премиера, но това би довело до проблем в отношенията между управляващата коалиция, която се състои от Националната и Либералната партии в Австралия, където членове са съответно Джойс и Търнбул.", "date": "2018.02.15", "title": "В Австралия забраниха секса между министри и подчинените им"}
{"url": "http://www.novinite.bg/articles/156651/Bivshiyat-gracki-premier-sadi-nastoyashtiya", "text": "Бившият гръцки премиер Андонис Самарас заведе дело срещу настоящия премиер Алексис Ципрас заради участието на името му в случая с фармацевтичната компания \"Новартис\".Самарас обвини Ципрас, че е отговорен за зле съшия заговор срещу неговото име, съобщава БГНЕС.\"Обвиненията са чиста клевета. Те ги скалъпиха набързо след протеста за Македония. В моменти, когато Гърция е изправена пред големи предизвикателства и заплахи, те се опитват да лъжат народа“, каза бившият лидер на „Нова демокрация“.Според него целият случай е политически. Ако обвиненията минат, всяко бъдещо правителство „ще може да използва фалшиви лъжесвидетели, за да унищожи политическите си опоненти“.„Това би било краят на демокрацията у нас. Ципрас няма да наложи режим \"Мадуро\" в Гърция“, категоричен е Самарас. Той е един от десетимата политици, чиито имена са посочени в разследването по случая с швейцарската компания \"Новартис\" за подкуп и злоупотреба със служебно положение. ", "date": "2018.02.15", "title": "Бившият гръцки премиер съди настоящия"}
{"url": "http://www.novinite.bg/articles/156636/Trima-zadarjani-za-ubijstvoto-na-danachniya-shef-Ivo-Stamenov", "text": "Трима души са били задържани при полицейска операция по подозрение, че са участвали в убийството на началника на отдел \"Фискален контрол\" в НАП Иво Стаменов. Това съобщиха запознати с разследването източници пред Тема. Тримата мъже са били арестувани при спецакция на МВР на територията на три града - Приморско, Бургас и София. В момента всички заподозрени са в спецпрокуратурата в столицата. 43-годишният Иво Стаменов бе прострелян на 18 декември м.г. в центъра на София - на ул. \"Дунав\" в близост до кръстовището с ул. \"Московска\", докато шофираше личния си автомобил - джип БМВ Х3. Данъчният шеф е бил причакан и прострелян от упор на метри от входа на детска градина. Стаменов бе приет във Военномедицинска академия в критично състояние и бе опериран два пъти, като му бяха прелети десетки сакове с кръв и плазма. Той имаше поражения в десния бял дроб и големите кръвоносни съдове в областта. Въпреки триседмичните усилия на медиците да го спасят, Стаменов издъхна на 12 януари.", "date": "2018.02.15", "title": "Трима задържани за убийството на данъчния шеф Иво Стаменов"}
{"url": "http://www.novinite.bg/articles/156657/200-krastovishta-v-stolicata-migat-s-umni-svetofari", "text": "Цистема за управление на трафика, на превозните средства, информационни табла на спирките за градски транспорт - част от стъпките, които София вече е изминала по пътя към \"умен град\".Почти на 200 кръстовища в столицата имат система за управление на трафика. Голяма част от тях са снабдени с умни светофари с датчици, които отчитат натовареността на движението.Те са монтирани в асфалта и изпращат сигнали до контролера, който преценява колко време да държи зелената светлина.Мигащото зелено също е част от системата за управление на трафика - предупреждава, че предстои смяна на сигнала.Бутоните на пешеходните светофари осигуряват възможно най-дълго зелен сигнал за преминаващите, независимо от информацията, която датчиците на колите дават.Неслучайно първите усилия, които общината полага, за да превърне София в умен град, са свързани с транспорта и пътищата.На въпроса кое е най-важното нещо, което искате да бъде направено в града ви, 50% от хората по света посочват първо транспорта. Веднага след това е сигурността. Затова това са двете основни насоки, върху които се е фокусирала компанията \"Телелинк\", пише \"24 часа\".Тя разработва проект за умен град в столицата с партньорството на Ел Джи и корейска компания, чиито собственик е общината в Сеул. Всички решения ще бъдат базирани на облачната платформа на \"Майкрософт\" - \"Ейжър\".Билетчето за градски транспорт например ще се купува чрез приложение за смартфон. Ще има информация и кога ще дойде автобусът.Хората, които не работят със смартфони, ще си вземат хартиено билетче с QR код, който се чете от същите валидатори, които ще разчитат билета и от екрана на телефона.Технологията ще предоставя данни на общината колко са пътуващите и колко са платили билет. Статистиката показва, чи при въвеждането на подобна система приходите от билети скача до 20%.", "date": "2018.02.15", "title": "200 кръстовища в столицата мигат с \"умни\" светофари"}
{"url": "http://www.novinite.bg/articles/156647/Makarov-e-otkritoto-orajie-v-kolata-pri-dvata-trupa-v-Pamporovo", "text": "\"Макаров\" е откритият пистолет в скута на 48-годишния Антон Бояджийски, който бе открит мъртъв с огнестрелна рана в главата. До него на предната седалка в лек автомобил \"Ауди ТТ\" с три огнестрелни рани бе трупът на 41-годишната Николина Попова.Мунициите, които са нарамени в автомобила отговарят на намереното оръжие. Информацията бе потвърдена от зам.-окръжният прокурор на Смолян Недко Симов. От полицията още вчера съобщиха, че пистолетът е незаконно притежаван. Тиражира се дори версия, че оръжието е и със заличени номера. Взети са натривки за наличие на барут от ръцете и на двете жертви и до седмица се очаква да станат ясни резултатите от тях.Според разследващи тези доказателства са основни за случая. \"Резултатите ще бъдат обработвани от експерти на МВР-Смолян и това ще позволи те да бъдат готови по-рано от обикновеното\", добави Симов. Той отново уточни, че ще се правят и други експертизи, с които да се докаже дали намереният пистолет е и оръжието на престъплението. Във вторник, малко преди полунощ, труповете на мъж и жена бяха открити в автомобил, спрял извън пътя, в участъка между Пампорово и Стойките. 41-годишната жена е застреляна с два куршума в гърдите и един в главата.Смъртта на мъжа, който е бил на 48 години, е настъпила след изстрел в главата. Двамата са били жители на Пловдив, имали са връзка, посочиха още вчера от полицията. Двамата имали по едно дете от предишни бракове. жената била разведена, а мъжът бил вдовец. Тя работила в банков клон на Пампорово от два дни. Приятелят й, който бил музикант, пристигнал специално, за да се видят, гласи първоначалната версия.", "date": "2018.02.15", "title": "„Макаров“ е откритото оръжие в колата при двата трупа в Пампорово"}
{"url": "http://www.novinite.bg/articles/156629/Oblachnostta-otnovo-shte-se-uvelichi", "text": "Днес още преди обяд облачността отново ще се увеличи и в следобедните часове ще е значителна. Само на отделни места в крайните южни райони е възможно да превали слабо. Ще духа слаб, преди обяд в Северна и Източна България до умерен вятър от запад-северозапад. Максимални температури между 4° и 9°, в София около 3°.Атмосферното налягане ще се повишава и ще бъде по-високо от средното за февруари.Над планините ще е предимно облачно, на отделни места в южните планински райони ще превали слаб сняг. Ще духа умерен вятър със западна компонента, който след обяд ще започне да се ориентира от юг. Максималната температура на височина 1200 метра ще е около 0°, на 2000 метра – около минус 5°.По Черноморието облачността ще се увеличи и ще бъде предимно значителна. Преди обяд ще духа до умерен вятър от запад-северозапад, който след обяд ще се ориентира от североизток и ще отслабва. Максималните температури ще са 7-9°, температурата на морската вода е 5-7°. Вълнението на морето ще е 2-3 бала.", "date": "2018.02.15", "title": "Oблачността отново ще се увеличи"}
{"url": "http://www.novinite.bg/articles/156630/Roditeli-izlizat-na-protest-sreshtu-nasilieto-v-detskite-gradini-i-uchilishtata", "text": "Родители се събират пред сградата на столичната община срещу насилието в детските градини и училищата.Протестът е в подкрепа на внесените в парламента 14 предложения за промени в образователната ни система от Национален инициативен комитет за качествена и иновативна образователна система, съобщава БНТ.Родителите настояват за мандатност на директорите в детски градини и училища, поставяне на видео наблюдение, като и повишаване заплатите на учителите и тяхното ранно пенсиониране. Протестиращите ще настояват за граждански контрол при подаване на сигнали за нередност.Подобни протести се проведоха миналата седмица в няколко градове в страната. Според родителите поставянето на камери няма да реши проблемите изцяло, но това е първата важна крачка, която трябва да бъде направена.След изезлите наяве случаи с насилие над деца столичният кмет Йорданка Фандъкова обеща да бъдат поставени камери във всяка детска градина, в която родители и персонал постигнат съгласие. Средствата за видеонаблюдениет още бъдат осигурени от общината. Според Фандъкова видеонаблюдението е възможност „не само да се контролира, но и да се превентира” насилието над деца.", "date": "2018.02.15", "title": "Родители излизат на протест срещу насилието в детските градини и училищата"}
{"url": "http://www.novinite.bg/articles/156644/Zadarjaha-maj-opital-se-da-podkupi-policai", "text": "Мъж на 30 години е задържан за подкуп на полицаи, съобщи ОД на МВР - Хасково. Сутринта днес около 3 часа на изхода от Димитровград за Стара Загора пътни полицаи са спрели за проверка микробус, съобщава БТА.В хода на проверката те са установили, че пътникът на предната седалка до водача е без предпазен колан. За да избегне съставянето на акт по Закона за движение по пътищата, мъжът от сливенското село Кермен предложил на полицаите Атанас Ангелов и Даниел Славов от РУ Димитровград две банкноти от по 50 лева. Последвало е задържането му до 24 часа по образуваното бързо производство.", "date": "2018.02.15", "title": "Задържаха мъж, опитал се да подкупи полицаи"}
{"url": "http://www.novinite.bg/articles/156635/Protestirashtite-za-Pirin-izlizat-s-tri-novi-iskaniya", "text": "Три нови искания са включени в седмия пореден протест в Пловдив в защита на Национален парк „Пирин“. Първото е оставката на Валери Симеонов като вицепремиер. Организаторите се обосновават с прокарваната от негова страна правителствена политика срещу гражданското общество и природата и публичните призиви за насилие и дискриминация. Второто искане е отхвърляне на внесените поправки в Закона за горите, които, според природозащитните организации, разрешават сечта и бетонирането в горите. Допълнително те настояват за отделяне на контролния орган (Изпълнителна агенция по горите) от „брадвата“ (Министерство на земеделието и храните) и забрана на износа на обла дървесина от държавните гори. Третото ново искане е отхвърляне на промените в Закона за опазване на земеделските земи, които улесняват урбанизацията им, както и разследване на заменките по Черноморието. Досегашните три искани, които се запазват, са за отмяна решението на Министерски съвет от 28 декември 2017 г., с което бяха приети промени, отварящи за строителство Национален парк „Пирин“, за оставка на министъра на околната среда и водите Нено Димов, който – цитирам: „саботира основната функция на екоминистерството – да опазва природните богатства на България“, за обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество.    Освен в Пловдив, протест днес ще има в още 10 български града, както и в три британски – Лондон, Глазгоу и Бристъл.Има промяна в мястото, на което ще се проведе протестът – вместо на пл. „Съединение“, пловдивчани и гостите на града се събират на пл. „Стефан Стамболов“ (пред общината). Часът се запазва – 18.30. ", "date": "2018.02.15", "title": "Протестиращите за Пирин излизат с три нови искания"}
{"url": "http://www.novinite.bg/articles/156658/Biatlonistite-ni-s-dobro-predstavyane-na-20-km-v-Pongchang", "text": "Българските биатлонисти направиха много добро състезание в индивидуалната дисциплина на 20 километра на турнира по биатлон на олимпийските игри в Пьонгчанг.Най-напред от нашите се класира Владимир Илиев, който завърши 19-и с изоставане от 2:22.1 минути с три грешки в стрелбата. Красимир Анев се нареди 25-и, след като беше без грешка в първите три стрелби, но пропусна една мишена при последното си посещение на рубежа. Анев е на 2:38.0 минути след победителя.Благодарения на доброто си представяне днес Илиев и Анев се класираха за участие в масовия старт.Димитър Герджиков е 43-и с три грешки и на 4:08.2 минути, а Антон Синапов е 71-и с 5 грешки и пасив от 6:44.6 минути.Йоханес Тингес Бьо (Норвегия) спечели първа олимпийска титла в кариерата си, след като триумфира в състезанието. 24-годишният Бьо, който е трикратен световен шампион, пропусна две мишени в четирите стрелби и измина трасето за 48:03.8 минути.Втори се класира Яков Фак (Словения), който повали всичките 20 мишени и финишира на 5.5 секунди зад Бьо. За Фак това е втори олимпийски медал след бронза в спринта във Ванкувър 2010.Бронзовото отличие спечели Доминик Ландертингер (Австрия), който също стрелба без грешка и остана на 14.2 секунди от победителя. Австриецът печели четърти медал от олимпийски игри в кариерата си. Той има две сребърни и едно бронзово отличие, след като стана втори в спринта в Сочи 2014 и има сребро и бронз с щафетата на Австрия от Ванкувър 2010 и Сочи 2014.Защитаващият титлата си от Сочи 2014 Мартен Фуркад (Франция) водеше убедително след първите три стрелби, в които повали всичките 15 мишени, но на последната стрелба от прав пропусна последните два изстрела и това го извади от тройката. Фуркад, Световният шампион Лауел Бейли (САЩ) завърши 51-и, а олимпийският шампион от Ванкувър 2010 Емил Хегле Свендсен (Норвегия) остана на десето място.крайно класиране, биатлон, 20 км индивидуално, мъже:1. Йоханес Тингес Бьо (Норвегия) - 48:03.8 минути (1+0+0+1 грешки в стрелбата)2. Яков Фак (Слования) - на 5.5 секунди (0+0+0+0)3. Доминик Ландертингер (Австрия) - на 14.2 секунди (0+0+0+0)4. Себастиан Самеелсон (Швеция) - на 29.1 секунди (0+0+1+0)5. Мартен Фуркад (Франция) - на 42.4 секунди (0+0+0+2)6. Бенямин Вегер (Швейцария) - на 48.6 секунди (1+0+0+0)- - -19. Владимир Илиев (България) - на 2:22.1 минути (0+1+1+1)25. Красимир Анев (България) - на 2:38.0 минути (0+0+0+1)43. Димитър Герджиков (България) - на 4:08.2 минути (2+0+1+0)71. Антон Синапов (България) - на 6:44.6 минути (0+2+0+3)След състезанието Владимир Илиев заяви, че се е чувствал добре по трасето, но трите допуснати грешки са много за индивидуалната дисциплина на 20 км в биатлона на олимпийските игри в Пьончан.\"Чувствах се много добре по трасето, ските бяха отлични. Имах шанс да се боря с най-добрите. За мен беше добра стрелба, но три грешки са много за това състезание\", каза Илиев в интервю за Евроспорт България.", "date": "2018.02.15", "title": "Биатлонистите ни с добро представяне на 20 км в Пьонгчанг"}
{"url": "http://www.novinite.bg/articles/156652/Patriarhat-na-kraka-za-pogrebenieto-na-dyado-Dobri", "text": "Патриарх Неофит пристигна в село Байлово за погребението на дядо Добри, който почина в понеделник, информира \"24часа\". Десетки свещенослужители и стотици миряни са в храма на селото, за да се простят с добрия старец. Той ще бъде погребан в двора на църквата точно до постройката, в която е живял в последните години от живота си.\"Той не искаше да го възхваляваме, а да запали в нас вярата в Господ\", каза духовник след опелото.\"По човешки скърбим за края на земния път на новопреставилия се дядо Добри\".Това се казва в обръщение на на Българския Патриарх и Софийски митрополит Неофит по повод кончината на дядо Добри (Добре Добрев), което бе цитирано от БГНЕС.\"Обични в Господа чеда на светата ни Църква,По човешки скърбим за края на земния път на новопреставилия се дядо Добри (Добре Добрев) и се молим Бог да приеме душата му в селенията на праведните. Там е мястото, което Бог е приготвил за всички, които Го обичат, а знаем, че той обичаше най-много от всичко Господ Иисус Христос и Му служеше с чисто сърце. Чистите по сърце са блажени, защото те ще видят Бога (срв. Мат. 5:8). Затова вярваме, че Христос ще го приеме пред лицето си като истински безсребърник, който за последните 30 години дари всичко, което притежаваше и което събираше пред храмовете в страната. Помним го като най-големия дарител на Патриаршеската ни катедрала “Св. Александър Невски”, както и на няколко други храмове и манастири.Народът го наричаше “светецът от Байлово” не само заради безкористното му служение и даряване, а и заради чистото изповедание и живеене на праотеческата ни българска православна вяра. Верността му към Църквата и нейните повели беше вярност на праведник, а “споменът за праведника ще пребъде благословен” (Притч.10:7). Така и ще го помним и ще се молим за душата му – праведният безсребърник, който изпълни Божиите повели, без да промени или изкриви дори една буква от Св. Писание и Св. Предание, верен на Църквата и Отечеството си и неуморен в добрината си.Нека споменът за него ни носи не скръб и тъга, а радост и надежда, че в България светостта и добротворството не са изчезнали, но Бог по молитвите на Св. Богородица и всички светии ще ни дарява и за в бъдеще с благодатните си дарове!Бог да прости новопреставения дядо Добре!\"  ", "date": "2018.02.15", "title": "Патриархът - на крака за погребението на дядо Добри"}
{"url": "http://www.novinite.bg/articles/156653/Protestat-za-Pirin-pred-MOSV-veche-po-obed", "text": "Десетки граждани дойдоха пред Министерството на околната среда и водите, за да се включат в демонстрация в подкрепа на Национален парк „Пирин”. Акцията този път се провежда в средата на деня, а не вечерта.Участниците настояват за отмяна на решението на МС от 28 декември, с което се разширява ски зоната над Банско и се улеснява строежът на втори лифт.„Зелените” активисти настояват още исканите от ГЕРБ и „Обединени патриоти” промени в Закона за горите (с които ски писти ще се строят и без изваждане на земята под тях от горския фонд) да бъдат оттеглени, а преодолелите президентско вето текстове, с които се регламентира строителството в земеделски земи – отменени.Протестиращите искат и разследване на заменките по морето.Традиционно вече те поискаха и оставките на ресорния министър Нено Димов и вицепремиера Валери Симеонов, който по-рано влезе в пряко конфронтация с недоволните от плановете за парк „Пирин”.Тази вечер ще има протести в и други градове.", "date": "2018.02.15", "title": "Протестът за Пирин пред МОСВ – вече по обед"}
{"url": "http://www.novinite.bg/articles/156656/Samneniya-za-antraks-v-selo-v-Severna-Balgariya", "text": "Съмнения за антракс в село Надарево, област Търговище. Започнала е ваксинация на всички възприемчиви животни в селото - общо 302 говеда, 162 овце, 33 бивола и 23 кози. Случаят с едно болно животно - крава от фермата на земеделски производител от селото е от сряда, каза за БТА директорът на Областната дирекция по безопасност на храните  д-р Анелия Цонева.Собственикът на болната крава отглежда още 75 животни, уточни тя. Наложена е забрана за движение на животните извън двора на фермата.Взета е проба от кравата, която е изпратена в референтна лаборатория в София. В началото на следващата седмица се очакват да пристигнат резултатите. ", "date": "2018.02.15", "title": "Съмнения за антракс в село в Северна България"}
{"url": "http://www.novinite.bg/articles/156633/Montirat-panik-butoni-v-detska-gradina-sled-napadenie-na-roditel", "text": "Детска градина в Пазарджик монтира паник бутони след като учителка била нападната от гневен баща на дете от групата й. Това съобщи директорката на детско заведение „Валентина Терешкова“ Живка Спасова.Инцидентът станал миналия месец, но служителите още не могат да преодолеят страха си екшънът да не се повтори, затова била взета допълнителната мярка за сигурност.Родителят бил ядосан, че детето му се заразява с вируси в градината. Вдигнал скандал и обвинил персонала, че приемат болни деца, затова и неговото се разболява. А инцидентът станал по време на грипната епидемия, когато по разпореждане на РЗИ контролът бил двойно по-стриктен. Мъжът крещял, обиждал, псувал, в кулминацията на гнева си размахал и юмруци. Учителката успяла да отскочи встрани, а при удара той счупил вратата.Колегите на нападнатата възпитателка едва успели да приберат децата навътре в помещенията, за да не виждат изстъпленията на развилнелия се мъж и да не се изплашат. Успели сами да тушират напрежението. Повикали и полиция.Отзовалият се на място квартален полицай ги посъветвал да се подаде жалба до Районното управление на МВР. В разговор със служителите на реда обаче се разбрало, че няма никакви гаранции, че при следващо нападение ще може веднага да бъде изпратена патрулка, преди някой да е пострадал. Затова още на следващия ден били монтирани паник-бутони във всяка от групите. При критична ситуация те ще подават сигнал до Радио СОТ, а докато охранителите идват към градината, ще алармират и полицията, за да се гарантира по-бърза реакция и по-сигурна защита.След извънреден педагогически съвет детето на агресивния мъж е изключено от детското заведение.Детска градина в Пазарджик монтира паник бутони след като учителка била нападната от гневен баща на дете от групата й. Това съобщи директорката на детско заведение „Валентина Терешкова“ Живка Спасова. ", "date": "2018.02.15", "title": "Монтират паник бутони в детска градина след нападение на родител"}
{"url": "http://www.novinite.bg/articles/156639/Dnes-e-pogrebenieto-na-Sveteca-ot-Bajlovo", "text": "Днес е погребението на Дядо Добри, известен и като Светеца от Байлово.Земният път на дядо Добри ще завърши в двора на църквата „Св. Св. Кирил и Методий” в родното му село.Той почина на 13-и февруари на 103-годишна възраст.Дядо Добри е роден е на 20 юли 1914 г. в село Байлово. Баща му загива в Първата световна война и майка му отглежда сама децата си. Детството и ученическите си години дядо Добри не помни. Венчава се през 1940 г. – време, в което България участва във Втората световна война. При една от бомбардировките над София снаряд пада в близост до него и почти го лишава от слух. С жена си има четири деца, две от които надживява.През годините дядо Добри се отделя от материалните аспекти на живота и се посвещава изцяло на духовното. Именно тази нова посока в живота и примерът, който дава впоследствие с щедростта и аскетизма си, карат мнозина да го наричат „Светецът от Байлово“.Около 2000 г. решава да дари всичките си имоти на църквата. Почти всеки ден Добре Добрев ходеше пеша или с автобус до София и пред вратите на храм-паметника \"Свети Александър Невски\" или църквата \"Свети Седмочисленици\" и събираше в една пластмасова чаша пари, които след това даряваше до стотинка. През 2009 година дядо Добри дари 35 700 лв. на ПКСХП \"Св. Александър Невски\" и така стана най-големият дарител на Патриаршеската катедрала.", "date": "2018.02.15", "title": "Днес е погребението на Светеца от Байлово"}
{"url": "http://www.novinite.bg/articles/156631/Temenujka-Petkova-na-sreshta-za-Yujniya-gazov-koridor-v-Baku", "text": "Министърът на енергетиката  ще участва в четвъртата среща на  за изграждане на , която се провежда днес в Баку.Газовият коридор ще свързва Европа и Азебрайджан. Страната ни очаква да договори получаването на азерски газ от 2020 г., а това ще спомогне за газификацията на голяма част от домакинствата. Азербайджан разполага с огромни резерви от синьото гориво. Ако те бъдат бъдат доставяни, ще се подсигури енергийната сигурност на Европа. В същото време предлаганата пазарна цена е най-ниската възможна.", "date": "2018.02.15", "title": "Теменужка Петкова на среща за Южния газов коридор в Баку"}
{"url": "http://www.novinite.bg/articles/156632/Radev-na-dva-120-godishni-yubileya-dnes", "text": "Президентът Румен Радев присъства на два 120-годишни юбилея днес. Единият е на БТА, а другият – на Съюза на математиците в България, който също навършва толкова. Радев ще посети Българската телеграфна агенция по повод 120-ата й годишнина. Държавният глава ще присъства на редакционния съвет на БТА и ще приветства журналистите по случай юбилея. Събитието ще се състои от 11:00 часа Президентът ще се срещне с генералния директор Максим Минчев и с представители на ръководството на агенцията.По-късно, от 16:00 часа, Радев ще присъства на тържественото отбелязване на 120-годишнината от създаването на Съюза на математиците в България. Празничната церемония ще се състои в Големия салон на Българската академия на науките (ул. „15 ноември“ №1).", "date": "2018.02.15", "title": "Радев на два 120-годишни юбилея днес"}
{"url": "http://www.novinite.bg/articles/156634/Radev-se-sreshtna-s-ministara-na-vanshnite-raboti-na-Republika-Makedoniya", "text": "Президентът Румен Радев се срещна с министъра на външните работи на Република Македония Никола ДимитровДържавният глава Румен Радев се срещна на „Дондуков“ 2 с министъра на външните работи на Република Македония Никола Димитров в рамките на посещението му в България за участие в неформалния съвет на министрите на външните работи на Европейския съюз и страните кандидати за членство.Румен Радев и Никола Димитров обсъдиха широк спектър от теми, като българският държавен глава потвърди подкрепата на страната ни за европейската и евроатлантическата интеграция на Република Македония.Президентът Радев поздрави Никола Димитров по случай размяната на ратификационни грамоти на Договора за приятелство, добросъседство и сътрудничество днес с българския министър на външните работи Екатерина Захариева, с което ще завърши формалната процедура за влизане сила на двустранното споразумение.", "date": "2018.02.15", "title": "Радев се срещна с министъра на външните работи на Република Македония"}
{"url": "http://www.novinite.bg/articles/156637/Dneven-horoskop-za-chetvartak", "text": "Не се опитвайте да държите всичките си вещи на едно място. Така вероятността да загубите нещо е още по-голяма. Ако се случи нещо подобно, тогава ще го мислите.Освен ако нямате купчина важна работа днес можете да се отдадете на мечти за това, което би могло да бъде. По-близо сте до осъществяването им, отколкото си мислите.Поемете дълбоко дъх, няколко пъти, преди да вземете важно решение днес. Може да нямате цялата нужда информация, за да отговорите веднага. А и може да се окаже, че не е добра идея.Вижте повече на : ", "date": "2018.02.15", "title": "Дневен хороскоп за четвъртък"}
{"url": "http://www.novinite.bg/articles/156640/GERB-iskat-ostavkata-na-Jablyanov-kato-zam-predsedatel-na-NS", "text": "ПГ на ГЕРБ призовава Валери Жаблянов да понесе политическа отговорност като подаде оставка от поста зам.-председател на Народното събрание. Това заяви депутатът от ГЕРБ Тома Биков в декларация от името на ПГ, предаде репортер на БГНЕС.Ако исканата оставка не бъде подадена в рамките на работния ден, още утре в 9.00 часа народните представители от ГЕРБ ще започнем събиране на подписи за официално искане на оставката му като зам.-председател на парламента. От изявление на представители на ПГ на БСП стана ясно, че зам.-председателят на Народното събрание Валери Жаблянов е автор на скандалната фраза, поместена в официална позиция на БСП, според която „Народният съд“ е „необходимо и неизбежно правосъдие“, каза Биков.Той заяви, че ГЕРБ приветства решението на ръководството на БСП да оттегли тази оскърбителна за целия български народ теза от официалния си документ.„Валери Жаблянов не за първи път коментира по циничен начин събития, които са нанесли тежки рани върху голяма част от българското общество. Само преди 2 седмици той се опита да осуети отдаването на почит с едноминутно мълчание към жертвите на тоталитарния режим“, коментира Тома Биков. Според него поведението на Валери Жаблянов е неприемливо и несъвместимо с поста зам.-председател на Народното събрание. ", "date": "2018.02.15", "title": "ГЕРБ искат оставката на Жаблянов като зам.-председател на НС"}
{"url": "http://www.novinite.bg/articles/156648/Blasnaha-maj-i-jena-na-avtobusna-spirka-v-Targovishte", "text": "Възрастни мъж и жена са били блъснати от автомобил, докато чакали на автобусна спирка в квартал „Въбел“ в Търговище. Инцидентът е станал малко след 9:00 ч. тази сутрин.До инцидента се стигнало след сблъсък между две коли, които са се движили в посока от Търговище към Попово през квартал „Въбел“. Колите се ударили след неправилно предприета маневра „изпреварване“ от страна на единия автомобил.В резултат на сблъсъка едната кола излязла в ляво от пътното платно и се блъснала в спирка на градския транспорт. Блъснати били и жена на 78 години и мъж на 91, които чакали автобус.Двамата пострадали са откарани в областната болница в Търговище, където и в момента им се оказва медицинска помощ. Според лекарите, няма опасност за живота им.Водачите на двата автомобила са изпробвани за евентуално наличие на алкохол в издишания от тях въздух. Пробите им са отрицателни. До приключване на огледа на местопроизшествието и разчистването на пътя, преминаващите автомобили ще ползват обходен маршрут по други улици в квартал „Въбел“.", "date": "2018.02.15", "title": "Блъснаха мъж и жена на автобусна спирка в Търговище"}
{"url": "http://www.novinite.bg/articles/156642/12-sedmici-do-Wings-for-Life-World-Run-2018", "text": "15.02.2018 г., София. Точно 12 седмици остават до световното бягане Wings for Life World Run. Това са седмиците, в които бегачите ще могат да се подготвят, за да бъдат в оптимална форма за събитието на 6-и май.Дистанции за бягане, упражнения за издръжливост, бързина и сила, тренировъчни планове – такива насоки ще могат да ползват всички, които искат да се включат в бягането зад каузата – да се намери лек против гръбначните увреждания.Всички детайли за тренировъчния план ще бъдат споделяни на  и на страницата  във Фейсбук.Бягането в София ще се осъществи с помощта на мобилното приложение Wings for Life App Run, чрез което бегачите могат да следят активността си през всичките дни до събитието и през цялата година.Wings for Life World Run App може да бъде инсталирано на всяко мобилно устройствос Android или iOS. Освен че ще стартира виртуалната кола-прихващач на 6 май, приложението може да бъде използвано и за задаване на тренировъчен режим, следене на индивидуални резултати, постигнати по време на тренировки и задаване на цел за конкретната тренировка.12-те седмици до световното бягане за глобалната кауза гръбначните увреждания да станат напълно лечими са тези, в които започват най-усилените тренировки. Целта – постигане на възможно най-добър резултат, който ще бъде включен в световната ранглиста измежду всички, включили се в събитието навсякъде по света.През 2017, най-голямо разстояние, преди да бъде настигнат от колата-прихващач, избяга полякът Бартош Олшевски – 88.24 км.Миналата година в България каузата бе подкрепена от множество спортисти, параолимпийци и известни личности, като се очаква и тази година да се включат и да приемат каузата на фондацията.През 2018 Wings for Life World Run ще се проведе на 6-и май, започвайки по едно и също време на повече от 50 различни локации по света – 11:00 часа UTC, 14:00 часа в България.ЗА ФОНДАЦИЯТАИПОЛЕЗНИ ВРЪЗКИ: За фондация Wings for Life/ „Крила за живот“: / „Крила за живот“ е неправителствена изследователска фондация, основана през 2004 година от Дитрих Матешиц и двукратния световен шампион по мотокрос - Хайнц Кинигаднер.Целта на фондацията е да намери лек за гръбначните увреждания, които засягат повече от 3 милиона души по света, парализирани вследствие на травма, и 130 000 нови пациенти всяка година, пострадали вследствие на пътно-транспортни произшествия или спортни травми. „Крила за живот“ финансира 82 изследователски проекта в световен мащаб и работи заедно със световно известни и уважавани институти като Cambridge University (Великобритания), Harvard Medical School (САЩ), Karolinska Institute (Швеция), Шарите Берлин (Германия).Събитие във Фейсбук: Официален сайт на фондацията: Официален сайт на световната кауза Wings for Life World Run:     ", "date": "2018.02.15", "title": "12 седмици до Wings for Life World Run 2018"}
{"url": "http://www.novinite.bg/articles/156655/NATO-sazdava-voenen-Shengen", "text": "Министрите на отбраната на страните от НАТО са постигнали съгласие за създаването на своеобразен „военен Шенген“ в европейските граници на Алианса, съобщи за руската информационна агенция РИА Новости дипломатически източник от Брюксел.Предложението е съгласувано в рамките на втория ден от министерската среща в Брюксел. Военните министри на Алианса са одобрили създаването на команден щаб за прехвърляне на сили в Европа, съобщава \"Фокус\". Първи идеята предложи бившият командващ Сухопътните войски на САЩ в Европа генерал-лейтенант Бен Ходжис.Той заяви, че съюзническите войски и военната техника в Европа трябва да може да придвижват „толкова бързо, колкото и мигрантите“. Съгласно думите на Ходжис, към настоящия момент получаването на разрешение за придвижване на войски и въоръжения е „удивително сложен процес в редица страни“.Американският генерал даде пример с преместването на военнослужещи от Полша в Германия, за което се изисква предварително уведомление в срок от пет дни преди началото на движението на войските. Източникът разкрива, че предложението за „военен Шенген“ е подкрепено от редица страни, сред които Литва, Естония и Нидерландия.  ", "date": "2018.02.15", "title": "НАТО създава \"военен Шенген\""}
{"url": "http://www.novinite.bg/articles/156649/GERB-davat-zaden-za-Istanbulskata-konvenciya", "text": "Засега ГЕРБ се отказва от Истанбулската конвенция. Документът няма да бъде предложен за гласуване, преди да бъдат разяснени целите му. Необходимо е първо обществото да постигне съгласие, че това е документ срещу домашното насилие и че той е необходим. Това коментира в студиото на „Здравей България” началникът на политическия кабинет на министър -председателя, Румяна Бъчварова. По думите й, напрежението по темата между партньорите в управляващата коалиция вече е туширано. ", "date": "2018.02.15", "title": "ГЕРБ дават заден за Истанбулската конвенция"}
{"url": "http://www.novinite.bg/articles/156641/Parlamentat-othvarli-porednoto-veto-na-Rumen-Radev", "text": "Парламентът отхвърли ветото на президента Румен Радев върху промените в Закона за посевния и посадъчния материал.Държавният глава не е съгласен с промяната на предназначението на земеделските земи.Според Радев тези правила не изпълняват конституционното задължение на държавата за особена закрила на земята и не гарантират промяна на предназначението на обработваемите земи само по изключение при доказана нужда.", "date": "2018.02.15", "title": "Парламентът отхвърли поредното вето на Румен Радев"}
{"url": "http://www.novinite.bg/articles/156650/GERB-vnasya-signal-v-prokuraturata-za-narusheniya-v-obshtina-Zlatica", "text": " внася сигнал в прокуратурата за  в община , съобщиха членове на партията на брифинг в парламента. Те цитираха доклад на Агенцията за държавна финансова инспекция от края на 2014 г. за извършена финансова инспекция на общината и на кмета от БСП Магдалена Иванова.С постановление на Министерския съвет по времето на правителството на  са отпуснати 2,1 млн. лева за довършване на училището в Златица. При възлагането на строително-монтажните работи кметицата на БСП не е провела процедура по Закона за обществените поръчки, което е констатирано като нарушение, каза депутатът от  Александър Иванов. Според него е притеснително някой да се разпорежда еднолично с такъв обществен ресурс.От  посочиха, че при започване на строителните работи не е избран строителен надзор, което също било нарушение. От партията посочиха също, че според одиторите не е защитен финансовият интерес на община , тъй като е платено без да бъде установена годността на строително-монтажните работи.Кметицата била санкционирана за та, но в доклада не била посочена паричната стойност. БСП управлява в 33 от 265 общини в България, каза Антон Тодоров и посочи, че до  са достигнали \"писъци\" на населението от тези общини. \"Време е за освобождаване на община  от БСП и компания\", коментира той. ", "date": "2018.02.15", "title": "ГЕРБ внася сигнал в прокуратурата за нарушения в община Златица"}
