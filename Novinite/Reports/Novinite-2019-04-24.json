{"url": "https://www.novinite.bg/articles/174594/Parkirame-bezplatno-v-sinya-i-zelena-zona-po-praznicite", "text": "Зоните за почасово паркиране в София няма да работят в празничните дни от 26-ти до 29-ти април, както и на 1-ви и 6-ти май, съобщиха от Центъра за градска мобилност (ЦГМ).В същото време, през работните дни, водачите на автомобили, които паркират на забранени места в районите на \"синя\" и \"зелена\" зона, ще бъдат предупреждавани за нарушението със стикери. Ако шофьорите не са преместили автомобилите си те ще бъдат вдигани с „паяк“ по разпореждане на инспектор на ЦГМ или на полицай.Санкцията е насочена към шофьорите, които си позволяват да паркират в района на кръстовище или на уличното платно, което е в нарушение на Закона за движение по пътищата. До момента те подлежаха на санкция само от полицията. Със заповед на кмета на Столичната община се разшириха правомощията на Центъра за градска мобилност за по-бързо действие срещу нарушителите и вече има 10-членен екип, който действа като „служба за контрол“.Служителите, които към момента контролират заплащането на паркирането в зоните, ще отговарят и за паркираните в нарушение на Закона за движение по пътищата автомобили, като първо ще залепят съобщение на предното стъкло, че предстои вдигане и откарване на колата в наказателен паркинг, дори ако водачът си е платил престоя, а след това ще изпращат сигнал до диспечера в ЦГМ. Той ще преценява кога да дойде „паяк“ – в зависимост от това на коя улица е колата и колко пречи на движението. Самата процедура на репатрирането ще става след изричното разпореждане на инспектор от ЦГМ или полицай от „Общинска полиция“.Във времето до идването на „паяка“, водачът има възможност да се информира от стикера, да премести колата и да избегне санкцията. Целта е шофьорът да разбере, че е нарушител, а не веднага да се налагат санкции. Зоната за платено паркиране е разделена на пет сектора. Всеки ден в един от тези сектори контролът ще бъде засилен – с повече контрольори и „паяци“.", "date": "2019.04.24", "title": "Паркираме безплатно в \"синя\" и \"зелена\" зона по празниците"}
{"url": "https://www.novinite.bg/articles/174596/Dimitar-Ivanov-Apartamentgejt-ne-e-samo-politicheski", "text": ", каза в пред bTV финансистът Димитър Иванов.Той е идентификацията на мизерията на българския политически елит, каза още Иванов.„Не може 30 години страната ни да е на последно място в ЕС по жизнен стандарт, а стандартът на управляващите да се е вдигнал десетки пъти”, коментира той. а трябва да се изрази със законодателни мерки, със спазване на законодателството в областта на борбата с престъпленията, във финансовата система, с прането на пари, каза още финансистът.„Който се опитва да минава по тангентата само на вътрешнополитически проблеми, няма да бъде успешен в европейската кампания. Защото ние в момента какво правим- ЕС не е някаква стагнираща институция, той се променя, той се променя във всеки един мандат на днешна Европа”, обясни Иванов., той е разкъсан и фрагментиран – Brexit е едно начало.„И тези четири огромни проблема са следните –  дали и как ЕС трябва да преориентира своята икономическа политика, директно го видяхме този проблем, свързан с пакета „Мобилност”, коментира още Димитър Иванов. са свързани с това как да комбинираме своите икономически цели, с целите на своята европейска сигурност. Ние имаме икономически интереси в ЕС, обаче ни се налага да слагаме санкции на страни, които могат да задоволят тези икономически интереси, смята финансистът.Според него  е проблемът как да се предпази ЕС да стане икономически пленник на американските външнополитически приоритети.„, може би най-важното – по какъв нов конституционен модел да се преориентира в своето развитие ЕС? Пълно мълчание в тази кампания от всички политически групи в България по тези основни четири фундаментални проблема”, каза още финансистът.", "date": "2019.04.24", "title": "Димитър Иванов: \"Апартаментгейт\" не е само политически"}
{"url": "https://www.novinite.bg/articles/174599/Cacarov-razporedi-proverka-na-vsichki-kashti-za-gosti-finansirani-ot-ES", "text": "\r\nГлавният прокурор Сотир Цацаров възложи на ГД \"Национална полиция\" извършване на проверка за ползването им по предназначение на всички къщи за гости на територията на страната, финансирани от Европейския земеделски фонд. Проверка е възложена и за придобитите с финансова помощ от ЕС автомобили, съобщиха от прокуратурата.\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n\r\n", "date": "2019.04.24", "title": "Цацаров разпореди проверка на всички къщи за гости, финансирани от ЕС"}
{"url": "https://www.novinite.bg/articles/174600/Borisov-Utre-otivame-v-UNSS", "text": "\r\nУтре в 11 часа заедно с представители на МРРБ, финансовото и образователно министерство, ще отидем в УНСС. Това обяви премиерът Бойко Борисов в началото на правителството заседание по повод напрежението в университета.\r\n\r\nВчера стана ясно, че учебното заведение е заплашено от фалит, заради обещано, но неполучено финансиране от държавата за строителството на нов учебен корпус. Парите, които държавата е трябвало да даде на ВУЗ-а, са около 7,5 млн. лева – по 2,5 млн. лева за всяка година,откакто се изгражда крилото.\r\nПроектът е съфинансиран и с европейски средства, които са 4,5 млн. лева, получени предварително. Премиерът съобщи още, че днес министрите ще гласуват и отпускане на пари за заплатите на свещениците.\r\n“Първо ще минем точка 6 от дневния ред. Всъщност това са парите на вероизповеданията, Светия Синод, мюфтийството, за всички останали. Днес на Велика сряда да могат и свещениците да си получат заплатите така, както е по закон\", обяви Борисов.\r\n", "date": "2019.04.24", "title": "Борисов: Утре отиваме в УНСС"}
{"url": "https://www.novinite.bg/articles/174581/Prezidentat-Rumen-Radev-se-sreshtna-s-medicinski-specialisti", "text": "Здравеопазването е сред основните приоритети на всяка просперираща държава. Протестните действия на медицинските специалисти и неудовлетвореността на пациентите в България показват, че здравният модел трябва да бъде преосмислен. Това заяви държавният глава Румен Радев на среща с представители на Инициативния комитет, който организира  протести в цялата страна с настояване за спешни действия за  преодоляване на неравенствата в системата на здравеопазването. „Настоявахме за тази среща, защото имаме доверие в президентската институция и очакваме морална подкрепа“, отбелязаха на срещата представителите на протестиращите медицински сестри, фелдшери, акушерки и физиотерапевти. Според тях настоящият модел на здравеопазване е порочен, защото поставя основен акцент върху активното лечение, а дейностите за профилактика и грижите за долекуване на практика не съществуват. „Здравната система има интерес българинът да е болен, защото пациентите генерират приходи“ – така обобщиха оценката си за здравеопазването в България медицинските специалисти.Те увериха, че протестните им действия не са насочени единствено и само за по-високи заплати, но и за промяна на модела, така че да не са принудени да напускат страната, а да могат да се грижат пълноценно за българските пациенти. Медицинските специалисти споделиха също за натиска, който се упражнява върху тях от страна на работодателите им заради активната позиция в протестните действия. „Настояваме също за промени в Закона за съсловните организации, които да регламентират правото на представителство за всяко съсловие сред медицинските специалисти“, заявиха гостите по време на срещата. По думите на държавния глава Румен Радев е необходимо в центъра на здравната система да бъде поставен човекът и неговото здраве, а не печалбата от болестите на пациента. Президентът заяви подкрепата си за справедливите искания на медицинските специалисти и се ангажира да съдейства за разрешаване на проблемите в рамките на своите правомощия.", "date": "2019.04.24", "title": "Президентът Румен Радев се срещна с медицински специалисти"}
{"url": "https://www.novinite.bg/articles/174603/SO-shte-premahva-nezakonni-postrojki-v-Orlandovci-po-ukazaniya-na-Karakachanov", "text": "Вицепремиерът Красимир Каракачанов е дал указания да се започне производство по установяване и премахване на незаконни постройки в кв. „Орландовци“ – по протежение на улиците „Дан Колов“, „Лавандула“ и ул. „Сините камъни“. Това съобщават от пресцентъра на ВМРО. Заместник министър-председателят е сезиран за проблема от живущи в кв. „Орландовци“. Гражданите са представили подписка от 517 души, които посочват, че в посочената територия се формира незаконно поселище, кварталът се превръща в гето. Проблемът е от години и положението е нетърпимо. Жители на района се оплакват от влошаване на качеството на живот и от зачестилите престъпления – посегателства над личността, грабежи, домови кражби, разпространение на наркотици и хулигански прояви. В оплакването се посочва също така, че от години в незаконните постройки се населват приходящи лица без да имат основание да обитават въпросните терени и сгради.Вицепремиерът Каракачанов е изпратил подписката до кмета на Столична община с настояване да се извърши незабавна проверка, да се установи броят и видът на незаконните постройки и да се започне премахването им. В отговор „Общински строителен контрол“ при Направление „Архитектура и градоустройство“ образува проверка и възлага започването на процедурата по установяване и премахване на незаконните постройки във формиралото се гето.Отделно от това Красимир Каракачанов разпорежда на заместник-председателя на ПК „Обществен ред и сигурност“ в СОС Карлос Контрера да извърши проверка. В резултат Контрера е установил, че в годините има значителен брой оплаквания и проблеми в района на улиците „Дан Колов“, „Лавандула“ и „Сините камъни“ в кв. „Орландовци“.За установеното Карлос Контрера внася сигнал до директора на СДВР, в който се иска да се усилят патрулите по линия на патрулно-постовата дейност и да се започне специализирана полицейска операция по линия на противодействие на разпространението на наркотици. В писмото се настоява също МВР да даде уверения, че ще бъде взето отношение и ще се предприемат мерки за противодействие на криминалната активност, произтичаща от гетото.", "date": "2019.04.24", "title": "СО ще премахва незаконни постройки в „Орландовци“ по указания на Каракачанов"}
{"url": "https://www.novinite.bg/articles/174611/MS-odobri-20-770-000-lv-kato-chast-ot-darjavnata-subsidiya-za-2019-g-veroizpovedaniyata-v-stranata", "text": "Правителството одобри допълнителни разходи по бюджета на Министерския съвет за 2019 г. в размер 20 770 000 лв. за 2019 г. в размер 20 770 000 лв. за държавната субсидия за тази година по чл. 28, ал. 2, т. 2 от Закона за вероизповеданията.От тях 15 000 000 лв. са за източноправославното вероизповедание, което е остатък от държавната субсидия за 2019 г., и 5 770 000 лв. са за мюсюлманското вероизповедание. Средствата по бюджета на Министерския съвет ще се осигурят за сметка на предвидените разходи по централния бюджет и чрез преструктуриране на разходите и/или трансферите по централния бюджет за 2019 г., съобщиха от правителствената пресслужба.През 2018 и 2019 г. бяха приети изменения и допълнения на Закона за вероизповеданията, с които се въведе нов ред на финансиране от държавата на регистрираните вероизповедания в страната. С разпоредбите на чл. 28 от закона бяха определени критерии, съгласно които ежегодно със закона за държавния бюджет трябва да се одобрява разпределението на държавната субсидия за регистрираните вероизповедания. Заради това, че Законът за държавния бюджет на Република България за 2019 г. беше приет преди промените в Закона за вероизповеданията, с параграф 19 към преходните и заключителни разпоредби на изменителния закон е предвидено за тази година Министерският съвет да одобри държавната субсидия за вероизповеданията по чл. 28, ал. 2, т. 2 от Закона за вероизповеданията, а именно за източноправославното и мюсюлманското вероизповедание.", "date": "2019.04.24", "title": "МС одобри 20 770 000 лв. като част от държавната субсидия за 2019 г. вероизповеданията в страната"}
{"url": "https://www.novinite.bg/articles/174616/Rumen-Petkov-vrachi-pismo-na-premiera-Bojko-Borisov-s-nastoyavane-za-generalni-promeni-v-otnosheniyata-na-stranata-ni-sas-Severna-Makedoniya", "text": "Председателят на КП „Коалиция за България“ и на ПП АБВ Румен Петков проведе среща с министър-председателя Бойко Борисов, на която му връчи писмо с настояване за генерални промени в отношенията на страната ни със Северна Македония. На срещата присъстваха водачът на листата на „Коалиция за България“ за участие в изборите за членове на Европейския парламент проф. Боян Дуранкев, доц. Боряна Бужашка и академик Георги Марков.„Настояваме МС да даде ясен мандат на нашата част от Съвместната мултидисциплинарна експертна комисия по исторически и образователни въпроси, а именно кои са основните въпроси на преговорите и да им се постави ясна задача какво следва да постигнат. Считаме, че силното за България решение е да се премине към анекс на сега съществуващия Договор за добросъседство или нов договор. В договора основополагащ елемент следва да бъде разбирането за обща история, която се основава на българско държавно самосъзнание за преобладаващата част от населението на Северна Македония“, каза пред медиите след срещата Румен Петков.Петков предостави на министър-председателя сборника „Илинденско-Преображенското въстание 1903 през погледа на европейските дипломати” и настоя тази книга да бъде връчена на всички наши евродепутати в следващия Европейски парламент и да отстояват позициите, които много ясно са разписани в изданието от посланиците и консулите на великите сили в нашата страна. Румен Петков подчерта, че аргументите в тази посока са достатъчно силни и България трябва да каже съвършено ясно и категорично, че кражбата на история е недопустима и че членството на северна Македония в НАТО и ЕС минава през генерално решаване, разбирателство и преодоляване на всички проблеми в двустранните отношения така, както стана с Гърция. Всяко поведение извън това разбиране е национално предателство, категоричен бе Петков.", "date": "2019.04.24", "title": "Румен Петков връчи писмо на премиера Бойко Борисов с настояване за генерални промени в отношенията на страната ни със Северна Македония"}
{"url": "https://www.novinite.bg/articles/174577/Kristian-Vigenin-Bitkata-e-tejka-no-nie-shte-ya-spechelim-za-da-se-vazrodi-Balgariya", "text": "„Чувствам се по-уверен, че битката си струва, защото тази мафия си отива. Не трябва да пропускаме да финализираме тази битка, която водим в името на България”, заяви секретарят на ПГ на „БСП за България” Кристиан Вигенин. Той коментира, че управляващите разбират, че си отиват и правят всичко възможно, за да се задържат, но нещата са необратими. „Хората имат надежда в БСП и преди всичко в Елена Йончева, че нещата могат да се променят. Нека на 26-и май да нанесем на управляващите това решаващо поражение, след което пътят ни ще бъде само нагоре. Битката е тежка, но ние ще я спечелим, за да се възроди България и да продължим напред”, категоричен бе Кристиан Вигенин .", "date": "2019.04.24", "title": "Кристиан Вигенин: Битката е тежка, но ние ще я спечелим, за да се възроди България"}
{"url": "https://www.novinite.bg/articles/174618/Dva-navesa-tryabva-da-badat-premahnati-ot-terasata-na-Plamen-Georgiev", "text": "Два навеса трябва да бъдат премахнати от терасата на председателя на КПКОНПИ Пламен Георгиев. Това установи проверка на служители на районната администрация в столичния квартал \"Слатина\".\"При проверката на терасата служителите установиха, че има изградени два навеса, които са над разрешената кота \"било\" на самата сграда и съответно тези навеси трябва да бъдат премахнати. Съставен е констативен акт и ще бъде издадена заповед за тяхното премахване. Навесите са правени далеч последният собственик на имота да го придобие\", каза кметът на района Наталия Стоянова пред БНР. ", "date": "2019.04.24", "title": "Два навеса трябва да бъдат премахнати от терасата на Пламен Георгиев"}
{"url": "https://www.novinite.bg/articles/174619/NS-vavede-novi-kategorii-ognestrelni-orajiya", "text": "\r\nПарламентът въведе нов разрешителен режим за газовите оръжия и за тези, използвани при възстановки. С окончателно гласуваните промени в Закона за оръжията и боеприпасите се промениха и категориите за огнестрелно оръжие.\r\nПромените в категоризацията са в изпълнение на европейски изисквания по контрола на придобиването и притежаването на оръжие, като категория D - дългоцевните еднозарядни огнестрелни оръжия, се заличава. \r\nГазовите оръжия ще бъдат вече със сертификат, без да имат право да бъдат преработвани.\r\nЕдинодушно и без дебати народните представители въведоха забраната за придобиване, съхранение, носене и употреба на автоматични огнестрелни оръжия, преработени в полуавтоматични, както и употребата на пълнители с голям капацитет. Ограничението не касае фабрично произведеното полуавтоматично оръжие, както и вече регистрираното, преработено от автоматично.\r\nС новите изменения понятието \"предупредително и сигнално оръжие\" заменя досегашното \"газово и сигнално оръжие\". Въвежда се и понятието \"салютно и акустично оръжие\", с което се обозначава огнестрелно оръжие, специално преработено единствено за нуждите на театъра, киното, за възстановки, шествия, спортни събития и обучения.\r\nЗа участие във възстановки на исторически събития и за спортни цели с оръжия ще се уведомява началникът на районното управление на МВР, на чиято територия се провежда мероприятието. Той ще издава и разрешение за придобиване и съхранение на до 1000 грама димен барут и 500 броя капсули за преднозарядни оръжия за участия във възстановките и в спортните мероприятия.\r\nС други изменения се разреши спортните клубове по стрелба да могат да ремонтират оръжията си с разрешение на МВР.\r\nС промените се въвежда и ред за временно ползване на ловно оръжие от чужденци при ловен туризъм.\r\n \r\n", "date": "2019.04.24", "title": "НС въведе нови категории огнестрелни оръжия"}
{"url": "https://www.novinite.bg/articles/174590/Posledni-dni-na-podgotovka-predi-vizitata-na-papa-Francisk", "text": "Десет дни остават до официалното посещение на главата на римокатолическата църква папа Франциск у нас. Подготовката за посрещането върви с пълна сила. Повече подробности за самата церемония от катедралата \"Свети Лудвиг\" в Пловдив разказа монсеньор Георги Йовчев, епископ на Софийско-Пловдивската епархия.", "date": "2019.04.24", "title": "Последни дни на подготовка преди визитата на папа Франциск"}
{"url": "https://www.novinite.bg/articles/174591/Kak-shte-se-podredyat-partiite-v-izbornata-byuletina-za-evrovota", "text": "Днес ще бъде изтеглен жребият за определяне на поредните номера на кандидатските листи на партиите, коалициите и инициативните комитети, регистрирани в Централната избирателна комисия (ЦИК) в бюлетините за гласуване в изборите за членове на Европейския парламент от Република България, насрочени за 26 май 2019 г., съобщиха от ЦИК.След това ще се проведе и жребий на реда за представяне на кандидатите, регистрирани от партиите, коалициите и инициативните комитети в различните форми на предизборна кампания по БНТ и БНР.Тегленето на жребиите ще се извърши публично и на него могат да присъстват упълномощени представители на партиите, коалициите, инициативните комитети, кандидати, наблюдатели и представители на средствата за масово осведомяване.", "date": "2019.04.24", "title": "Как ще се подредят партиите в изборната бюлетина за евровота?"}
{"url": "https://www.novinite.bg/articles/174592/Patriotite-s-deklaraciya-za-armenskiya-genocid", "text": "\"Арменският геноцид може да бъде приет като страница от готварска книга на канибали, а не като държавно действие, но за съжаление е такова\". Това заяви лидерът на НФСБ и депутат от „Обединени патриоти“ Валери Симеонов, съобщава БГНЕС.От името на групата Симеонов прочете декларация в началото на днешното пленарно заседание, а повод за нея е днешният 24 април – ден на паметта на жертвите на арменския геноцид. „На днешната дата, преди 103 години, беше извършено едно от най-чудовищните зверства в човешката история. Беше проведено от Османската империя и в последствие от турската държава геноцид спрямо арменския народ. В този злощастен период са загубили живота си над 1,5 млн. арменци. Прокудени извън границите са над 1 млн. души. Част от тези „нещастници клети“, както ги нарича Яворов, намериха своя втори дом в България. И към настоящия момент тези хора са едни от най-лоялните български граждани“, заяви Симеонов от парламентарната трибуна.Според него винаги на тази дата трябва да изразяваме преклонение, с което да почетем паметта на жертвите.Той припомни, че на 24 април 2015 година 43-тото Народното събрание, с голямо мнозинство, прие решение за осъждане на геноцида над арменците, което има силата на закон. Симеонов призова още парламентът да почете паметта на всички загинали с едноминутно мълчание, но поради пропуснатия процесуален срок за това такова не се проведе. ", "date": "2019.04.24", "title": "Патриотите с декларация за арменския геноцид"}
{"url": "https://www.novinite.bg/articles/174586/Dneven-horoskop-za-sryada-24-april-2019-g", "text": "Днес ще срещнете човек, който в последствие ще се превърне във важна част от живота ви. Позитивната ви енергия ще ви помогне да се свържете с този човек.В някои дни просто е по-добре да останете вкъщи и днес е един от тези дни. Днес сте по-раздразнителни от обикновено и срещите с хора могат да доведат до скандали.Проверявайте всичко, което прави днес много старателно. Възможно е да допускате много грешки, така че бъдете нащрек. По-късно ще ви остане време да се отпуснете и да се забавлявате.Вижте повече на:", "date": "2019.04.24", "title": "Дневен хороскоп за сряда, 24 април 2019 г."}
{"url": "https://www.novinite.bg/articles/174593/Maskiran-zaplashi-s-pistolet-prodavachka-v-Haskovo", "text": "Сигнал за опит за грабеж е бил подаден в Хасково във вторник, съобщават от полицията, цитирани от БТА.Около 12:15 часа на спешния телефон е получено съобщение от продавачка в търговски обект. Тя съобщила, че непознато за нея лице с маска на главата, през страничната входна врата я заплашило с пистолет и извикало \"обир\". Жената запазила самообладание, избутала с ръце нападателя и затворила вратата. Тогава мъжът избягал в неизвестна посока. Жената е дала описание на мъжа пред криминалистите, които продължават работата по разкриването на случая, допълват от полицията.", "date": "2019.04.24", "title": "Маскиран заплаши с пистолет продавачка в Хасково"}
{"url": "https://www.novinite.bg/articles/174595/Lili-Ivanova-stava-na-80", "text": "Лили Иванова е родена в гр. Кубрат. Тя е кръстена на починалата си по-голяма сестра Лиляна. В кръщелното свидетелство е записана като Лиляна Иванова Петрова. Завършила е медицински техникум във Варна. По-късно работи като медицинска сестра.. Единият е  че тя има талант и би могла да добие известност и пари от музика. Друг знак е окуражаващоа. Трети знак е силното впечатление от изпълнението на от певицата Ирина Чмихова на концерт в читалището в Кубрат. Лили Иванова моли певицата да ѝ даде текста на песента, тя ѝ казва, че ще го направи, когато се прибере в София, но така и забравя да го направи. Текстът бива свален от нейни приятели, които са направили любителски магнитофонен запис на концерта и така тя разучава песента.(документ, удостоверяващ изпълнителски умения), поради което започва за около две седмици да пее в цигански оркестър, свирещ в ресторант в Кубрат, а след това, на прослушване от комисия в Русе, получава „трета категория“ за певица. По това време тя осъзнава, че има глас за сцена, което ѝ дава увереност да потърси професионално развитие в София. Родителите ѝ са против, поради лошото мнение за артистите, но тя е решена да отстоява целта си.През 1960 г., докато все още работи като медицинска сестра, Лили Иванова пътува два пъти до София, за да опознае какви възможности за реализация би имала. За второто посещение си взема два дни отпуск и посещава бюро „Естрада“ (да не се бърка със сектор „Естрада“ на Концертна дирекция) с желание за изява, но не знае, че тази институция отговаря само за назначенията в ресторантите. Оттам ѝ предлагат да пее в ресторант „Сините камъни“ в Сливен, но тя отказва. , тя се прибира обратно в Кубрат. Впоследствие трупа пътуващи музиканти чуват за таланта ѝ и предлагат да се присъедини към тях. Те обикалят читалища и театри, за да изнасят безплатни концерти пред работници. Длъжността ѝ е държавна с хонорар по 5 или 8 лв. на концерт. Певицата обаче не е удовлетворена от нивото и напуска както групата, така и работата в болницата.Точно в този период Лили Иванова се запознава и омъжва за първия си съпруг – Георги Павлов, който е бил разпределен в с. Завет, недалеч от Кубрат. Сватбата е в изключително тесен кръг – присъстват едва четирима души. Тъй като разпределението му изтича, техният съвместен живот започва в къщата на родителите му в Перник, но бракът им не просъществува дълго, поради битови трудности и неразбирателства със свекърва ѝ, която не одобрява певческата ѝ кариера. По време на брака си и живота в Перник тя по-често има възможност да пътува до София и да проучи възможностите за по-нататъшно певческо развитие. Поради неуредиците в брака си, не след дълго тя решава повече да не се връща в Перник, а по-късно (около 1964 г.) иска и развод., София, която организира първото задгранично турне заедно с Емил Димитров, Ирина Чмихова и Мария Косева в Румъния.През 1963 г. тя участва в програмата на хотел \"Амбасадор\" и театър \"Танасе\" в Букурещ. Блестящото ѝ представяне е отразено в четири директни предавания по румънската държавна телевизия.", "date": "2019.04.24", "title": "Лили Иванова става на 80"}
{"url": "https://www.novinite.bg/articles/174606/Piyan-maj-razmahval-pistolet-v-centara-na-Razgrad", "text": "48-годишен мъж демонстративно размахвал пистолет в централната част на град Разград. Това съобщиха от Областната дирекция на МВР.Сигналът за случващото се е подаден около 15 ч. на 23 април на тел. 112. Предприети са издирвателни действия от патрулните екипи, в резултат на които мъжът е задържан.Установено е, че пистолетът не е истински, а тип „запалка“. Извършителят на проявата обаче бил в нетрезво състояние.Съставен му е акт по Указа за дребно хулиганство. Задържан е за срок до 24 часа в Районното управление.", "date": "2019.04.24", "title": "Пиян мъж размахвал пистолет в центъра на Разград"}
{"url": "https://www.novinite.bg/articles/174576/Elena-Joncheva-Tolkova-godini-sme-chlen-na-ES-no-dori-ne-se-doblijavame-do-Evropa", "text": "„Вярвам, че можем да решим проблемите при усвояването на средствата от европроектите и корупцията при тях. Очевидно е, че в България няма ефективна правораздавателна система, прокуратурата също не работи ефективно, а хората нямат доверие в институциите. Нужно е да се борим и да работим заедно с гражданските и НПО организации, за да решим този сериозен проблем”. Това каза водачът на листата на „БСП за България” Елена Йончева на среща с жителите на гр. Ямбол. Пред над 200 жители на града тя заяви, че за пресичането на корупцията, не можем да разчитаме само на бъдещия европейски прокурор, защото управляващите се готвят тихомълком да назначат двама представители на европейската прокуратура у нас. „Проблемът с корупцията при европроектите е, че всичко е затворен кръг. В Ямбол имате конкретни примери. Крадат се пари от сметището, от ремонта в центъра на града, от детските градини и накрая тези пари отиват за купуването на изборите. Благодаря ви, че все още имате сили да се борите, че не сте се отказали от гнева срещу корумпираното правителство”, добави Йончева.Водачът на листата на \"БСП за България\" коментира, че всичко, което получаваме от Брюксел, като средства по програми не се чувства от българските граждани, защото не достига до тях. „Толкова години сме член на ЕС и вървим към Европа, където има социална справедливост. Вече 12 години дори не се доближаваме до нея”, коментира още Йончева. Водачът на листата на левицата заяви, че вместо след тези милиарди, които се изсипаха в страната ни, да живеем по-добре, сме последни по всички показатели. „Доплащаме 50% от доходите си за здравеопазване, за 10 години 60% от българите са станали полуграмотни. Защо се случва това? Заради управляващите, които объркаха всички системи, защото това, което приема парламентът е в интерес на определи фирми и кръгове, в ущърб на обществения интерес”, категорична бе Йончева. „Ние сме убедени, че ако спечелим, ще има предсрочни избори и на тях не просто БСП ще спечели, а и целият народ. ГЕРБ в момента пазаруват – купиха си лъвчето на СДС, купиха и други десни партии, а тези, които не могат да купят, ги заплашват”, коментира още Елена Йончева. Тя заяви, че заради това управление в хората не е останала надежда и затова напускат България. „Трудно е да обърнем този процес, но е възможно да го направим заедно”, каза Йончева.", "date": "2019.04.24", "title": "Елена Йончева: Толкова години сме член на ЕС, но дори не се доближаваме до Европа"}
{"url": "https://www.novinite.bg/articles/174582/Glavniyat-prokuror-vze-na-specialen-nadzor-razsledvaneto-sreshtu-Mestan", "text": "Главният прокурор взе на специален надзор разследването срещу Лютви Местан и възложи на прокурори от ВКП да оказват засилена методическа помощ на прокурорите от Окръжна прокуратура - Кърджали. Това съобщиха от прокуратурата.На 14.04.2019 г. под наблюдението на Окръжна прокуратура -Кърджали започна разследване по досъдебно производство за установяване на причините за настъпило пътно-транспортно произшествие на път І-5, км. 361, водещ от Кърджали към ГКПП \"Маказа\", при което е причинена смърт на 6-месечно дете.На 15.04.2019 г. Лютви Местан е привлечен към наказателна отговорност. Събраните до момента доказателства са дали основание да се приеме, че обвиняемият е извършил нарушения на Закона за движение по пътищата, в резултат на което по непредпазливост е причинил смъртта на малолетно дете.До главния прокурор постъпиха молби от пострадалите родители на починалото дете за осъществяване на постоянен надзор върху разследването.Главният прокурор Сотир Цацаров разпореди на прокурори от Върховна касационна прокуратура да оказват засилена методическа помощ на наблюдаващите прокурори от Окръжна прокуратура – Кърджали като прецени, че досъдебното производство се отличава с фактическа и правна сложност и е със засилен обществен интерес, тъй като обвиняемият Местан е публична личност, лидер на политическа партия. Взети са под внимание и отправените молби за това от родителите на пострадалото дете.По делото предстои да бъдат извършени множество процесуално следствени действия и да бъде привлечен по- голям експертен и аналитичен ресурс. Това налага оказването на организационна помощ и цялостна подкрепа на наблюдаващите прокурори от ОП – Кърджали.", "date": "2019.04.24", "title": "Главният прокурор взе на специален надзор разследването срещу Местан"}
{"url": "https://www.novinite.bg/articles/174624/Zadarjaha-9-dushi-za-trafik-na-hora-s-cel-seksualna-eksploataciya", "text": "Специализираната прокуратура привлече към наказателна отговорност 9 лица за участие в организирана престъпна група за сексуална експлоатация, действала на територията на София.Те са задържани при операция на ГДБОП и Специализираната прокуратура в различни райони на столицата след 8-месечно наблюдение, съобщават от прокуратурата. Ръководителят на групата е задържан на столична улица в луксозен джип „Мерцедес“.По време на операцията по неутрализиране на групата са иззети пари в различни валути (равняващи се на около 100 000 лева), телефони, симкарти, флашпамети, компютри, тефтери.Събраните до момента доказателства сочат, че групата е действала от март 2018 г. Освен ръководителя, важна роля в престъпната структура имали двама от обвинените. Те организирали цялата дейност по предлагане и предоставяне на сексуални услуги – приемали поръчки, изпращали жени на адреси, организирали и транспортирането им. Определени участници набирали жени или ги склонявали към проституция, двама били ангажирани с доставянето напроституиращите на адреси, като играели ролята и на тяхна охрана.На четирима от групата са повдигнати обвинения и за държане на наркотици, разследва се на кого и с каква цел са предлрагани.На 20 април 2019 г. Специализираната прокуратура поиска съдът да задържи под стража участниците в групата. Специализираният наказателен съд прие, че е налице обосновано предположения те да са извършили престъпленията, за които са обвинени, но не видя опасност да се укрият или да извършат ново престъпление.На осем от тях определи парични гаранции в размер от 5 000 до 15 000 лева, а на един - подписка.Специализираната прокуратура протестира определението пред Апелативния специализиран наказателен съд в частта, отнасяща се до мерките за неотклонение на ръководителя на групата (гаранция в пари от 15 000 лв) и двамата основни организатори на дейността й (парични гаранции от по 10 000 лв). Обвинението иска тримата да бъдат задържани под стража.", "date": "2019.04.24", "title": "Задържаха 9 души за трафик на хора с цел сексуална експлоатация"}
{"url": "https://www.novinite.bg/articles/174587/Zasileni-merki-za-sigurnost-po-vreme-na-Velikdenskite-praznici", "text": "От МВР готвят засилени мерки за сигурност по време на Великденските празници в цялата страна. Очаква се да стане ясен точният брой на полицаите и местата, на които екипите ще следят за спазване на реда.Засилена охрана ще има пред храмовете и местата, на които ще има голямо струпване на хора. Миналата година мерките включваха забрана за паркиране на автомобили в близост до местата на обредите. ", "date": "2019.04.24", "title": "Засилени мерки за сигурност по време на Великденските празници"}
{"url": "https://www.novinite.bg/articles/174579/Ombudsmanat-Maya-Manolova-s-pravo-da-zashtitava-grajdanite-v-OON", "text": "Институцията на омбудсмана получи най-високия статут – „А“ на ООН за правозащитна организация. Това обяви днес омбудсманът Мая Манолова на среща в институцията с партньорски граждански и неправителствени организации. „Пореден голям успех за българските граждани, чийто глас вече ще се чува на най-високо ниво в Съвета по правата на човека в ООН и пред всички комитети на ООН, които защитават граждански права“, каза Манолова.Полученият статут е доказателство, че националният омбудсман работи в пълно съответствие с изискванията на Парижките принципи на ООН за правозащитните организации – независимост, безпристрастност, прозрачност, плурализъм и максимално широк мандат при защита на правата на човека. По думите на обществения защитник най-важното по отношение на акредитирането на институцията на омбудсмана е, че ще даде по-голяма ефективност на работата й, тъй като освен позицията на официалните власти в България на международни форуми, ще се чува и позицията на омбудсмана, на българските граждани.„Най-високият статут за защита на правата на хората в България естествено ще повиши влиянието, авторитета и имиджа на институцията освен на международно, но и на вътрешно ниво“, категорична бе Манолова. Тя благодари на всички експерти при омбудсмана и на партньорите на институцията – от гражданския и правителствения сектор, които са помогнали за акредитирането на институцията, както с общата си работа, така и с отправените препоръки.", "date": "2019.04.24", "title": "Омбудсманът Мая Манолова с право да защитава гражданите в ООН"}
{"url": "https://www.novinite.bg/articles/174608/Za-praznicite-rumanski-policai-shte-badat-komandirovani-v-kompleksite-kraj-Varna", "text": "От 25 април до 1 май в курортите край Варна ще бъдат командировани двама румънски полицаи, които ще действат в съвместни екипи с българските си колеги, съобщи днес комисар Илиян Илиев, началник отдел \"Охранителна полиция\" в дирекцията на МВР в крайморския град.По думите му в комплексите се очаква да пристигнат около 15 хиляди гости. Поради тази причина полицейското присъствие ще бъде засилено, като ще работят включително Контролно-пропусквателните пунктове на входовете на курортите.Вече е създадена организация за осигуряване на охрана около всички храмове по празниците, допълни Илиев. По думите му акцент за служителите на дирекцията ще бъде и спокойствието в кварталите на Варна и в малките населени места в региона.По празниците ще има засилен контрол на входовете на града в посока Варна, Шумен и Добрич, допълни главен инспектор Петко Камбуров, началник на сектор \"Пътна полиция\". По пътищата в трите посоки ще има и непрекъснато действаща автоматична техника за контрол на скоростта на автомобилите. Традиционно ще бъдат засилени проверките за употреба на алкохол и дрога от шофьорите, но тази година полицаите ще следят активно и за нарушения от пешеходци.", "date": "2019.04.24", "title": "За празниците румънски полицаи ще бъдат командировани в комплексите край Варна"}
{"url": "https://www.novinite.bg/articles/174640/Razporediha-proverka-na-746-kashti-za-gosti-i-luksozni-djipove-kupeni-s-evropari", "text": ", съобщи говорителят главния прокурор Румяна Арнаудова. Тези къщи са финансирани с общо  Други пък вероятно с фалшиви документи са отчитали, че са приемали гости. Трети са изградени в забранени територии за финансиране по тази мярка, защото са в развити туристически райони като Черноморието.''Всички ние имаме подозрение, че някой може да е пречил или да е мотивирал друг, за да получи финансиране'', каза Арнаудова. Затова тя призова хората, които искат да споделят информация, да свидетелстват.. Става въпрос за луксозни джипове, атевета, катамарани и яхти, за които имаме основание да се съмняваме, че не са използвани по предназначение, каза говорителят на главния прокурор.Арнаудова обеща конкретни резултати от проверката, чийто срок е два месеца, още следващата седмица. И напомни, че ", "date": "2019.04.24", "title": "Разпоредиха проверка на 746 къщи за гости и луксозни джипове, купени с европари"}
{"url": "https://www.novinite.bg/articles/174584/Zaginalite-pri-atentatite-v-Shri-Lanka-stanaha-359", "text": "Полицията в Шри Ланка съобщи, че жертвите на атентатите, извършени на Великден, са вече 359, съобщават Асошиейтед прес и БТА. Има и още арести - 18, с което задържаните заподозрени стават 58, каза тази сутрин говорителят на полицията Руван Гунасекара.Шриланкийският премиер вчера предупреди, че няколко въоръжени с експлозиви заподозрени още са на свобода.Друг висш правителствен представител каза, че самоубийствените атентати в църкви, хотели и на други места са дело на ислямистки фундаменталисти и изглежда са отмъщение за касапницата в новозеландски джамии миналия месец.Групировката ИДИЛ пое отговорност за атаките в Шри Ланка и разпространи снимки, за които твърди, че показват нападателите.ИДИЛ пое отговорност за смъртоносните атентати в Шри ЛанкаПремиерът Ранил Викремесингхе каза, че разследващите все още проучват докъде се простират чуждестранните връзки на атентаторите.", "date": "2019.04.24", "title": "Загиналите при атентатите в Шри Ланка станаха 359"}
{"url": "https://www.novinite.bg/articles/174607/Dyado-shte-leji-16-g-za-ubijstvo-s-bradva-na-priyatel-skril-trupa-mu-v-dvora", "text": "70-годишен дядо ще лежи 16 г. в затвора за убийство с особена жестокост на свой приятел в кюстендилското с. Жиленци. Атанас Атанасов получи присъдата от окръжния съд, като тя не е окончателна, а може да се обжалва, съобщава \"24 часа\"Жестокото убийство станало вечерта на 8 срещу 9 юни 2017 г., бе разкрито след като на 10 юни 2017 г. в РУ МВР - Кюстендил е получен сигнал от сина на Иван Илиев, че баща му, който живеел в къща в махала Мазнево в с. Жиленци, е в неизвестност. 68-годишния Илиев е бил обявен за издирване. В хода на провеждани в продължение на няколко дни оперативно–издирвателни мероприятия в района на с. Жиленци и разпити на съседи, полицейските служители са установили, че Илиев общувал и често посещавал съседа си Атанас Атанасов.На 15 юни разследващите посетили имота на Атанасов. Той им казал, че не е виждал Илиев, но като се държал гузно и притеснено и често поглеждал към купчина натрупана трева в двора.При направен оглед в двора на Атанасов, под купчината от трева, е бил открит трупът на Илиев. Намереното тяло било в стадий на силно разложение, с вързани ръце, омотано в одеяло, а главата - в малък чувал. Оказало се, че двамата приятели седнали вечерта на 8 юни да се черпят, но се скарали и Атанасов грабнал брадва, с която разцепил главата на съседа си. Пред съда убиецът призна вината си.Осъден е и да плати общо 105 хил. лв. кръвнина на наследниците на убития, както и близо 8000 лв. разноски по делото и такси.", "date": "2019.04.24", "title": "Дядо ще лежи 16 г. за убийство с брадва на приятел, скрил трупа му в двора"}
{"url": "https://www.novinite.bg/articles/174597/Erdogan-Vazmojno-e-skoro-da-se-sreshtnem-s-Tramp", "text": "Турският президент Реджеп Ердоган каза, че е възможно скоро да се срещна с Доналд Тръмп, съобщава агенция Анадолу, цитирана от БГНЕС. Ердоган отговори на журналистически въпрос и каза, че президентът на САЩ е поискал срещата.\"Може да се случи в скоро време\", каза турският президент в резиденцията си в Анкара.Доналд Тръмп и Реджеп Ердоган за последно разговаряха на 1 декември 2018 г. в кулоарите на срещата на Г-20 в Аржентина.", "date": "2019.04.24", "title": "Ердоган: Възможно е скоро да се срещнем с Тръмп"}
{"url": "https://www.novinite.bg/articles/174604/OON-Afganistanskite-i-amerikanskite-sili-sa-ubili-poveche-civilni-otkolkoto-talibani", "text": "Афганистанските и международните сили са убили повече цивилни, отколкото талибаните и други бунтовнически групировки, през първите три месеца на годината, съобщи ООН, цитирана от БТА. Данните сочат, че жертвите сред мирното население в Афганистан, причинени от правителството и неговите съюзници, за първи път надвишават загубите, нанесени от враговете им.Бунтовниците, въпреки всичко, продължават да са отговорни за болшинството загинали и ранени цивилни, взети заедно, се казва в доклад на Мисията на ООН за съдействие на Афганистан (УНАМА), който беше огласен в Кабул.Според документа през първите три месеца на тази година 1773 цивилни са били убити или ранени, което е значително по-малко в сравнение със същия период на миналата година, когато броят им е бил 2305. Миналата година като причина за големия брой жертви бяха посочени многото брутални самоубийствени атентати.Макар и в значителното мнозинство от случаите раняванията да са били причинени от бунтовниците, проправителствените сили, включително НАТО, са били онези, които са убили болшинството цивилни. Те са отговорни за гибелта на 305 цивилни, почти половината от които при въздушни удари. На второ място по брой причинени жертви от страна на афганистанските правителствени сили и техните съюзници според доклада на ООН са операциите по претърсване.Правителствените и международните сили са ранили 303 цивилни, а бунтовниците - значително повече - 736, сочат данните на световната организация.За пръв път от 2009 г., когато ООН започна да води статистика за цивилните жертви, смъртните случаи в резултат на действия на правителството и съюзниците му надвишават по брой тези при действия на враговете им, отбелязва Асошиейтед прес.Потвърждава се тенденцията от годишния доклад на ООН от 2018 г. за цивилните жертви, който показа драстично нарастване на техния брой в резултат на действия на проправителствените сили, включително над 1000 цивилни жертви вследствие на въздушни удари - най-високият брой, откакто ООН започна да води такава статистика преди десет години.Миналата година е била най-смъртоносната за цивилните в Афганистан от началото на конфликта според УНАМА с 3804 убити, отбелязва Франс прес.", "date": "2019.04.24", "title": "ООН: Афганистанските и американските сили са убили повече цивилни, отколкото талибани"}
{"url": "https://www.novinite.bg/articles/174632/I-prokuraturata-protestira-prisadite-po-deloto-Ivancheva", "text": "И пpoĸypaтypaтa e ocпopила пpиcъдитe пo eмблeмaтичнoтo дeлo срещу бившата кметица на район „Mлaдocт“, освен Дecиcлaвa Ивaнчeвa и Билянa Πeтpoвa, cъoбщиxa oт cпeциaлизиpaнoтo oбвинeниe в oтгoвop нa въпpoc нa Дe фaĸтo.Припомняме, че нa 15 aпpил cъcтaв нa Спeциaлизиpaния cъд нaчeлo cъc cъдия Ивo Xинoв oбяви peшeниeтo cи: Ивaнчeвa, Πeтpoвa и Πeтĸo Дюлгepoв ca винoвни зa пoиcĸaн, нo нe и зa пoлyчeн пoдĸyп oт cтpoитeлния пpeдпpиeмaч Aлeĸcaндъp Baĸлин. B cъщoтo вpeмe дaдe тeжĸи нaĸaзaния – 20 г. зaтвop зa Дecиcлaвa Ивaнчeвa, 15 г. зa Билянa Πeтpoвa и 12 г. зa Πeтĸo Дюлгepoв, ĸaĸтo и ĸoнфиcĸaция нa тexни имyщecтвa.Oт oбявeния диcпoзитив нa пpиcъдaтa (мoтивитe тpябвa дa излязaт дo 15 мaй) ce paзбиpa, чe нa пъpвa инcтaнция, cпopeд изчeтeнoтo peшeниe, пpиeтaтa oт cъдa cyмa – 187 500 eвpo пoиcĸaн пoдĸyп, сe paзминaвa c изчиcлeниятa нa oбвинeниeтo, ĸoeтo твъpдeшe зa 500 000 eвpo пoиcĸaнa cyмa.След произнасянето на присъдата зам. главния прокурор Иван Гешев заяви: \"Това е една дребна битка в голямата война с корупцията\", а Сотир Цацаров обяви, че според него, присъдата ще издържи и пред ВКС.", "date": "2019.04.24", "title": "И прокуратурата протестира присъдите по делото \"Иванчева\""}
{"url": "https://www.novinite.bg/articles/174627/MVR-pojarna-i-Granichna-policiya-sa-v-gotovnost-za-praznicite", "text": "МВР, пожарна и гранична полиция са в готовност за предстоящите великденски празници. Това обяви министърът на регионалното министерство Петя Аврамова.Във връзка с очаквания засилен трафик в четвъртък, от 16 до 20 ч. ще бъде ограничено движението на тежкотоварните камиони над 12 т. по автомагистралите.\"Днес ще бъде подписана съвместна заповед за спиране на движението на камионите над 12 т. между АПИ, полицията и автомобилна администрация. Целта на тази заповед и усилията, които ще положат всички институции е да регулираме трафика в проблемните места по републиканските пътища и автомагистралите, така че да създадем максимална проходимост на пътните артерии\", съобщи Аврамова.", "date": "2019.04.24", "title": "МВР, пожарна и Гранична полиция са в готовност за празниците"}
{"url": "https://www.novinite.bg/articles/174622/V-Garciya-zasilvat-kontrola-na-trafika-za-praznicite", "text": "Денонощно дежурят вече екипите на Пътна полиция за регулиране на трафика в Гърция. От днес е засилено движението по цялата пътна мрежа на страната, като се очаква утре и в петък трафикът да бъде силно натоварен, предаде БНР.Увеличен е броят на служителите на Гранична полиция, за да се осигури бързо преминаване през всички гранични пунктове.Проверяват се автомобилите, които минават границата и в двете посоки, за незаконно пренасяне на стоки.От утре влиза забрана за движение на тежкотоварни автомобили по централни пътни артерии.Най-стриктно се следи за превишена скорост, непоставени предпазни колани и много строго за пушене в кола с деца, за което глобата е 1500 евро.Много често се проверява за незаконен трансфер на нелегални имигранти. Пътна полиция съветва да не се вземат непознати пътници в колата.Гранична полиция използва и кучета срещу трафик на дрога.Цената на безоловния бензин в Гърция днес е средно 1,64 евро, като на островите достигна 2 евро за литър.Прочети още на: ", "date": "2019.04.24", "title": "В Гърция засилват контрола на трафика за празниците"}
{"url": "https://www.novinite.bg/articles/174598/Broniraniyat-vlak-na-Kim-Chen-Un-pristigna-v-Rusiya", "text": "Бронираният влак на Ким Чен Ун пристигна в Русия.Композицията на севернокорейския лидер пресече границата късно през нощта българско време и спря на гара Хасан на по-малко от километър от севернокорейска територия.Във вторник Кремъл обяви, че Владимир Путин и Ким Чен Ун ще се срещнат за първи път на 25-ти април във Владивосток.", "date": "2019.04.24", "title": "Бронираният влак на Ким Чен Ун пристигна в Русия"}
{"url": "https://www.novinite.bg/articles/174578/V-pikovite-chasove-na-25-i-29-april-se-spira-dvijenieto-na-kamionite-nad-12-t-po-avtomagistralite", "text": "Утре - 25 април, последният работен ден преди четирите почивни дни за Великден, от 16 ч. до 20 ч. ще бъде ограничено движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата. Във връзка с очаквания интензивен трафик Агенция „Пътна инфраструктура“ апелира шофьорите да карат разумно и със съобразена скорост, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата. Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа:• автомагистралите;• път I-1 с. Ребърково - Ботевград, като движението се пренасочва по път II- 16 Ребърково - Своге - Софийски околоврестън път в посока София;• път I-1 - от Благоевград до ГКПП „Кулата“;• път I-4 п. в. „Коритна“ - Велико Търново - Шумен;• път I-5 Русе - Велико Търново;• път I-8 ГКПП „Калотина“ - София;• път I-9 Варна - Бургас;• път II-18 Околовръстен път на град София;• път II-99 Бургас - Царево.Тежкотоварните превозни средства ще бъдат спрени и в последния почивен ден 29 април (понеделник) от 14 ч. до 20 ч. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика и повишаване безопасността на движение от 10 ч. в четвъртък - 25 април, до 10 ч. на Великден - 28 април, ще има две ленти за Бургас и за Варна и една за София в района на виадуктите, които се ремонтират на автомагистралите „Тракия“ и „Хемус“. От 10 ч. на 28 април до 10 ч. във вторник - 30 април, когато много хора ще пътуват към столицата, в същите участъци ще има по две ленти за София и една за Бургас или Варна. Целта е по- 2 лесно предвижване в пиковите дни и часове в участъците с ремонт на двете магистрали.Обновяването на съоръженията, изграждани преди повече от 30 години, е наложително и трябва да бъде направено, за да се пътува след това много по-удобно и безопасно. На АМ „Тракия“ се ремонтира платното за Бургас на виадуктите - при 13- ти, 15-ти и 20-ти километър и над река Елшишка при 89-ти км на автомагистралата.За да се избегне отсечката в ремонт над река Елшишка при 89-ти км на АМ „Тракия“ шофьорите могат да ползват и следните алтернативни маршрути:  пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – път II-37 /Пазарджик/ – пътен възел „Пазарджик“ на АМ “Тракия“; пътен възел „Церово“ на АМ „Тракия – път III-8402 /Виноградец – Карабунар – Злокучене – Септември/ – път I-8 /Лозен – Звъничево – Пазарджик/ – пътен възел „Цалапица“ на АМ “Тракия“;  пътен възел „Калугерово“ – път III-803 /Динката – Драгор/ – път II-37 – пътен възел „Пазарджик“ на АМ “Тракия“.На АМ „Хемус“ на територията на Софийска област се ремонтират виадуктите при 19-ти, 36-ти, 37-ми и 51-ви километър и тръбата за София на тунел „Витиня“. В участъците при 19-ти км /виадукт „Потоп“/ и при 36-ти и 37-ми км /виадукт „Коренишки дол“/ от 10 ч. в четвъртък - 25 април, до 10 ч. в неделя - 28 април, ще има две ленти в посока Варна и една за София, а от 10 ч. в неделя - 28 април, до 10 ч. във вторник - 30 април, съответно две ленти за София и една за Варна. На виадукта при 51-ви километър трафикът преминава двупосочно в платното за София. Поради ремонт на тръбата за София на тунел „Витиня“ на АМ „Хемус“ движението се осъществява двупосочно в основно обновената тръба за Варна, която е с вентилационни, пожароизвестителни и осветителни системи. След ремонта и тръбата в посока столицата ще бъде в същия вид и със същите системи за безопасност. Две ленти в посока Бургас и Варна в участъците с ремонт на автомагистралите „Тракия“ и „Хемус“ ще има и при следващите три почивни дни за Гергьовден. В края на празничните дни съответно ще има две ленти към София и една за Бургас и Варна.В участъците с ремонт шофьорите е необходимо да предвидят повече време за пътуване, поради по-ниската скорост на движение при извършването на строителни работи и въведените временни организации или да използват алтернативни маршрути. Алтернативен маршрут на АМ „Тракия“ в посока Бургас е Подбалканският път I-6, а на АМ „Хемус“ в посока Монтана и Видин - проходът „Петрохан“ и Искърското дефиле. За улеснение на трафика през Владая и повишаване на пътната безопасност на 29 април ще има две ленти за влизащите в София по път I-1 (Е- 79). По този начин пристигащите в столицата шофьори ще могат да пътуват по- удобно и безопасно. Алтернативен маршрут на първокласния път през Владая е АМ „Люлин“. Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.04.24", "title": "В пиковите часове на 25 и 29 април се спира движението на камионите  над 12 т по автомагистралите"}
{"url": "https://www.novinite.bg/articles/174585/Zapochvat-testovete-na-novite-vlakove-na-metroto", "text": "Започват тестовете на новите влакове на софийското метро. Те ще се движат от метростанция „Красно село“ до метростанция \"Бул. „България“. На тестовете ще присъства столичният кмет Йорданка Фандъкова, която ще провери и напредъка по изграждането на третата линия на метрото. Гражданите ще могат да се возят на новото метро през есента. ", "date": "2019.04.24", "title": "Започват тестовете на новите влакове на метрото"}
{"url": "https://www.novinite.bg/articles/174575/Dnes-shte-bade-predimno-slanchevo", "text": "Днес ще бъде предимно слънчево. Преди обяд ще има временни увеличения на облачността и на отделни места ще превали слаб дъжд. Ще духа слаб до умерен предимно източен вятър. Дневните температури бързо ще се повишат и максималните ще са между 18° и 23°, по-ниски ще останат по Черноморието 13°-15°, в София около 21°. В планините ще бъде предимно слънчево с временни увеличения на облачността, главно в следобедните часове и на отделни места ще превали. Ще духа умерен южен, по високите части на Рила и Пирин западен вятър. Максимална температура на височина 1200 метра около 15°, на 2000 метра – около 7°.По Черноморието преди обяд облачността ще е значителна и на отделни места ще превали слаб дъжд, но тя бързо ще намалее и през деня ще бъде предимно слънчево. Ще духа слаб до умерен вятър от изток-югоизток. Максимални температури на въздуха: 13-15°. Температурата на морската вода е 11-12°. Вълнението на морето ще бъде около 2 бала.", "date": "2019.04.24", "title": "Днес ще бъде предимно слънчево"}
{"url": "https://www.novinite.bg/articles/174601/Fandakova-inspektira-smartonosen-fontan-na-pl-Slavejkov", "text": "Кметът на София Йорданка Фандъкова инспектира тази сутрин фонтана на площад „Славейков“, за който стана ясно, че след 14-годишно консервиране отново ще бъде пуснат в действие.Той бе покрит и изваден от строя след като през 2005 година 34-годишен мъж загина ударен от ток във водата. До трагичния инцидент се стигна, след като той решил да потопи ръцете си, за да се разхлади. След това фонтанът беше затворен и дълги години стоеше покрит под купол. Сега фонтанът отново е напълнен с вода и текат тестове преди да бъде пуснат. От Столична община заявиха, че се правят проби и съоръжениетот най-вероятно скоро ще заработи. От там обясниха още, че фонтанът е бил напълно демонтиран от площада и след неговия ремонт той отново се е завърнал там обновен. Фонтанът е част от реконструкцията на площад \"Славейков\".", "date": "2019.04.24", "title": "Фандъкова инспектира смъртоносен фонтан на пл. \"Славейков\""}
{"url": "https://www.novinite.bg/articles/174583/28-grada-sa-uvelichili-broya-naselenieto-si-Sofiya-raste-naj-mnogo", "text": "Шест областни центъра са увеличили през миналата година броя на жителите си. Към Варна, Велико Търново, Кърджали, Пловдив и София, които увеличиха населението си и през 2017 година, се присъединява Търговище. Това показва проверка на БТА на данните за населението по градове и пол към 31 декември 2018 година на Националния статистически институт. Според справката от общо 257 български града само 28 са увеличили броя на населението си през изминалата година. В останалите 229 града населението намалява с различен брой хора, показват данните. През миналата година броят на българските градове, чието население е под 1000 души, остава шест. В групата на най-малките са Мелник, Брусарци, Китен, Клисура, Маджарово и Плиска. Един от тези градове - Маджарово, с макар и минимален брой, увеличава населението си.Според данните през 2018 година най-голямото увеличение на населението е регистрирано в София. Броят на жителите в столицата се е увеличил спрямо предходната година с 3237 души и достига 1 241 675 души. След София най-голямо е увеличението на населението в Пловдив с 1680 души, с което градът под тепетата вече има население от 346 893. Третият по големина град в страната - Варна, увеличава през 2018 година жителите си с 651, а общото население на града е 336 505 души. Велико Търново за трета поредна година бележи ръст на жителите си. През миналата година старопрестолният град увеличава жителите си със 79 и достига 68 859 души. Кърджали пък през 2018 година увеличава населението си с 81 души и има 43 263 жители. От областните центрове през миналата година минимално увеличение на населението е регистрирано в Търговище - със 7 души, а населението му е 35 453 жители. В градовете, които не са областни центрове, най-голямо увеличение на населението има в Несебър, чиито жители към края на миналата година са с 334 повече.  С повече от 100 души през миналата година населението си увеличават три града - Казанлък /с 260/, Симеоновград /със 193/ и Крумовград /със 146/, сочат данните. През 2018 година населението си са увеличили още Ардино - с 83 души, Свети Влас - със 74 души, Божурище - с 65 души, Момчилград - с 61 души, Дулово - с 56 души, Джебел - с 48 души, Поморие - с 30 души, Върбица - с 23 души, Твърдица - с 16 души, Банско и Маджарово - с по 13 души и Созопол - с 12 души.С под 10 жители увеличават населението си Китен - със 7 души, Куклен - с 5 души, Сунгурларе, Трън и Болярово - с по четирима жители, и Каолиново само с двама души. Градовете, в които се отчита увеличение на населението през 2018 година, са разположени в общо 16 области. Както и през 2017 година област с административен център Кърджали, в която са разположени пет града, е единствената в страната, в която всички градове увеличават населението си. Това, освен областния център, са Ардино, Джебел, Крумовград и Момчилград. В област Бургас, в която има 20 града, са разположени 6 от градовете с увеличен брой жители. Това са Китен, Несебър, Поморие, Свети Влас, Созопол и Сунгурларе. В три области са разположени по два от градовете с повишаващ се брой на жителите. Това са Куклен и Пловдив в Пловдивска област, Маджарово и Симеоновград в област Хасково и Върбица и Каолиново в Шуменска област.  Останалите единадесет града с увеличен брой на населението са в Благоевградска област - Банско, Варненска област - областният център, Великотърновска област - отново областният център, Пернишка област - Трън, Силистренска област - Дулово, Сливенска област - Твърдица, област София-град - столицата, Софийска област - Божурище, Старозагорска област - Казанлък, Търговищка област - областният център и Ямболска област - Болярово.Данните показват, че от всички градове в страната най-много жители през 2018 година губи Русе - 1223 души.Сред другите градове с намаляващо население няма такъв, който да е изгубил повече от 1000 жители.  Сред областните центрове след Русе най-много намалява населението на Плевен - с 947 души. С повече от 900 души намалява населението и на Добрич - 918. Габрово и Хасково са намалели с повече от 800 жители - съответно 894 и 808. Един областен град намалява с повече от 700 жители и това е Ямбол - с 772 души. Населението на Видин е намаляло с 612 жители. Между 500 и 600 жители през 2018 година са изгубили Стара Загора - 592 души, Перник - 527 души и Враца - 503 души. Населението на Ловеч е намаляло с 455 жители през миналата година, а на Силистра - с 423. През 2018 година Пазарджик губи 378 жители, Монтана - 355 души, Разград и Смолян - по 346 жители, а Кюстендил и Шумен съответно по 345 и 337 жители. В два областни града населението намалява с по-малко от 300 души. Това са Бургас - с 260 жители и Благоевград - с 232 жители.При необластните градове за трета поредна година най-много е намаляло населението на Свищов - с 985 души. С между 400 и 500 души намаляват жителите на Дупница - с 467 души. Три града губят между 300 и 400 души от населението си. Това са Лом - 394 души, Асеновград - 323 души, и Нова Загора - 306 души.  Осем български града са намалели през 2018 година с между 200 и 300 жители. Това са Горна Оряховица - 296 души, Харманли - 255 души, Троян - 253 души, Свиленград - 240 души, Попово - 210 души, Карлово - 209 души, Първомай - 207 души и Белене - 203 души. Точно 10 жители през 2018 година е изгубил Смядово. С едноцифрен брой жители е намаляло населението в осем български града. Това са Летница - 9 души, Сливо поле - 8 души, Мелник и Николаево - по 6 души, Обзор, Бяла /Варненска област/ и Банкя - по 5 жители, и Ихтиман, чието население е намаляло с двама души.И през 2018 година най-малкият областен център в страната е Смолян с население от 27 505 души. В топ 3 на областните центрове с най-малко население са още Разград - 30 575 жители и Силистра - 31 468 жители. Най-големият необластен град продължава да е Асеновград с население от 48 719 души, а след него са Казанлък с 45 020 жители и Димитровград с 33 899 души.  През миналата година българските градове, чието население е под 1000 души, остават шест. В групата на най-малкия български град Мелник /183 жители/ са още Маджарово /597 жители/, Плиска /823 жители/, Клисура /925 жители/, Китен /932 жители/ и Брусарци с 941 жители.", "date": "2019.04.24", "title": "28 града са увеличили броя населението си, София расте най-много"}
{"url": "https://www.novinite.bg/articles/174605/SEM-prie-ostavkata-na-Konstantin-Kamenarov", "text": "Директорът на БНТ Константин Каменаров е депозирал оставката си пред СЕМ и тя е била приета единодушно. Каменаров се оттегля, след като беше осъден за шофиране след употреба на алкохол.За временно изпълняващ длъжността директор на обществената медия е избран сегашният програмен директор Емил Кошлуков. До 3 месеца трябва да се проведе и нов конкурс за директор на БНТ. ", "date": "2019.04.24", "title": "СЕМ прие оставката на Константин Каменаров"}
{"url": "https://www.novinite.bg/articles/174588/Otbelyazvame-Mejdunarodniya-den-bez-asansori", "text": "Асансьори в цялата страна спират да работят. Поводът е Международният ден без асансьори, в който страната ни се включва за пета поредна година. Целта е да бъде привлечено общественото внимание към темата за здравето и физическата активност въпреки натовареното ежедневие. Според последните данни на \"Евробарометър\" България продължава да е сред страните, чиито граждани не спортуват активно.", "date": "2019.04.24", "title": "Отбелязваме Международния ден без асансьори"}
{"url": "https://www.novinite.bg/articles/174589/Velika-sryada-denyat-na-Tajnata-vecherya", "text": "На Велика сряда е Тайната вечеря на Божия син с Апостолите, по време на която им казва, че един от тях ще го предаде. В деня на Светата и Велика сряда, Юда отишъл при юдейските първенци и уговорил предателството на Христос за тридесет сребърника.Припомня се за ценното миро, пролято върху главата на Христос от разкаяла се грешница. Успяла да влезе в дома, дето бил Христос, жената, носеща алабастърен съд с драгоценно миро, искала да засвидетелства почитта си. В бързината, да не й се пречи на доброто намерение, тя счупила съда, по-лесно да се разлее мирото.Това не се одобрило и някои от апостолите възроптали под предлог, че по-добре би било мирото да се продаде и парите да се раздадат на бедните. А Христос казал да не я смущават, защото за това й усърдие ще се разгласи по цял свят.Тогава Юда отишъл при юдейските първенци и уговорил предателството на Христос за тридесет сребърника. От този ден коленопреклоненията на молитвата не престават. ", "date": "2019.04.24", "title": "Велика сряда - денят на Тайната вечеря"}
{"url": "https://www.novinite.bg/articles/174610/Stroitelna-firma-ostavi-hilyadi-abonati-v-jk-Mladost-bez-tok", "text": "\r\n3300 домакинства и фирми бяха без електрозахранване за час, след като фирма скъса кабел средно напрежение, собственост на ЧЕЗ Разпределение България, при извършване на изкопни дейности. Инцидентът е станал в 10 ч тази сутрин.\r\n\r\n\r\n\r\n\r\n\r\n", "date": "2019.04.24", "title": "Строителна фирма остави хиляди абонати в ж.к. \"Младост\" без ток"}
{"url": "https://www.novinite.bg/articles/174602/Sled-praznicite-zapochva-nezavisima-proverka-na-osnovni-patishta-v-stranata", "text": "Институтът за пътна безопасност (ИПИ) започва инспекция по основни пътища в страната. Те стартират веднага след празниците – на 7 май. Проверките ще бъдат извършвани от екип доброволци, които имат необходимата квалификация и образование.Одитът на ИПИ ще бъде извършен на три вида пътища – една магистрала, на един първокласен път и един общински път. Чуждестранни партньори на организацията ще помогнат с техника и обучение.Новината идва, след като преди дни от неправителствената организация поискаха одит на всеки километър на пътната мрежа в България. Повод са зачестилите катастрофи в последния месец и особено разкритията покрай катастрофата край Своге, при която загинаха 20 души, а вече 7 души са с обвинения от прокуратурата.Експерти на Института са участвали и в огледа на участъка, където катастрофира лидера на ДОСТ Лютви Местан. При инцидента загина 6 – месечно бебе, а родителите и братчето му бяха тежко ранени. След огледа, експерти от Института за пътна безопасност са открили повече от 30 нарушения на Закона за движение по пътищата. Очаква се от неправителствената организация да оповестят резултатите от проверката на мястото на катастрофата следващата седмица.Обобщените данни за пътищата в страната на Института по пътна безопасност в България са, че по-голямата част от поставените изкуствени неравности са незаконни и не отговарят на нормативните изисквания. Експертите споделят, че едва 150 километра от цялата републиканска пътна мрежа могат да бъдат определени като безопасни. Освен това, към момента под 5% от общините имат действащ план за организация на движението и поддържане на пътищата.", "date": "2019.04.24", "title": "След празниците започва независима проверка на основни пътища в страната"}
{"url": "https://www.novinite.bg/articles/174613/AEJ-Naznachavaneto-na-Emil-Koshlukov-nachelo-na-BNT-e-udar-sreshtu-obshtestvenata-televiziya", "text": "Асоциацията на европейските журналисти – България протестира остро срещу решението на Съвета за електронни медии да назначи Емил Кошлуков за временно изпълняващ длъжността генерален директор на Българската национална телевизия. В цял свят се гледа с подозрение на прескачането от политиката в журналистиката и е абсолютно несъвместимо със статута на БНТ като обществена телевизия да бъде управлявана, макар и временно от човек с биографията на г-н Кошлуков.Още по-притеснително е, че Кошлуков дойде в БНТ след деклариран стаж в телевизия “Алфа” на партия “Атака”, чийто лидер има три присъди за хулигански прояви. А идеологията на партията би могла да се определи като екстремистка и антиевропейска. Tози избор оставя съмнение, че позицията на генералния директор на обществената медия е зависима от интересите на управляващата коалиция, от която тази партия е част. И това се случва в период преди избори, което е сериозна опасност за безпристрастността на медията. Самият престой на г-н Кошлуков в националната телевизия вече е белязан от непрофесионални журналистически практики, кулминиращи с неприличен жест в ефир. Днешното решение на СЕМ може да бъде сравнено с подобен неприличен жест към свободата на словото и към цялото българско общество. АЕЖ настоява СЕМ бързо да преразгледа решението си, което би довело до още по-голяма имиджова щета за телевизията след осъждането на досегашния генерален директор, избран от Съвета за електронни медии.", "date": "2019.04.24", "title": "АЕЖ: Назначаването на Емил Кошлуков начело на БНТ е удар срещу обществената телевизия"}
{"url": "https://www.novinite.bg/articles/174609/Ochakva-se-intenziven-trafik-na-rumanski-turisti-prez-GKPP-Dunav-most", "text": "Очаква се интензивен трафик на румънски туристи по време на Великденските празници през ГКПП „Дунав мост“ и затова е създадена огранизация съвместно с румънските власти, Агенция „Митници“ и Гранична полиция за недопускане на задръствания и инциденти.\r\nТова съобщи директорът на Областната дирекция на МВР в Русе старши комисар Теодор Атанасов.\r\nСамо в курорта „Златни пясъци“ за почивните дни са резервирани 15 000 места. Очаква се основният поток от туристи от северната ни съседка да се насочи към българското Черноморието и да премине през моста между Русе и Гюргево.\r\n„Всички институции в рамките на своята компетентност сме предприели мерки за един нормален пътникопоток, който се очаква да бъде най-засилен към 1 май, когато румънските граждани се прибират в страната си“, каза старши комисар Атанасов.\r\nИнформацията е, че има създадена организация за увеличаване броя на трасетата, които да поемат трафика. Преди дни в тестови режим на ГКПП „Дунав мост“ заработи реновираната зона „Изток“, която е с осем трасета – четири за леки автомобили и още толкова – за тежкотоварни коли.\r\n", "date": "2019.04.24", "title": "Очаква се интензивен трафик на румънски туристи през ГКПП „Дунав мост“"}
{"url": "https://www.novinite.bg/articles/174615/Agenciyata-po-hranite-proveryava-signal-za-80-tona-agneshko-meso-ot-Makedoniya", "text": "От Националната овцевъдна и козевъдна асоциация са изпратили за наличието на на българския пазар, съобщи Симеон Караколев, съпредседател на асоциацията. Той посочи, че месото се продава в една от търговските вериги и е обозначено с неясен печат, който не гарантира нито произхода му, нито качеството му. От асоциацията настояват Агенцията по храните да извърши , където то се съхранява. По думите на Караколев месото е от кланица в Македония, влязло е в Гърция и от там в България - в три склада в София, Добрич и Пловдив. \"Ако БАБХ работи по правилата, то \", посочи Караколев и уточни, че цената на внесеното агнешко месо е с 20% по-ниска от това, което предлагат българските производители, пише БТА. От миналата година българското агнешко и овче месо на пазара се продава със сини печати, припомни той. От асоциацията смятат, че месото от български производители за предстоящите празници, което се продава, е около 200 тона. Фермерската цена на дребно е около 6 лв. на килограм, на едро килограм българско агнешко месо е между 4.50 и 5 лева, а в магазинната мрежа се продава на цени между 13 и 18 лева, уточни съпредседателят на организацията. Той отбеляза, че в големите вериги агнешкото месо на цена под 13.00 лева за килограм е внос от други държави.", "date": "2019.04.24", "title": "Агенцията по храните проверява сигнал за 80 тона агнешко месо от Македония"}
{"url": "https://www.novinite.bg/articles/174633/Blizo-500-stanaha-bolnite-ot-morbili-v-stranata", "text": "Болните от морбили в страната са 497, съобщиха от пресслужбата на Министерството на здравеопазването, цитирани от БТА.Огнището в Благоевградска област затихва, но се разраства в София-град и София-област. В други региони към момента няма отчетливи огнища. Всяка година държавата отделя 40 млн. лв. за изпълнение на имунизационния календар, който е идентичен с тези на другите европейски страни. За 2018 г. 7 на сто от децата не са получили първата ваксинация срещу морбили, която се поставя на 13-месечна възраст, а 13 процента не са се явили за втората. Най-голям брой неваксинирани деца има в ромската общност и сред деца на родители с антиваксинални нагласи.Европейската имунизационна седмица тази година е в периода 24-30 април, като основната й цел е да бъде повишена информираността на населението относно значението на ваксинирането, особено при децата.", "date": "2019.04.24", "title": "Близо 500 станаха болните от морбили в страната"}
{"url": "https://www.novinite.bg/articles/174617/BDJ-osiguryava-nad-19-000-dopalnitelni-mesta-vav-vlakovete-za-praznicite", "text": "\r\n„БДЖ-Пътнически превози” ЕООД ще осигури над 19 000 допълнителни места в съставите на някои влакове, които пътуват по основните направления в страната. Увеличаването на капацитета от седящи места във влаковете се прави с цел да бъде осигурено удобното придвижване на клиентите по време на почивните дни по повод Великден, Денят на труда (1-ви май) и Денят на Храбростта (Гергьовден) поради засиления интерес към пътуване през този период.\r\nОт 25 април до 6 май включително, с увеличени състави ще пътуват някои влакове по следните маршрути:\r\n\r\n\r\n\r\n\r\n\r\n", "date": "2019.04.24", "title": "БДЖ осигурява над 19 000 допълнителни места във влаковете за празниците"}
{"url": "https://www.novinite.bg/articles/174614/S-do-3-deca-moje-da-se-zavishi-broya-v-grupite-pri-nedostig-na-mesta-v-detskite-gradini", "text": "Общинските съвети в общините, където не достигат места в детските градини, ще могат да завишават над максимално определения брой деца в групите на целодневните и полудневните детски градини. Тази възможност се дава след промени в Наредбата за финансирането на институциите в системата на предучилищното и училищното образование, приети от Министерския съвет. Това съобщиха от правителствената пресслужба. В случаите, когато броят на децата в групите, изчислен на базата на Средна месечна посещаемост за период от три последователни месеца, е по-малък от 12 — за яслените групи и 18 - за останалите, броят на децата може да бъде завишен над максималния с до 3 деца. Завишаването ще е възможно при условие, че са спазени здравните изисквания към детските градини.Така ще се подпомогнат усилията на общините за обхващане на по-голям брой деца в системата на предучилищното образование и за пълно обхващане на децата в задължителна предучилищна възраст.Предложените промени са свързани с реализирането на целите на Националната стратегия за учене през целия живот (2014-2020) за повишаване дела на обхванатите в предучилищното образование деца на възраст от 4 години до постъпване в първи клас на 90 % през 2020 г.Друга промяна предвижда възможност броят на учениците в паралелките да се завишава над максималния при формирането на паралелките, както и в случаите на преместване на ученици.", "date": "2019.04.24", "title": "С до 3 деца може да се завиши броя в групите при недостиг на места в детските градини"}
{"url": "https://www.novinite.bg/articles/174625/Samo-edna-telefonna-izmama-sled-aresta-na-bandata-ot-Gorna-Oryahovica", "text": "Само една телефонна измама е имало, след като миналата седмица полицията арестува банда от Горна Оряховица. Това информира главният секретар на МВР Ивайло Иванов, съобщава Иванов допълни, че тя е била осъществена от територията на България, а не от Румъния. Именно от северната ни съседка правеха обажданията си членовете на задържаната банда.", "date": "2019.04.24", "title": "Само една телефонна измама след ареста на бандата от Горна Оряховица"}
{"url": "https://www.novinite.bg/articles/174623/Do-270-leva-uvelichenie-na-taksite-za-obuchenie-v-redica-darjavni-universiteti", "text": "Министерският съвет утвърди таксите за кандидатстване и за обучение на студенти и докторанти за новата академична 2019/2020 г.В сравнение с учебната 2018/2019 г. и предложенията на държавните висши училища за учебната 2019/2020 г. намаление на таксите за студенти има при Висшето строително училище „Л. Каравелов“ - София, от 17%. То е при професионално направление „Архитектура, строителство и геодезия“, отнася се за задочна форма на обучение и е 450 лева (при 540 лева за настоящата учебна година). Това са Техническият университет - Габрово, Техническият университет - Варна, Националната художествена академия, Икономическият университет - Варна, АМТИИ „Проф. Асен Диамандиев“, УНИБИТ, НАТФИЗ, и др. Най-голямото увеличение от 63% е на ТУ Габрово и се отнася за студентите задочна форма на обучение в техническите науки.При таксите за обучение на докторанти при 5 държавни висши училища увеличението е средно с 20% (от 50 до 150 лева). Това са ХТМУ, МУ - Варна, НАТФИЗ, ВТУ „Тодор Каблешков“ - София, и УНИБИТ. При 28 висши училища и Българската академия на науките няма промяна в размера на таксите за обучение спрямо тези от учебната 2018/2019 г.Индикативният размер на таксата за кандидатстване е в размер на 50 лева при средна такса за обучение в държавните висши училища в размер на 800 лева за учебната 2019/2020 г. В държавните висши военни училища съответно таксата за кандидатстване е в размер на 30 лева при средна такса за обучение в размер на 750 лева.Размерът на таксата за кандидатстване в БАН и научните организации е в размер на 30 лева при средна такса за обучение на докторанти в размер на 460 лева за учебната 2019/2020 г. Предложените такси за учебната 2019/2020 г. ще обхванат над 160 000 брой учащи, в т.ч. 155 000 студенти и 5000 докторанти в редовна и задочна форма на обучение в държавните висши училища. реши правителството като утвърди броя на приеманите за обучение студенти и докторанти във висшите училища и научните организации в България през учебната 2019- 2020 година. От тях 37 119 за образователно-квалификационни степени след средно образование. През тази година се очаква около 54 000 младежи да завършат средно образование.Броят на приеманите за обучение студенти и докторанти е съобразен с оценката на учебната и научната дейност на висшите училища, с данните за реализацията на завършилите студенти и докторанти и с приоритетите за обществено-икономическото развитие на страната. Решението за приема във висшите училища следва утвърдения модел на финансиране на висшите училища, ориентиран към резултатите от обучението и потребностите на пазара на труда.Определени са 2000 места за наши сънародници от чужбина, които ще се обучават в бакалавърски и магистърски програми в български висши училища. Местата за докторанти са 40. Ще бъдат осигурени отново и 150 места за обучение на граждани на Република Северна Македония. Предложеният прием е съобразен с предложенията на организации на българските общности в чужбина и българските дипломатически представителства, както и с желанията на кандидат-студентите при проведената информационна кампания в Албания, Косово, Северна Македония, Молдова, Украйна и Сърбия.За следващата учебна година се допуска допълнителен прием в 8 професионални направления в рамките на капацитета на направлението: „Педагогика на обучението по...“, „Физически науки“, „Химически науки“, „Математика“, „Енергетика“, „Материали и материалознание“, „Химични технологии“ и „Религия и теология“. Това са направления с намаляващ брой студенти, но важни за развитието на отделни сектори на икономиката и обществото.", "date": "2019.04.24", "title": "До 270 лева увеличение на таксите за обучение в редица държавни университети"}
{"url": "https://www.novinite.bg/articles/174628/Georgi-Terzijski-Remontat-na-tunela-na-Okolovrastniya-pat-na-Lovech-shte-zavarshi-prez-yuni-kakto-e-po-dogovor", "text": "Ремонтът на тунела на Околовръстния път на Ловеч, както и 9-километровата отсечка от пътя Ловеч - Троян ще завърши най-късно до 27 юни, както е по договор. Това съобщи председателят на Управителния съвет на Агенция \"Пътна инфраструктура\" Георги Терзийски пред медиите на форум в Ловеч.Проектът е включен в лот 16 на Оперативна програма \"Региони в растеж\". В момента се работи усилено в съоръжението, подготвя се за асфалтови дейности и има възможност работата да приключи и по-рано, ако времето позволи, каза Терзийски. По повод пътуването за предстоящите почивни дни около Великден председателят на УС на АПИ съобщи, че в пиковите часове на 25 април и 29 април ще бъде спряно движението на камионите над 12 т по автомагистралите и най- натоварените направления. В участъците с ремонт на АМ \"Тракия\" и АМ \"Хемус\" за улеснение на трафика от утре до неделя ще има две ленти за Бургас и за Варна и една за София, а в края на почивните дни, когато много хора ще пътуват отново към столицата, съответно ще са две лентите за София и по една за Бургас и Варна.", "date": "2019.04.24", "title": "Георги Терзийски: Ремонтът на тунела на Околовръстния път на Ловеч  ще завърши през юни, както е по договор"}
{"url": "https://www.novinite.bg/articles/174635/Tri-chengeta-ot-DS-raboteli-v-Dunarit", "text": "Комисията по досиетата разкри още три ченгета от злокобната Държавна сигурност, които се подвизават в \"Дунарит\" и една дама – член на управата на \"Сана Спа\".Документите доказващи, че Асен Бабански, Петко Василев, Тодор Трифонов и Макрина Първанова са въртели фирми, които са направили цесии или прихващания, след поставянето под специален надзор на КТБ, бяха публикувани вчера на сайта на комисията. Всички те са в близки отношения с банкера беглец Цветан Василев, който ограби 4,6 млрд. лв. от трезора и духна в Сърбия, и изпълняват повелите му. Първи в списъка с доносниците от най-мразената тоталитарна служба обаче беше обявен Емилиян Гебрев, който е шетал във Второ и Четвърто управление по линия на \"Кинтекс\" с псевдоним Димов.Комисията публикува на първо място името на Асен Бабански. Колегата му от ДС Гебрев-Димов сам признава в интервюта, че точно той го бил поканил в управата на завода \"Дунарит\". Та същия Бабански според комисията по досиетата е щатен служител на ПГУ или в превод външното разузнаване на Държавна сигурност. През далечната 1986 г. е бил назначен за разузнавач. Две години по-късно е изпратен за 5 месеца в КГБ на СССР и след школовшката рязко е повишен в инспектор. В случая агент Бабански е проверен от комисията като член на управителния съвет на \"Орфеас\" ООД, което е правило цесии или прихващания, след като КТБ е поставена под специален надзор. Интересно е още, че пионката на Цветан Василев и Гебрев-агент Димов влиза в управата на \"Кемира\", която е прекия мажоритарен собственик на русенския завод.Второто име обявено от комисията по досиетата е на Тодор Трифонов – щатен служител от МВР-ДС в Смолян. Доносникът е член на Съвета на директорите на \"Дунарит\", уточнява „Канал 3“.", "date": "2019.04.24", "title": "Три ченгета от ДС работели в „Дунарит“"}
{"url": "https://www.novinite.bg/articles/174638/Montirat-obezopasitelni-vrati-na-dve-metrostancii", "text": "Столичният метрополитен ще изгради обезопасителни врати на метростанциите \"Опълченска\" и \"Васил Левски\", съобщи изпълнителният директор на \"Метрополитен\" Стоян Братоев, цитиран от БГНЕС. В сряда той и кметът Йорданка Фандъкова провериха изграждането на третата линия на метрото.От днес започват тестовите изпитания на влакчетата. До края на годината ще е готов участъкът от \"Красно село\" до бул. \"Владимир Вазов\", а до средата на 2020 г. - и този в \"Овча купел\". Две от станциите - на \"Красно село\" и на бул. \"България\", са почти завършени.Братоев обясни, че по новата линия влаковете са много по-икономични. При използването на спирачки те пестят енергия, която по мрежата ще се използва за мотрисите от старите участъци. ", "date": "2019.04.24", "title": "Монтират обезопасителни врати на две метростанции"}
{"url": "https://www.novinite.bg/articles/174626/Nankov-Cyalata-AM-Hemus-moje-da-bade-gotova-prez-2023-g", "text": "\"С промените в закона, които ще позволят съкращаване на сроковете за извършване на отчуждителни процедури, и при добра организация, е напълно реалистично цялата автомагистрала „Хемус“ да бъде готова година по-рано от обявеното и по нея от София до Варна да се пътува през 2023 г. Преди две седмици депутати предложиха промени в Закона за държавната собственост, които се очаква да бъдат приети до около 30 дни. Това ще намали в пъти сроковете за отчуждителни процедури и от тях ще бъде спестявана поне година – година и половина, без това да се нарушава финансовите интереси на собствениците на земя. Преди две години бяха приети и промени в Закона за опазване на околната среда, което също допринесе за съкращаване на сроковете с между 6 месеца и година\". Това съобщи в Ловеч заместник-министърът на регионалното развитие и благоустройството Николай Нанков. В града той участва в третата поредна дискусия за изграждане на инфраструктурния обект на тема „Магистрала „Хемус“ – новите 134 км“. В нея се включиха също председателят на Управителния съвет на Агенция „Пътна инфраструктура“ Георги Терзийски и изпълнителният директор на „Автомагистрали“ ЕАД Стоян Беличев.\"През юни започват процедурите за последните близо 90 км на магистрала „Хемус“ в участъка от разклона с пътя Русе – Велико Търново до п.в. „Буховци“, съобщи още Нанков.Отсечката от Велико Търново до п.в. „Буховци“ ще бъде разделена на три подучастъка. За първите два с дължина около 60 км от Велико Търново в посока Търговище се актуализират подробните устройствени планове. За тях до 20-25 дни може да стартира обществена поръчка за изработване на разширен идеен проект. В началото на следващата година ще може да се възложи строителство на инженеринг в участъка като ще се прецени дали да бъде инхаус или отворена процедура. За последния подучастък, който е около 30 км, има готов идеен проект и до 40 дни може да се възложи процедура за инженеринг – допроектиране и строителство. През тази година ще работим по проектирането и отчуждаването, за да може през 2020 г. и там да стартират строително-монтажни работи.Възстановени са строително-монтажните работи по част от трасето с дължина 16,3 км между пътните възли „Белокопитово“ и „Буховци“, които бяха спрени през зимния сезон. Все още не са приключили отчуждителните процедури за 15 км поради жалби. До края на месеца се очакват решенията по последните 25 дела. Предвижда се работата по тази част от отсечката да започне в средата на следващия месец.През есента се очаква да бъде завършен участъкът от Ябланица до п.в. „Боаза“ от АМ „Хемус“. Близо 10-километровото трасе вече е готово на 80%. След 2 седмици започва полагане на циментова стабилизация, след което и поетапно полагане на асфалта. На терена има мобилна асфалтова база.От вчера „Автомагистрали“ ЕАД стартира поетапното строителство на 134 км от автомагистралата между п.в. „Боаза“ и разклона с пътя Русе – Велико Търново. За изграждането на отсечката от държавния бюджет са осигурени 1,12 млрд. лв. без ДДС. Трасето е разделено на шест участъка. В момента се изготвят технически проекти за участъците от 1 до 3. За останалите има идеен проект и са избрани изпълнители, които имат задача да актуализират изработените парцеларни планове, на базата на които по-късно ще се извърши придобиване на земя за държавна нужда.\"Знаем какво направи АМ „Тракия“ за Южна България и какво се изгради около нея. За съжаление люлката на българщината – Северна България, изостава в последните 30-40 години и демографски, и икономически. „Хемус“ или „Тракия“ не са панацея за дадения регион, но имат огромно икономическо и социално значение. Сравнявайки параметрите за 2017 г. за Северна и Южна България, две трети от населението на страната, което живее на юг от Стара планина създава 75% от Брутния вътрешен продукт. Нетните чуждестранни инвестиции в Южна България са 93%. Това не се дължи само на един инфраструктурен обект, но той е основна предпоставка за всички икономически и социални активности, които следват развитието на подобна базисна инфраструктура\", обърна внимание регионалният заместник-министър.\"Със започването на 134 км от магистрала „Хемус“ за всички е ясно, че процесът на построяването й е необратим и ускорен. Имаме силите, възможностите и капацитета да бъдем адекватни на очакванията на цялата държава\", коментира Георги Терзийски и изрази увереност, че дейностите ще бъдат изпълнени качествено.Изпълнителният директор на „Автомагистрали“ ЕАД напомни, че се спекулираше дали дружеството има капацитет да се справи със задачата. Стоян Беличев напомни, че то от много години е по магистралите в България, а в момента мобилизацията е пълна. За три месеца са създадени три нови отдела,  назначени са 12 нови инженери, които ще работят само по проекта, и 7 геодезисти. Купува се нова техника, която е на терен. Ще се наемат хора по и ще се ползват кариерите, които са в близост до трасето, а това ще съживи районите.", "date": "2019.04.24", "title": "Нанков: Цялата АМ „Хемус“ може да бъде готова през 2023 г."}
{"url": "https://www.novinite.bg/articles/174630/VMRO-i-Angel-Djambazki-poluchiha-podkrepa-ot-Zashtita-i-Za-chestta-na-pagona", "text": "Съюзът на патриотичните сили „Защита“ с председател Николай Захариев и Националното сдружение на клубовете на запасното войнство „За честта на пагона с председател“ с председател ген. Петър Илиев заявиха своята подкрепа за Ангел Джамбазки и за цялата листа с кандидати на ВМРО – Българско национално движение за предстоящите евроизбори. Това стана чрез подписани споразумения на ВМРО с всяка една от двете организации.Двете патриотични формации заявяват, че в кампанията на предстоящите избори ще работят за кандидатите на ВМРО и за най-успешния български евродепутат Ангел Джамбазки.Припомняме, че „Защита“ и „За честта на пагона“ застанаха зад Патриотите от ВМРО и в предишни изборни кампании – през 2017 г. на парламентарните избори подкрепиха коалицията „Обединени патриоти“, а на президентските избори през 2016 г. заявиха своята подкрепа за кандидата за президент Красимир Каракачанов.Листата на ВМРО е подкрепяна също от Земеделския народен съюз, за което бе подписано споразумение за съвместна работа и участие в изборите за ЕП, а в нея участват като кандидати двама представители на ЗНС.Колеги, каним Ви утре, 25 април – четвъртък, в 11.00 ч. в централата на ВМРО (София, ул. „Пиротска“ 5, ет. 5) да отразите подписването на споразумение за съвместна дейност на евроизборите между ВМРО и Социалдемократическата партия. На събитието ще присъстват председателят на СДП Тодор Барболов, водачът на листата на ВМРО – БНД Ангел Джамбазки, началникът на предизборния щаб Юлиан Ангелов и Румяна Борисова – представител на СДП в листата с кандидати за евродепутати", "date": "2019.04.24", "title": "ВМРО и Ангел Джамбазки получиха подкрепа от „Защита“ и „За честта на пагона“"}
{"url": "https://www.novinite.bg/articles/174639/CIK-iztegli-nomerata-v-byuletinata-za-evroizborite", "text": "Публикувано във факти.бг:Преди минути в ЦИК бяха изтеглени номерата в бюлетините при предстоящите избори за европарламент на 26 май. Ето и кой номер на коя партия, коалиция или независим кандидат ще отговаря в бюлетината:1 Патриоти за Валери Симеонов (НФСБ и Средноевропейска класа)2 Път на младите (НДСВ и Новото време)3 ПП ВМРО - Българско национално движение4 Инициативен комитет \"Ваня Руменова Григорова\"5 Партия на ЗЕЛЕНИТЕ6 ПП ВОЛТ7 Николай Ненчев, независим кандидат8 Венислава Атанасова, независим кандидат9 Възход10 КП Коалиция за България11 Десислава Иванчева12 ПП ГЕРБ13 Демократична България (Обединение \"Да, България и ДСБ)14 Атака15 Минчо Христов16 ПП ДОСТ17 Пряка демокрация18 БСП за България19 ПП Глас Народен20 ДПС21 Движение ЗАЕДНО22 Българско национално обединение23 ВОЛЯ - Българските родолюбци24 Движение 2125 Христо Симеонов, независим кандидат26 ПП Движение \"Презареди България\"27 ВъзражданеЗа да се избегне феноменът \"Момчил Неков\", на тези избори преференциите ще са с числа от 100 нагоре.", "date": "2019.04.24", "title": "ЦИК изтегли номерата в бюлетината за евроизборите"}
{"url": "https://www.novinite.bg/articles/174631/Sadat-otmeni-zabranata-na-Mestan-da-napuska-stranata", "text": "Състав на Окръжен съд – Кърджали отмени забраната за напускане на страната на лидера на ДОСТ Лютви Местан. Това съобщават от правораздавателната институция.Според магистратите наложената от Окръжен следствен отдел мярка се явява \"прекомерно ограничение, надхвърлящо целите, заложени в същината на тази мярка за процесуална принуда\".\"Данните, събрани по делото, и досегашното процесуално поведение на обвиняемия позволяват извода, че и без прилагането на мярката същият няма да осуети развитието на воденото срещу него наказателно производство, съответно - няма да избегне наказателната репресия, тъй като няма реална опасност от укриването му в чужбина\", съобщават от съда. Определението е окончателно и не подлежи на обжалване. ", "date": "2019.04.24", "title": "Съдът отмени забраната на Местан да напуска страната"}
{"url": "https://www.novinite.bg/articles/174634/Maya-Manolova-shte-boyadisva-1-000-yajca-s-deca-na-25-april", "text": "На 25 април 2019 г., Велики четвъртък, от 10.30 часа на пл. „Света Неделя“ в София, институцията на омбудсмана, съвместно с Българската православна църква, организира боядисване на 1 000 великденски яйца, в което са поканени над 200 деца от 4 столични детски градини и 8 училища. Това съобщиха от пресцентър на Омбудсмана на Република България.Събитието е част от Националната кампания „Великден за всеки – дари празник на баба и дядо“, която се организира от омбудсмана за четвърта поредна година в подкрепа на българските пенсионери. Боите, с които ще се изпишат яйцата, са дарение за каузата „Спаси икона“, чрез която малчугани от неделните училища помагат на свои онкоболни връстници.В 11.30 часа от храм „Св. Неделя“ с благословението на белоградчишкия епископ Поликарп ще потегли литийно шествие, водено от свещенослужители на Софийската епархия, в което учениците ще отнесат шарените яйца в социалната кухня в двора на столичния храм „Св. Св. Кирил и Методий“ на ул. „Георг Вашингтон“ № 47. Там великденските яйца ще бъдат раздадени на социално слабите и възрастни хора.Социалната кухня, инициирана от институцията на омбудсмана, стартира на 17 декември 2018 г. с благословението на Негово Светейшество патриарх Неофит и с подкрепата на БЧК, БАБХ, големите търговски вериги, различни дарители, производители и много доброволци. Всеки делничен ден в нея се хранят безвъзмездно с топъл обяд между 500 и 1 000 души.", "date": "2019.04.24", "title": "Мая Манолова ще боядисва 1 000 яйца с деца на 25 април"}
{"url": "https://www.novinite.bg/articles/174636/Misteriozen-chovek-ostavil-klyucha-ot-kashtata-za-gosti-svarzana-s-Manolev-v-obshtinata-Sandanski", "text": "Александър Манолев е открит и разпитан, утре ще разберете и други неща, заяви по време на брифинг говорителят на главния прокурор Румяна Арнаудова по повод възложени проверки от главния прокурор Сотир Цацаров относно изнесени в медиите твърдения за злоупотреби с евросредства от страна на бившия зам.-министър на икономиката Александър Манолов.\"В началото на миналата седмица ВКП се самосезира и започна проверки. Прокуратурата обяви, че е самосезирала и КПКОНПИ. Предмет на разследването са злоупотреби с европейски средства“, припомни тя.Арнаудова обясни, че четвъртък до днес са извършено множество процесуално-следствени действия. Говорителят на главния прокурор посочи, че са изискани разрешения от община Благоевград и Сандански за строителство на къщата и басейна. \"В петък се извършиха действия по претърсване на трите адреса, като единият беше на къщата за гости. Там не намерихме никой. Претърсването е осъществено с представител на общината“, посочи тя, като обясни, че жилищата, които е претърсвала прокуратурата са били видимо почистени. \"На 17 април някой е минал през Общината и е оставил ключ на къщата и е помолил \"моля ви не разбивайте“, допълни тя. \"Не получаваме съдействие от Община Сандански и не са предадени документите, които разследващите органи са искали. Служителите не желаят да свидетелстват за нас, и не си спомнят кой е оставил ключа и е донесъл декларацията. Това е затруднението ни там“, добави Арнаудова. \"Александър Манолев е открит, разпитан е, ще разберете други неща утре. Ще получите пълен обем за информация. Част от действията продължават и в момента“, заяви тя. По думите й ако се потвърдят обвиненията санкциите са до 6 години лишаване от свобода. ", "date": "2019.04.24", "title": "Мистериозен човек оставил ключа от къщата за гости, свързана с Манолев в общината Сандански"}
{"url": "https://www.novinite.bg/articles/174629/497-sa-sluchaite-na-morbili-na-teritoriyata-na-stranata", "text": "Случаите на морбили на територията на страната към 24.04.2019 г. са 497. Затихва огнището в Благоевградска област, но се разраства в София-град и София-област. В други региони към момента няма отчетливи огнища. Данните изнесе главният държавен здравен инспектор доц. д-р Ангел Кунчев по време на пресконференция, посветена на Европейската имунизационна седмица 2019 г.„Всяка година държавата отделя 40 милиона лева за изпълнение на имунизационния календар, който е идентичен с тези на другите европейски страни. Осигурени са най-добрите ваксини за българските деца. Въпреки това за 2018 година седем процента от тях не са получили първата ваксинация срещу морбили, която се поставя на 13-месечна възраст, а 13 процента не са се явили за втората. Най-голям брой неваксинирани деца има в две групи - в ромската общност и сред родителите с антиваксърски настроения“, посочи доц. д-р Ангел Кунчев.Според д-р Кунчев притеснителен е и фактът, че неимунизирани деца всъщност се водят имунизирани, затова в момента се прави изследване, което да даде реалната картина.Експертите от Световната здравна организация съветват да се търси достоверна информация относно приложението на ваксините. Според тях ефектът може да бъде само положителен и посочиха за пример, че благодарение на ваксинация, в Европа вече са изчезнали заболявания, сред които е и полиомиелитът. С два процента се е увеличило ваксиналното покритие срещу полиомиелит в Европа за 2017 г. в сравнение с 2016 г.Заместник-министърът на здравеопазването Светлана Йорданова подчерта, че страната ни е една от 53-те държави в Европейския регион на СЗО, в които се отбелязва Европейската имунизационна седмица 2019 г. Тази година тя ще се проведе от 24 до 30 април, като основната цел е да бъде повишена информираността на населението относно значението на ваксинирането, особено при децата.", "date": "2019.04.24", "title": "497 са случаите на морбили на територията на страната"}
{"url": "https://www.novinite.bg/articles/174637/Proveryavat-Karakachanov-za-nedeklarirani-imoti", "text": "В прокуратурата постъпи сигнал срещу Красимир Каракачанов, проверката е поверена на КПКОНПИ.Това каза на брифинг говорителят на главния прокурор Румяна Арнаудова във връзка с публикации че Каракачанов притежава недекларирани имоти, предаде репортер на БГНЕС.Постъпи сигнал, разпоредената проверка е поверена на КПКОНПИ, защото Красимир Каракачанов е министър. По силата на закона това е компетентният орган, който може да извършва проверки.", "date": "2019.04.24", "title": "Проверяват Каракачанов за недекларирани имоти"}
{"url": "https://www.novinite.bg/articles/174620/Volya-gotvi-globi-za-chinovnici-koito-prokarvat-djendar-ideologii", "text": "Глоба в размер на една работна заплата за всеки чиновник, който прокарва джендър идеология. Това обмислят да предложат като законова промяна от ПГ на Воля.\"Заедно с експерти обмисляме административни наказания за чиновници, които си позволяват да прокарват чужди идеологии, които противоречат на Българската конституция и които застрашават психиката на нашите деца и българските семейства\", заяви Аксиева. \"МОН трябва да вземе спешни мерки за строг контрол на всички анкети, материали и допитвания, които се спускат от училищата за попълване и от ученици, и от родители\", напомни още тя.Депутатката на Марешки съобщи, че били затрупани от сигнали на родители от страната, че продължават да ги карат да попълват заявления за детска градина и училище, в които \"баща\" и \"майка\" са заменени от \"родител 1\" и \"родител 2\". Особено много били оплакванията от жители на община Пловдив и Столична община.\"За нас това е недопустимо. Омръзна ни да мътят мозъците на децата ни и да объркват постоянно\", коментира пловдивската народна представителка. От партията се обявиха и против новия вариант на Стратегията за детето, като отбелязаха, че тя разделя обществото. Напомниха още, че в нея се констатират същите проблеми, което присъства в стратегията от 2008, което ще рече, че 11 години нищо не се е променило и мерките не са дали резултат.", "date": "2019.04.24", "title": "Воля готви глоби за чиновници, които прокарват джендър идеологии"}
{"url": "https://www.novinite.bg/articles/174644/Ministar-Porojanov-Iznosat-na-zemedelski-produkti-i-hrani-dostigna-45-5-mlrd-evro", "text": "Износът от секторите земеделие и храни достигна 4,5-5 млрд. евро. Положителното салдо или превишението над вноса е близо 1 млрд. евро. Това заяви министърът на земеделието, храните и горите Румен Порожанов на традиционния великденски форум „Да! На българската храна“, организиран от в. „Стандарт“. „Експортът е много важен. Основната ни насоченост е европейския пазар, но нишите ни са на изток“, коментира министърът. Той разказа, че след срещата си със своя китайски колега е получил уверение, че след 3-годишни усилия ще има решение за износа на български млечни продукти за Китай.  Оттам има и голям интерес към българския белен слънчоглед. В момента 3 наши фирми правят експорт за 10 млн. долара, а се очаква да бъдат одобрени още 10 компании. Правят се опити и за увеличаване на износа на българско вино за Китай. Министър Порожанов обърна специално внимание и на арабските пазари и Ливан като точка за дистрибуция на храни. Там се провежда едно от най-успешните световни изложения за храни. Усилията са на него догодина България да има свой самостоятелен щанд. Водят се разговори и за намаляване на митата за внос в Ливан на български млечни продукти и пчелен мед. На заседанието си днес правителството одобри и участието за втора поредна година на България на изложението в Рияд, Саудитска Арабия.Споразумението на ЕС с Япония пък ни дава възможност за нулево мито при внос на български продукти. Изпълнителният директор на Изпълнителната агенция по лозата и виното инж. Красимир Коев  съобщи, че през 2018 г. за Токио е направен износ на 1,3 млн. литра наливно българско вино. То се бутилирало от местна компания, която го предлагала на японския пазар с бранд „Нешка“, на името на особено популярната там българска треньорка по художествена гимнастика. „По-важното е, че цените, на които се изнася българското вино се удвоиха в последните години. Това означава, че то е оценено и се увеличава чувствително добавената му стойност“, каза Красимир Коев. Той припомни, че средствата за националната лозаро-винарска програма се запазват на 134 млн. евро до 2023 г. Запазиха се и ставките на субсидията от 75%, което е най-високия дял в ЕС и го имат само още 2 държави-членки. В последната година има 9 нови изби и бройката им вече ще достигне до 300.   На дискусията председателят на Браншовия съюз на хлебарите и сладкарите Марияна Кукушева предложи при всички обществени поръчки за храни, независимо дали са за училища, детски градини, затвори,  болници, социални домове и др., задължително да има условие храните да са произведени по браншови стандарти. „Така всички ще имат достъп до най-качествени храни, а българските производители ще бъдат подкрепени“, коментира Кукушева. Министър Порожанов подкрепи идеята. Председателят на Българската  асоциация на собствениците на земеделски земи Стайко Стайков пък предложи създаването на единна земеделска камара, от чието име да стават разговорите с министерството на земеделието. Министър Порожанов коментира, че това значително би улеснило работата и диалога. В края на дискусията той поздрави всички български производители  и им пожела и здраве и хубави великденски празници.", "date": "2019.04.24", "title": "Министър Порожанов: Износът на земеделски продукти и храни достигна 4,5-5 млрд. евро"}
{"url": "https://www.novinite.bg/articles/174641/Cvetanov-Chisloto-12-go-vazpriemame-kato-12-ta-poredna-pobeda-za-GERB", "text": "Числото 12 ние го приемаме като 12-та победа, която предстои на политическа партия ГЕРБ. Това заяви зам.-председателят на ГЕРБ Цветан Цветанов, след тегленето на жребия за номерата на партиите за предстоящите евроизбори. Желаем успех на всички и нека да бъдем толерантни, каза Цветанов. Искаме да представим силна и обединена Европа с нашите 17 евродепутата, каза още той.", "date": "2019.04.24", "title": "Цветанов: Числото 12 го възприемаме като 12-та поредна победа за ГЕРБ"}
{"url": "https://www.novinite.bg/articles/174621/Pravitelstvoto-otpusna-3-mln-leva-na-novata-agenciya-za-patna-bezopasnost", "text": "Правителството одобри допълнителни разходи по бюджета на Министерския съвет за 2019 г. в размер на 2 935 000 лв. за обезпечаване на дейността на създадената през февруари т.г. Държавна агенция „Безопасност на движението по пътищата”, специализиран орган към Министерския съвет.\r\nПредвидените средства са необходими с цел осъществяване на функциите на агенцията за ръководство, координиране и контрол на политиката за повишаване на безопасността на движението по пътищата, включително и за създаване на административен капацитет.\r\nНеобходимият ресурс ще бъде осигурен за сметка на бюджетите на Министерството на регионалното развитие и благоустройството и Министерството на транспорта, информационните технологии и съобщенията, както и чрез преструктуриране на разходите по централния бюджет за 2019 г.\r\n", "date": "2019.04.24", "title": "Правителството отпусна 3 млн. лева на новата агенция за пътна безопасност"}
{"url": "https://www.novinite.bg/articles/174612/13-mln-lv-sa-otpusnati-za-podgotovkata-na-prebroyavaneto-prez-2021-g", "text": "Правителството одобри допълнителни разходи в размер на 1 366 000 лв. по бюджета на Националния статистически институт за 2019 г. във връзка с изпълнението на дейности по подготовката на преброяването на населението и жилищния фонд в Република България през 2021 г.С предвидените средства ще бъде изградена информационна система \"Преброяване 2021\", а също ще бъдат разработени програма, методология и инструментариум за провеждане на преброяването и извадковите изследвания, преброителни и анкетни карти, инструкции, технически задания за информационно и комуникационното осигуряване на преброяването, както и комуникационен план.Това е най-мащабното статистическо изследване и се провежда на всеки десет години като предоставя данни за броя и структурата на населението по пол, възраст, образование, икономическа активност, професия и други демографски, социално-икономически и етнокултурни признаци.Преброяването ще осигури информация за броя и основните характеристики на сградния и жилищния фонд в страната, както и за жилищните условия на населението.", "date": "2019.04.24", "title": "1,3 млн. лв. са отпуснати за подготовката на преброяването през 2021 г."}
{"url": "https://www.novinite.bg/articles/174642/Djambazki-Ne-razchitame-na-numerologiya", "text": "Не разчитаме на нумерулогия. Може да означава, че ще имаме трима представители. Това е въпрос на работа. Това заяви кандидатът за евродепутат и настоят евродепутат Ангел Джамбазки. ВМРО ще участват в изборите под номер 3, стана ясно след жребия в ЦИК. По думите му трябва сериозна работа, за да вършат сериозната си кауза.", "date": "2019.04.24", "title": "Джамбазки: Не разчитаме на нумерология"}
{"url": "https://www.novinite.bg/articles/174580/Angelkova-Privlichame-vodeshti-hotelski-brandove-te-davat-tlasak-za-uspeshen-kongresen-turizam", "text": "Развитието на конгресния и събитийния туризъм са средството за превръщане на България в туристическа дестинация за 365 дни в годината. Активно насърчаваме тези видове туризъм, създавайки условия за привличане на световни хотелски брандове у нас. Това заяви министърът на туризма Николина Ангелкова, откривайки шестата годишна среща на Националния борд по туризъм (НБТ), която се проведе със съдействието на Министерството на туризма.Акценти на форума са вътрешният туризъм, инвестициите и иновациите. За успеха на това начинание са необходими съвместни усилия на държавата, бизнеса, местната власт, неправителствения сектор, каза министърът и подчерта, че в Актуализираната Национална стратегия за устойчиво развитие на туризма до 2030 г. на бизнес пътуванията е обърнато специално внимание.Конгресният туризъм успешно се комбинира с културно-историческия, СПА и фестивалния туризъм, отбеляза министър Ангелкова. Тя посочи, че в създадения от министерството Регистър на туристическите събития и фестивали са вписани 1868 обекта и теми. Искаме да насочим към Черноморието и вътрешността на страната водещи хотелски вериги като Hyatt, Marriot и др., които вече изграждат свои обекти в столицата. Те водят платежоспособни туристи и създават условия за конгресен туризъм на високо ниво.Нашата цел е България да се утвърди като конгресна дестинация и така да привличаме както традиционни ежегодни събития, така и стратегически форуми и прояви, за които се кандидатства в голяма конкуренция. Разполагаме с добър потенциал не само в София, която е лице на туризма ни, но и в националните курорти, посочи министър Ангелкова.В унисон с тези приоритети е и предстоящата в края на месец май в Слънчев бряг Международна конференция за устойчиви инвестиции в туризма, която ще привлече близо 300 представители на световния бизнес елит. Ще направим предложение в курорта да се изгради конгресен център, за да може да се разширят крилата на сезона. 2019-а ще бъде динамична и трудна година, през която ще се борим за спечелването на всеки турист. Важно е още по-активно да помагаме на бизнеса и инвеститорите с намаляване на административната тежест и облекчаване на услугите, предлагани от институцията.Горда съм, че Министерството на туризма е първата държавна администрация, която въведе 24/7 електронен режим на административно обслужване, каза още министърът. Тя благодари за превръщането на туризма в приоритет в управленската програма на правителството и припомни рекордните резултати, постигнати в сектора през годините след създаването на самостоятелната институция. В сравнение с 2015 г. се отбелязва 31% ръст на посещенията на чуждестранни туристи през 2018 г. и 34% ръст на приходите също от международен туризъм. За миналата година приходите от туризъм са 8,4 млрд. лв., ръстът е 5,1% спрямо 2017 г. Министър Ангелкова благодари на представителите на НБТ и на туристическия бизнес, че работят активно за представянето на страната ни като сигурна дестинация. Това ни помага не само да привличаме повече туристи, но и да осъществяваме проекти с други държави, и даде пример с разработваните общи балкански маршрути. Те популяризират региона и България пред туристите от далечни и перспективни пазари. Работим за развитието и популяризирането и на здравния туризъм, каза още тя и илюстрира това с провеждането на ключов международен конгрес на кардиолозите през тази година. Министърът се спря на значението на културно-историческия туризъм, който според анализите оказва влияние върху избора на туристическа дестинация за 68% от туристите в ЕС.Министърът на туризма благодари за усилията, които бизнесът, местната власт, неправителственият сектор полагат за реализиране на политиката България да се пребори с международната конкуренция като дестинация за четири сезона. Тя поясни също, че съвместно с голям международен консултант се обмисля разработването на механизъм за насърчаване на организирания туризъм. Това няма да е директно субсидиране, а ще увеличи посещаемостта на туристите през периодите април-май-юни и септември-октомври. Предстои създаването на консултативен съвет по дигитализацията към министъра на туризма, който ще помогне за модерното и динамично промотиране на страната ни, съобщи още министърът. Тя увери, че министерството приветства кандидатурата на София за европейска столица на интелигентния туризъм през 2020 г. и ще работи активно за това начинание.Предложението за такава кандидатура бе направено от представителите на НБТ и бе подкрепено напълно и от столичния кмет Йорданка Фандъкова - участник във форума. Министър Ангелкова и кметът Фандъкова заявиха подкрепата си и за създаването на Национално конгресно бюро, което ще стимулира този процес и ще насърчи растежа на висококачествените и перспективни услуги. Инициативата бе представена от Националния борд по туризъм. Идеята идва от бранша, очаквам той да развие в детайли вижданията си за дейността на бюрото. Това е един от начините материалната база, която имаме, да бъде ползвана целогодишно. Секторът трябва да се обедини и общините, които имат ключова роля, да бъдат подпомагани, каза министър Ангелкова. Полина Карастоянова, изпълнителен директор на НБТ, и Мартин Захариев, зам.- председател на УС на НБТ, подчертаха значението на финансирането, за да може да се популяризира дестинация България. Председателят на парламентарната Комисия по икономическа политика и туризъм Петър Кънев заяви, че една от мечтите на българския туризъм се сбъдна – да има свое министерство, и поздрави министър Ангелкова за постигнатото. Очакваме промените в Закона за туризма, каза той и изтъкна, че туризмът е икономика, но и история, и политика. В срещата участваха десетки представители на бизнеса и общините, финансисти, IT специалисти и други експерти.", "date": "2019.04.24", "title": "Ангелкова: Привличаме водещи хотелски брандове, те дават тласък за успешен конгресен туризъм"}
{"url": "https://www.novinite.bg/articles/174643/Georgi-Svilenski-S-nomer-18-poluchihme-yasna-zadacha-parvo-myasto-i-osem-evrodeputati", "text": "„С номер 18 получихме ясна и конкретна задача от Централната избирателна комисия – първо място и осем евродепутати. Всичко друго е въпрос на работа и мобилизация от наша страна. С номер 18 българските граждани имат възможност да гласуват за една справедлива България”. Това заяви председателят на Националния предизборния щаб на БСП и зам.-председател на ПГ на „БСП за България” Георги Свиленски в ЦИК. По думите на Христо Проданов, моделът от последите 10 години, който разяжда държавните и общинските системи в България, може да бъде променен. „С номер 18 на европейските избори ще дадем начало на този процес, в който България ще се освободи от порочното управление”, категоричен бе той. „Който си поставя високи цели, той ги постига”, каза от своя страна народният представител от ПГ на „БСП за България” Иван Иванов. По думите му с номер 18 на европейските избори БСП ще посрещне предизвикателствата, които поставят българските граждани. „Разбира се, ще отговорим на предизвикателствата с победа”, заключи Иванов.", "date": "2019.04.24", "title": "Георги Свиленски: С номер 18 получихме ясна задача - първо място и осем евродепутати"}
