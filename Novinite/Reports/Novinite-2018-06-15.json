{"url": "https://www.novinite.bg/articles/161006/Angelkova-Obshtina-Kavarna-da-spre-stroitelnite-dejnosti-kraj-plaja", "text": "Препоръчвам на община Каварна да вземе спешни мерки и да спре строителните дейности до плажа в града. Това заяви министърът на туризма Николина Ангелкова, която инспектира днес ситуацията с продължаващите ремонти до ивицата. Това е абсолютно забранено след 15 май. Редно е било така да се планира строителството на хотела и пътя до плажа, че да не нарушава забраната и да осигури максимален комфорт на туристите. Зоната, която преди е осигурявала достъп до плажа, сега е възпрепятствана заради строителните дейности и причинява дискомфорт на туристите, съобщи Николина Ангелкова.Експертите на министерството са установили, че има достъп от две страни, но все пак това е неудобно за посетителите. Ако община Каварна иска да привлича туристи и да осигури добри условия за плажуващите, не е редно да допуска такава ситуация. Ако е искала подобрения, е трябвало да си направи планирането така, че до 15 май строителните дейности да приключат, а не да са факт месец след забраната. Тук е добре да се намеси областната управа, смята министър Ангелкова и допълни, че Министерството на туризма няма правомощия за територия извън морския плаж.Министър Ангелкова припомни също, че първата проверка за басейна на плажа показа, че той отговаря на схемата и за него не се излива бетон, а е с пластмасово корито. Няма право обаче басейнът да се ползва като ол инклузив услуга от хотела и трябва да е безплатен и за останалите посетители. Потребителите имат равни права при ползване на една и съща услуга. И понеже на табела пише, че басейнът е безплатен за гостите на хотела, трябва да е безплатен за всички посетители на плажа. Министерството на туризма ще напише писмо до наемателя с искане до три дни да премахне несъответствията, както предвижда договорът. Ако това не бъде изпълнено, ще се търси неустойка. Ще бъде сигнализирана и Комисията за защита на потребителите, за да направи проверка.", "date": "2018.06.15", "title": "Ангелкова: Община Каварна да спре строителните дейности край плажа"}
{"url": "https://www.novinite.bg/articles/160983/Otpada-zabranata-za-ulov-na-kalkan", "text": "От 16 юни 2018 г. отпада забраната за риболов в рибностопанските обекти, които се намират от 500 до 1500 м. надморска височина, както и за улова на калкан в Черно море. С това приключват забраните за улов на риба и други водни организми през периода им на размножаване тази година, съобщават от ИАРА. Припомняме, че риболовният сезон за любители беше открит на 1 юни. Цената на седмичен билет е 4 лв., месечният е 8 лв., шестмесечният – 15 лв., а годишният - 25 лв. И този сезон децата до 14-годишна възраст и хората с увреждания могат да извършват любителски риболов с безплатен риболовен билет. Минималната глоба при извършване на незаконен риболов е 100 лв. От агенцията по рибарство апелират за спазване на разпоредбите, защото отговорният риболов е гаранция за опазването на видовете в Черно море и за бъдещето на целия сектор!", "date": "2018.06.15", "title": "Отпада забраната за улов на калкан"}
{"url": "https://www.novinite.bg/articles/160974/Startira-festivalat-Opera-v-parka", "text": "От днес до 15 юли в парка на Военна академия \"Г.С.Раковски\" в София ще се проведе деветото издание на летния фестивал „Опера в парка“.Във фестивалния афиш са оперните заглавия „Лакме“ (15.06), „Пепеляшка“ (16.06), „Любовен еликсир“ (17.06).Балетните представления са „Дамата с камелиите“ (22.06, 1.07), „Жизел“ (22.06, 30.06), „Зорба гъркът“ (24.06, 29.06).Малките зрители ще могат да гледат „Трите прасенца“ (16.06, 6.07), „Мечо Пух“ (17.06, 30.06), Премиера: „История с патоци, Мечо и Лиса“ (23.06, 24.06, 28.06, 12.07, 15.07), „Вълшебната флейта“ (7.07, 8.07), „Червената шапчица“ (13.07,14.07).За прочутия летен фестивал на открито, сред неповторимата девствена природа на парка, академик Пламен Карталов, директор на Софийка опера и балет, сподели: „Без емоция, съпреживявана от контакта с музиката, с текста, с играта на артистите, не може да има духовно обогатяване и развитие”.Фестивалът е под патронажа на кмета на София – г-жа Йорданка Фандъкова. Проектът е част от Календара на културните събития на Столична община за 2018 година.", "date": "2018.06.15", "title": "Стартира фестивалът \"Опера в парка\""}
{"url": "https://www.novinite.bg/articles/160976/Stolichna-biblioteka-e-nominirana-za-nagradata-Hr-G-Danov-2018", "text": "Националната награда „Христо Г. Данов” за принос в българската книжовна култура е учредена през 1999 г. от Министерството на културата, Национален център за книгата и община Пловдив във връзка с провеждането на „Европейски месец на културата”. В категорията „Библиотеки и библиотечно дело” е номинирана Столична библиотека. Благодарим на дирекция „Култура” на Столична община и на всички, които предложиха нашата кандидатура, и на тези, които я подкрепиха. Тържествената церемония по връчване на Национална литературна награда „Христо Г. Данов” ще се състои на 15 юни 2018 г., петък, от 17.00 часа в къща музей „Христо Г. Данов” в Пловдив.", "date": "2018.06.15", "title": "Столична библиотека е номинирана за наградата „Хр. Г. Данов 2018”"}
{"url": "https://www.novinite.bg/articles/160992/Bez-rezultati-premina-sreshtata-na-protestirashtite-majki-sas-socialniya-ministar", "text": "Без резултати премина срещата на протестиращите майки на деца с увреждания и омбудсмана със социалния министър. Бисер Петков обеща, че днес ще представи финансовите параметри на Закона за личната помощ, предложен от Мая Манолова, но това според нея не се е случило.По изчисления на майките и омбудсмана около 80 000 души у нас с увреждания с решение ТЕЛК над 90% имат нужда от чужда помощ. Именно заради тях е обсъжданият законопроект за личната помощ. Майките настояват тя да се заплаща според индивидуална оценка на потребностите на всеки един човек с увреждане, а не както е досега - на калпак по техните думи. Очакванията обаче, че днес ще чуем конкретните финансови параметри на обсъждания законопроект, не се реализираха.Ето и реакциите след срещата:Мая Манолова, омбудсман на Република България: Това, което майките на деца с увреждания искат, е закон за личната помощ, т.е. за тези които имат нужда от чужда помощ. Но аз се питам как Министерството прави закон за социалните услуги, след като не разполага с данни какви са потребностите на лицата с увреждания. Доколко точни ще бъдат другите два закона, при положение че те както се убедихме нямат конкретика и смятат образно казано на око. Ами естествено, че като смяташ на око като вземеш максималните стойности ще получиш невъзможен резултат, ако вземеш супер минимални ще постигнеш резултат, който да не решава проблеми, да не подкрепя никого. Затова трябва да застанем на конкретни числа.В понеделник ще има нова среща между протестиращите майки и социалното министерство. Във вторник законопроектът трябва да бъде обсъден от Съвета за интеграция на хората с увреждания. Междувременно палатковите лагери на няколко от места от страната остават, а майките съобщиха, че ако в началото на следващата седмица не се постигнат конкретни договорености, безсрочен палатков лагер ще се появи и в Русе.Майки на деца с увреждания повече две седмици живеят на палаткови лагери в защита на предложените в него промени. Техните протести станаха причина министър Бисер Петков да подаде оставка. Пак по тяхно настояване той беше възстановен на длъжност, за да продължи диалогът. Законът е разработен заедно с омбудсмана Мая Манолова и юристи. Целта му е да се въведе индивидуален подход за всеки човек. Според омбудсмана подобни промени могат да се направят в рамките на бюджета. Проектът включва и грижи за хора с увреждания, които са навършили 18 години.", "date": "2018.06.15", "title": "Без резултати премина срещата на протестиращите майки със социалния министър"}
{"url": "https://www.novinite.bg/articles/160979/Grajdanskata-otgovornost-skacha-do-1000-lv", "text": "Дългоочакваният доклад за изчисляване на цената на \"Гражданската отговорност\" по системата \"бонус-малус\" е готов, съобщиха от Комисията по финансов надзор (КФН). Оптимизмът покрай въвеждането на системата обаче се изпари, тъй като в доклада са разработени 11 възможни сценария, а общественото обсъждане и приемането на системата ще се забавят с години. Освен това консултантът е предложил голям брой фактори, които трябва да бъдат взети предвид при въвеждането й. Според Владимир Тодоров от Българската асоциация на пострадалите при катастрофи въвеждането на системата сигурно няма да се случи заради демонстративната немощ на КФН, МВР и Министерството на транспорта. \"За системата \"бонус-малус\" се говори от 9-10 години. КФН обаче явно не иска това да се случи. Според тях това е администриране на пазара и било против пазарните принципни. Те нямат експертния потенциал да разработят тази система, освен това не се работи и по информационната система между застрахователните компании и МВР\", уточни в студиото на \"България Он Еър\" Тодоров. Той е категоричен, че в държавите, където системата \"бонус-малус\" вече е въведена, има драстично намаляване на ПТП-тата. \"Гражданската застраховка\" е задължителна, защото тя покрива щети, които водачът нанася на трети лица. Колкото по-рисков шофьор си и колкото повече нарушения правиш, толкова повече ще плащаш. За хулигани на пътя таксата ще нарасне до 4 пъти и ще достигне до 1000-1100 лв. Ако пък си изряден, тогава ще бъдеш поощрен за доброто шофиране\", отбеляза той. Христо Радков от Българско обединение на шофьорите е на точно противоположното мнение - ако се въведе системата у нас, тя ще бъде побългарена и ще се намерят стотици вратички в закона. \"Ние нямаме анализ в страната какво ще стане, ако се въведе системата. Реално имаме ли нужда от тази система? В цял свят се повишава таксата единствено на база произшествие. В България се иска да се въведе за превишена скорост, за неслагане на колан и други\", каза Радков. Той смята, че при въвеждане на \"бонус-малус\" веднага колите ще се прехвърлят на хора, които нямат нарушения.", "date": "2018.06.15", "title": "Гражданската отговорност скача до 1000 лв."}
{"url": "https://www.novinite.bg/articles/160991/90-ot-rekoltata-v-blagoevgradskoto-selo-Buchino-e-unishtojena-ot-gradushkata", "text": "Градушка унищожи почти цялата земеделска реколта в благоевградските села Бучино и Българчево. Падналите дъждове в района разрушиха и пътища.Село Бучино е най-пострадалото село от градушката. Местните казват, че 90 % от реколтата вече е унищожена.Кметският наместник на село Бучино Петър Сукалински заяви, че размерите на щетите са огромни, но хората нямат застраховки и търпят големи загуби.\"В землището на селата Бучино и Булгарчево унищожените лозя са около 2 000 декара, а житните култури около хиляда декара. Частните зеленчукови градини в дворовете на къщите също са унищожени напълно\", каза Сукалински.Има поражения и върху инфраструктуратаЕлена Стойчева, кмет на село Българчево заяви, че са унищожени четири километра и половина пътна земна основа, която обслужва лозовите масиви. Унищожена е и около пет километра настилка.", "date": "2018.06.15", "title": "90% от реколтата в благоевградското село Бучино е унищожена от градушката"}
{"url": "https://www.novinite.bg/articles/160993/Kola-potroshi-velosipedist", "text": "Кола потроши велосипедист. За случая съобщиха от ОДМВР-Варна. Вчера около 20:45 часа на бул. „Първи май“ е възникнало пътно произшествие. Водачът на велосипед Й.Й. на 66 години от Варна предприема маневра за престрояване от дясна в лява пътна лента. Така е блъснат от лек автомобил, който се движи от лявата му страна. Вследствие на инцидента мъжът получава фрактури на дясна ръка и ляв крак. Раненият е прегледан и освободен за домашно лечение, без опасност за живота. По случая има образувано досъдебно производств", "date": "2018.06.15", "title": "Кола потроши велосипедист"}
{"url": "https://www.novinite.bg/articles/160994/Obyavyavat-Penka-za-lichnost-na-godinata", "text": "Кравата Пенка ще бъде издигната за личност на годината. Животното ще получи приза, защото се е превърнало в обединител на нацията. \"Не са ми върнали Пенка и тя още е в изолационен режим в Копиловци. Надявам се до понеделник вече да си е у дома при мен, в Мазарачево\", радостно обяви пред \"България Днес\" стопанинът на прочутата крава Пенка. След низ от перипетии, издадена първоначално смъртна присъда и международна защита преди дни кравата бе помилвана и спасена от принудителна евтаназия. Щастливата развръзка дойде 20 дни след като Пенка се завърна от Сърбия, чиято граница бе пресякла нерегламентирано. \"След като ми я върнат и се успокоя, ще дам Пенка на най-отбрания бик да я заплоди. Тя трябва да има поколение, защото това е най-великата крава, която ще промени плачевното състояние на дребния скотовъд у нас и неравната му битка с бюрократщината\", заявява с патос Иван Харалампиев. От думите му става ясно, че на 27 юни идват представители от Европарламента. От Страсбург се били свързали с него и му обяснили, че целта на визитата е да се провери лично случаят, разбунил духовете из цяла Европа. \"Ще проверят дали всичко, което съм казал в публичното пространство, е вярно. Чакам ги с нетърпение и ще ги посрещна подобаващо. Не се притеснявам от нищо, защото съм в пълното си право и достойнство да защитя честта на моето семейство и животното\", допълва стопанинът. Той е категоричен, че тепърва предстоят промени, които неговата крава провокира. Казусът е важен за всички животновъди, които са били застрашени от загуба на добитък заради изискването да се умъртвява всяко домашно животно, напуснало пределите на ЕС. Иван споделя, че неговите колеги са уплашени, стресирани от поведението на властите ни и тяхната безскрупулност. Тъй като живеели в погранични райони, добитъкът им често, волю-неволю, прекосявал границата. Законите според Харалампиев трябва да се променят, защото поголовното убиване не е решение.", "date": "2018.06.15", "title": "Обявяват Пенка за личност на годината"}
{"url": "https://www.novinite.bg/articles/160975/Novi-zeleni-zoni-ot-1-noemvri-v-stolicata", "text": "Новите \"зелени\" зони в София ще бъдат въведени най-вероятно от 1 ноември. Това ще стане с промени в Наредбата за организация на движението в София, стана ясно на транспортна комисия в Столичния общински съвет, пише \"Труд\".Общо 5500 места за платено паркиране от 1 лв. на час ще бъдат разкрити в районите „Лозенец“, „Оборище“, „Възраждане“ и „Красно село“. Отпадна идеята да бъде включен и „Триадица“, защото няма желание на гражданите. Следва да бъде подготвен доклад, който ако бъде одобрен от СОС, ще има едномесечен срок за граждански предложения за промени, след което за 3 месеца зоната ще бъде въведена.Разширението се предвижда в горни „Лозенец” и в “Оборище” между бул. “Хр. и Ев. Георгиеви”, бул. “Ген. Данаил Николаев”, бул. “Ситняково”, ул. “Черковна” и ул. “Султан тепе”. В “Красно село” – между булевардите “Иван Гешов”, “Пенчо Славейков”, “Ген. Тотлебен” и ул. “Георги Софийски” и между ул. „Добруджански край”, ул. „Йоаким Кърчовски”, бул. „Тотлебен” и бул. „Скобелев”. Във “Възраждане” – между булевардите “Сливница”, “Константин Величков”, „Скобелев” и ул. „Опълченска”.Предвижда се и въвеждане на двугодишна винетка за паркиране на живеещите в районите на \"синя\" и \"зелена\" зона. Сега те могат да си набавят само едногодишен абонамент. Няма да можем, обаче, да си купуваме правото да паркираме в \"зелена\" зона пред блока за повече от три коли на апартамент. Въвеждането на зоните ще струва 3,2 млн. лв., а прогнозните едногодишни приходи от тях са над 4 млн. лв. Центъра за градска мобилност планира с 900 хил. лв. да ремонтира и изгражда тротоари в новите зони, обясни пред „Труд“ Румяна Милова, която е начело на Дирекция „Паркиране и гаражи“.", "date": "2018.06.15", "title": "Нови \"зелени\" зони от 1 ноември в столицата"}
{"url": "https://www.novinite.bg/articles/160998/Obshtina-Sliven-i-kmetovete-obsadiha-promenite-v-Naredbata-za-obshtestveniya-red", "text": "Ръководството на ОДМВР-Сливен участва в съвместна среща с Община Сливен във връзка с промените в Наредбата за обществения ред и работата на мобилните екипи. Старши комисар Димитър Величков изказа задоволство по отношение на работата с местната власт. Подчерта колко е важна добрата обратна връзка за решаване на проблемите във всеки един район. Екипи, сформирани от служители на отдел „Охранителна полиция” и сектори „Противодействие на криминалната престъпност” и „Противодействие на икономическата престъпност” провеждат срещи с кметовете и населението в областта. Вчера мобилни екипи посетиха села в общините Сливен и Твърдица. Величков увери кметовете, че могат да разчитат на силите и ресурса на ОДМВР-Сливен и благодари за доброто взаимодействие. По отношение промените в Наредбата за обществения ред на територията на общината началникът на РУ-Сливен главен инспектор Димитър Кикьов настоя кметовете да създадат необходимата организация за по-бързото прилагане на заповедта на кмета, касаеща регистрацията и движението на превозни средства с животинска тяга. Съгласно тази заповед всички собственици на този вид превозни средства трябва да ги регистрират в центровете за административно обслужване на съответните населени места в община Сливен. Превозното средство трябва да е с жълт цвят и да има регистрационен номер, който съдържа букви, идентифициращи населеното място и цифри показващи поредния номер, който да е ясно видим изписан върху самото превозно средство, както и да бъдат оборудвани със светлоотразителни знаци. На всеки собственик се издава талон с данните на превозното средство, което да покаже при поискване. Регистрацията и издаването на талоните ще бъде безплатно, обясни секретарят на Общината Валя Радева. На територията на град Сливен се забранява движението на превозни средства с животинска тяга по основните булеварди. Нарушителите ще бъдат санкционирани с глоби от 50 до 1000 лева, като се предвижда и сваляне на кошуми, „ако се налижи ще изземваме и каруци”, каза Кикьов. Проверките ще се извършват съвместно с Общинска охрана. Особено важно, подчерта той, е да се следи за спазване на времето за движение по общинските полски пътища, което има пряко отношение към сигурността, свързано най-вече с престъпните посегателства и пътната безопасност. Съгласно заповедта на кмета движението трябва да се извършва: за зимния период от 07,00 до 17,00 часа, за летния от 07,00 до 20,00 часа. Засегната беше и темата, относно нощните заведения и търговски обекти, които работят след 23,00 часа. Собствениците на такива заведения трябва да подадат заявления в Общината за получаване на разрешително за удължено работно време в противен случай ще бъдат санкционирани. Всяка община сама решава дали да разреши на своя територията такава дейност, съобразено с това дали няма да наруши спокойствието на гражданите след 23,00 часа.", "date": "2018.06.15", "title": "Община Сливен и кметовете обсъдиха промените в Наредбата за обществения ред"}
{"url": "https://www.novinite.bg/articles/160977/Publikuvano-vav-faktibg-Izprashtat-zaginalite-letci-s-voenni-pochesti", "text": "Загиналите летци от авиобаза Крумово – майорите Пламен Пантилеев и Стоян Неделчев, ще бъдат изпратени днес с пълен военен церемониал. Поклонението пред тленните останки на пилотите ще бъде на Централните гробища в Пловдив. Двамата летци ще бъда погребани един до друг. Пантилеев и Неделчев загинаха в понеделник при катастрофа на хеликоптер на територията на авиобазата. Причините за тежкия инцидент се разследват, а резултати се очакват в рамките на месец.Очаква се на траурната церемония по изпращането на двамата пилоти да присъстват стотици бивши и настоящи летци от всички български авиобази, колеги и приятели на двамата пилоти.Да почетат паметта на загиналите при инцидента с военния вертолет Ми-17 летци на Централните пловдивски гробища се очаква да дойдат министърът на отбраната Красимир Каракачанов, ръководният състав на ВВС и на щаба на Българската армия.10 пъти по-малко от стандартите на НАТО са били летателните часове на загиналите пилоти.Капитан Пламен Пантилеев е бил командир на авиационно звено във военното формирование в авоибаза Крумово. Във Въоръжените сили служи от 1994 г. Роден е на 14 юни 1970 г. в Бяла, област Русе. Завършил е висше образование във ВНВВУ „Георги Бенковски“ - Долна Митрополия през 1994 г. със специалност „летец-пилот“ за Военновъздушните сили (ВВС) на вертолет. Летец-пилот ІІ клас с над 600 летателни часа. Летял е на L-29, Bell 206 и Ми-17. Награждаван е многократно от командирите си със служебна благодарност и от началника на отбраната. Женен с две деца.Капитан Стоян Неделчев е бил щурман на вертолет в авиационно звено на същата авиобаза. Във Въоръжените сили служи от 1997 г. Роден е на 31 януари 1973 г. в Елхово. Завършил е ВВВУ „Георги Бенковски“ – Долна Митрополия през 1997 г. със специалност „летец – пилот“ на вертолет. Летец-пилот ІІІ клас с над 500 летателни часа. Летял е на Ми-2, Ми-8 и Ми-17. Награждаван е многократно със служебна благодарност. Женен с две деца.Траурната церемония ще започне в 10 часа.", "date": "2018.06.15", "title": "Публикувано във факти.бг: Изпращат загиналите летци с военни почести"}
{"url": "https://www.novinite.bg/articles/160989/Puskat-predsrochno-patya-Burgas-Slanchev-bryag", "text": "В сезона на летните отпуски, край на задръстванията към най-големия Черноморски курорт. По-късно днес ще бъде пуснат в движение четирилентовият път от Бургас до Слънчев бряг – част от магистрала „Черно море”.Разширяването на най-кошмарния за шофьорите път за морето започна през октомври и завърши 4 месеца предсрочно – точно за началото на летния сезон. В изграждането на второ платно между Поморие и Ахелой и обход на Ахелой държавата инвестира 45 милиона лева.Изградени са 24 подлеза и 4 км защитна мрежа, за да не излизат змии костенурки на пътя. Има защитна мрежа и за птици и шумозаглушителна преграда за почиващите в къмпинга.За допълнителното платно се говореше близо 40 години и се очаква да сложи край на рекордите за най-продължителни пътувания от летището до Слънчев бряг и съседните курорти.Край къмпинг Ахелой ограничението в скоростта е 60 км/ч, на обхода е 70, в останалия участък – 90 км/ч.", "date": "2018.06.15", "title": "Пускат предсрочно пътя Бургас – Слънчев бряг"}
{"url": "https://www.novinite.bg/articles/160980/Dneven-horoskop-za-petak", "text": "Обърнете внимание на големия проект, с който сте се захванали вкъщи или в работата. Без вашата вродена дисциплина нищо няма да се получи. Не си давайте почивка, докато не свършите всичко, въпреки че вие така или иначе ще го направите.Притеснението ще ръководи вашите действия днес, което не е особено добре и може да доведе до големи промени в живота ви, за които не е много сигурно, че ще бъдат положителни. Но все пак, ако се чувствате добре, продължете да се движите в тази посока.Опитайте да не се притеснявате особено много за това как да постъпвате за в бъдеще. Трябва да се съсредоточите върху това, което искате, а не върху това, което е правилно. Погрижете се за себе си, за да бъдете доволни от резултатите.Вижте повече на : ", "date": "2018.06.15", "title": "Дневен хороскоп за петък"}
{"url": "https://www.novinite.bg/articles/161001/Izmervat-kachestvoto-na-vazduha-v-Plovdivsko", "text": "РИОСВ-Пловдив възложи на Регионална лаборатория – Пловдив измерване на качеството на атмосферния въздух в с. Белащица.Днес, 15 юни, в Белащица се поставя мобилна автоматична станция за индикативни измервания на качеството на въздуха в селото. Целта на измерването е да се определи настоящото въздействие на дейността на двете кариери в землището на селището върху качеството на атмосферния въздух в населената територия, която се явява най-близката точка на въздействие.Контролът от РИОСВ-Пловдив на кариерата е постоянен и ще продължи.", "date": "2018.06.15", "title": "Измерват качеството на въздуха в Пловдивско"}
{"url": "https://www.novinite.bg/articles/160984/Myusyulmanite-praznuvat-Ramazan-Bajram", "text": "За мюсюлманите днес е първият ден от Рамазан Байрам, известен у нас и като Шекер Байрам.Празникът слага край на едномесечното въздържание от храна и вода от изгрев до залез слънце, наричано оруч. По традиция този ден се отбелязва с най-близките хора.С този празник завършва Свещеният месец Рамазан, през който мюсюлманите от изгрев до залез слънце се въздържаха от храна и вода. Рамазан е месец на опрощението, покаянието и милосърдието.Празникът започна след тържествени молитви във всички джамии.По традиция през трите дни на Байрама се раздават сладкиши на близки, роднини, съседи.\r\n\r\n\r\n\r\n\r\n", "date": "2018.06.15", "title": "Мюсюлманите празнуват Рамазан Байрам"}
{"url": "https://www.novinite.bg/articles/160996/Vav-Finlandiya-osadiha-na-dojivoten-zatvor-maja-ubil-s-noj-minuvachi-v-Turku", "text": "Финландски съд осъди мароканския мигрант Абдерахман Буанан на доживотен затвор заради убийството на две жени при нападение с нож в град Турку миналата година, съобщи \"Дневник\" като цитира \"Ройтерс\".При същата атака осем души бяха ранени. Това бе първото подобно нападение във Финландия и то подтикна страната да преразгледа част от антитерористичното си законодателство.Буанан се признава за виновен, но настоява, че е воин на \"Ислямска държава\". Групировката обаче не е поелама отговорност за деянието му.Нападателят е кандидатствал за убежище през 2016 г., но молбата му е била отхвърлена.", "date": "2018.06.15", "title": "Във Финландия осъдиха на доживотен затвор мъжа, убил с нож минувачи в Турку"}
{"url": "https://www.novinite.bg/articles/160995/Zadarjaha-shofora-za-katastrofata-na-bul-Akad-Ivan-Geshov-bil-piyan", "text": "Задържан е един от шофьорите, които участваха в тежката верижна катастрофа на бул. „Акад. Иван Гешов” в София снощи. Пробата му за алкохол е положителна, съобщиха от МВР. До късно снощи булевардът беше блокиран заради инцидента, но вече движението е пуснато, предаде bTV.9 коли се сблъскаха във верижната катастрофа. Пострада семейство с дете. Най-тежко е състоянието на майката, която има контузия на главата, мозъчно сътресение и е губила съзнание. Още трима пострадали са прегледани на място.Разчистването на смачканите коли продължи няколко часа. ", "date": "2018.06.15", "title": "Задържаха шофьора за катастрофата на бул. „Акад. Иван Гешов”, бил пиян"}
{"url": "https://www.novinite.bg/articles/160973/Gramotevici-i-buri-ni-ochakvat-dnes", "text": "Днес отново ще се развива купеста и купесто-дъждовна облачност и на много места ще има краткотрайни, временно интензивни валежи, гръмотевични бури и локални градушки. Преди обяд над Североизточна България и по Черноморието ще е предимно слънчево, но след обяд на места и там ще превали и прегърми. Ще духа слаб до умерен вятър: в западната половина от страната - от северозапад, а в източната – от югоизток. Максималните температури ще са от 25°-28° в Западна България до 32°-33° в североизточните райони. В планините ще се развива мощна купеста и купесто-дъждовна облачност и на много места ще има краткотрайни, временно интензивни валежи, придружени с гръмотевични бури. Ще духа до умерен вятър от изток-югоизток. Максималната температура на височина 1200 метра ще е около 18°, на 2000 метра – около 11°.", "date": "2018.06.15", "title": "Гръмотевици и бури ни очакват днес"}
{"url": "https://www.novinite.bg/articles/160986/Jandarmeriya-nahluva-v-stolichen-kvartal", "text": "Полицейските сили нахлуват в столичен квартал. Операция се провежда в момента в квартал Христо Ботев, предаде БНР. Причината е напрежение между две ромски фамилии. Сблъсъкът възникнал преди няколко дни. На място е изпратена жандармерия. Смята се, че двете групи се занимават с различни незаконни дейности на територията на Германия.", "date": "2018.06.15", "title": "Жандармерия нахлува в столичен квартал"}
{"url": "https://www.novinite.bg/articles/161002/Bezraboticata-u-nas-prodaljava-da-namalyava", "text": "Тенденцията за намаляване на безработицата продължава и през май, като през месеца равнището се установява на 6.1%, отчитайки намаление от 0.3 процентни пункта спрямо април 2018 г. и от един процентен пункт на годишна база. Това съобщиха от пресцентъра на Агенцията по заетостта, цитирани от БТА.Статистиката сочи още, че през изминалия месец е достигнато най-ниското равнище на регистрирана безработица от декември 2008 г. насам.Регистрираните безработни в края на месеца са общо 200 458, като числеността им се свива с 5 на сто спрямо предходния месец и с 14.3% спрямо година по-рано.Новорегистрираните безработни през май са 19 963. От тях 1 258 са били неактивни, т.е. не са били нито заети, нито учащи, и не са търсили работа.От началото на годината служителите от бюрата по труда са активирали 28 272 души.Освен към безработните, дейността на бюрата по труда е насочена и към заети, учащи и пенсионери, като през май 443 души от тези групи са били регистрирани като търсещи работа.Общо 21 740 души са постъпили на работа през месеца, като 91.3 на сто от тях са устроени в реалната икономика.В резултат от изпълнението на активните мерки за насърчаване на заетостта сред безработните, през месеца в субсидирана заетост са включени 1 889 души.Заявените работни места на първичния пазар на труда през май са 21 301, като 87.3% от тях са в частния сектор. Най-голям дял свободни работни места са заявени в преработващата промишленост (25.1 на сто), хотелиерството и ресторантьорството (17.7 на сто), търговията (13.6 на сто), операциите с недвижими имоти (13.2 на сто), селското, горското и рибното стопанство (5.2 на сто) и др.Най-търсените групи професии през май са били: персонал, зает в сферата на персоналните услуги (бармани, сервитьори, готвачи, камериери и др.); продавачи; работници в добивната и преработващата промишленост; работници в селското, горското и рибното стопанство; оператори на стационарни машини и съоръжения; водачи на моторни превозни средства и подвижни съоръжения; работници по събиране на отпадъци и сродни на тях; помощници при приготвяне на храни; чистачи; квалифицирани работници по производството на храни, облекло, дървени изделия и сродни и др.", "date": "2018.06.15", "title": "Безработицата у нас продължава да намалява"}
{"url": "https://www.novinite.bg/articles/161004/Kola-izgorya-na-Trakiya-kraj-Vakarel", "text": "Джип се е обърнал по таван и се е запалил в района на 27 км на АМ \"Тракия\" в посока столицата. Това съобщиха за Агенция \"Фокус\" от ОДМВР-София.Сигналът за инцидента е подаден в 13.46 часа.Джип, който се е движел по магистралата в посока София, е катастрофирал край Вакарел, преобърнал се е в канавка и се е самозапалил.Пламъците вече са загасени.Водачът е жена, тя не е със сериозни наранявания. Автомобилът не пречи на движението. В социалните мрежи бяха качени кадри от инцидента.", "date": "2018.06.15", "title": "Кола изгоря на \"Тракия\" край Вакарел"}
{"url": "https://www.novinite.bg/articles/160978/Otkrivat-razshireniya-pat-Slanchev-bryag-Burgas", "text": "Министърът на регионалното развитие Николай Нанков ще открие разширения участък от пътя к.к. \"Слънчев бряг\" – Бургас и обходния път на Ахелой.Новоизграденото второ платно на първокласния път ще облекчи трафика през активния туристически сезон. Новото 4-лентово трасе е с обща дължина над 9 км.", "date": "2018.06.15", "title": "Откриват разширения път \"Слънчев бряг\"-Бургас"}
{"url": "https://www.novinite.bg/articles/160987/Izprashtat-v-kosmosa-radiosignal-s-dumi-na-Stivan-Hoking", "text": "Радиосигнал с \"послание на мира и надеждата\" от покойния британски изследовател на черните дупки Стивън Хокинг, който почина през март на 76-годишна възраст, ще бъде изпратен в космоса, съобщиха ТАСС и Франс прес. Това ще бъде извършено в рамките на церемонията по погребването на праха на учения край гробовете на неговите прочути сънародници Исак Нютон и Чарлз Дикенс в Уестминстърското абатство в Лондон. Словесно-музикалният сигнал, в който думите на Хокинг ще звучат на фона на музика от известния гръцки композитор Вангелис, ще бъде изпратен със спътникова антена на Европейската космическа агенция в Себрерос, западно от Мадрид, и ще бъде насочен към най-близката до Земята черна дупка 1А 0620-00. По думите на дъщерята на професор Хокинг - Люси, посланието е красив символичен жест, чрез който се осъществява връзка между присъствието на баща ѝ на планетата Земя, желанието му да полети в космоса и изследванията му на Вселената. \"Това е послание на мира и надеждата, на единството и необходимостта да живеем заедно на тази планета\", каза тя.Компактдискове с думите на професор Хокинг и музикалното му посвещение, създадено от Вангелис, ще бъдат раздадени на всички присъстващи на предстоящата възпоменателна служба в Уестминстърското абатство, сред които британският астронавт Тимъти Пийк, астрофизикът Мартин Рийс, актьорът Бенедикт Къмбърбач, превъплътил се в образа на известния учен в драма на Би Би Си, и други знаменитости.", "date": "2018.06.15", "title": "Изпращат в космоса радиосигнал с думи на Стивън Хокинг"}
{"url": "https://www.novinite.bg/articles/160981/Prezidentat-pozdravi-myusyulmanite-s-Ramazan-Bajram", "text": "В дните на Рамазан Байрам, посветени на опрощението, щедростта и равносметката, пожелавам вашите домове да бъдат благословени с мир, здраве и щастие. Това заявява президентът Румен Радев в приветствие към представителите на мюсюлманското изповедание в страната по повод Рамазан Байрам.„Вярвам, че смисълът на всеки празник е да ни сближава. Когато споделяме радостните дни и традициите си, укрепваме единството и силата си да преодоляваме заедно трудностите по общия път“, посочва държавният глава.Румен Радев подчертава, че българският народ има многобройни основания да се гордее с традиционното разбирателство между религиозните общности. „Представителите на мюсюлманското изповедание в страната дават своя принос за съхраняването на това разбирателство и на взаимната толерантност“, се посочва още в приветствието.", "date": "2018.06.15", "title": "Президентът поздрави мюсюлманите с Рамазан Байрам"}
{"url": "https://www.novinite.bg/articles/161000/Zatyagat-kontrola-vav-FBR-sled-kritichen-doklad", "text": "Шефът нааяви, че бюрото приема констатациите в доклада на главния инспектор на министерството на правосъдието на САЩ Майкъл Хороуиц относно поведението на службата по време на разследването за. Той добави, че при всякакви нарушения на агентите ще се търси отговорност, съобщи Reuters, цитирана от БТА.На брифинг Рей каза, чено подчерта, че\"В доклада действително се констатира правене на погрешни преценки, нарушения и дори пренебрегване на политиката на бюрото, както и вземане на решения, които разполагайки с предимството да погледнем на тях от дистанцията на времето - не са били най-правилните\", каза Рей.Фокусът на доклада на главния инспектор е върху публичните изказвания на и, вместо този на Държавния департамент, докато е била държавен секретар.През октомври 2016 г.се подновява, защото са били открити нови имейли - нещо, което според Клинтън е допринесло за загубата й на изборите. Два дни преди изборите на 8 ноември Коми заяви, че ФШефът на кампанията на Клинтън Джон Подеста заяви пред Ройтерс, че \"д, като е обявил новини около разследването в  а в същото време  което започнало в края на юли 2016 г.След като заключенията от доклада бяха обявени, Коми публикува статия в \"Ню Йорк таймс\".\"През 2016 г. , което се случва- без никакви полезни варианти и изправяйки ме пред едни от най-трудните решения, които някога ми се е налагало да взимам\", пише той.В доклада се казва, че когато малко преди изборите през 2016 г. е обявил, че но че в действията му не личат политически пристрастия с цел да се повлияе на изборите; не се оспорва и решението на Коми да не се повдигат обвинения на Клинтън.Докладът на Хороуиц е силно критичен към двама служители на ФБР, Питър Стързок и Лиза Пейдж, които си разменили силно политизирани имейли. Според доклада това е хвърлило сянка на съмнение върху ФБР и е създало усещане за пристрастност.Пейдж пише на Стързок: \"Тръмп никога няма да стане президент, нали така? Нали!\" А той й отговаря: \"Не. Няма. Ще го предотвратим.\"В доклада между момента през септември 2016 г. (26 септември), когато били намерени новите имейли на Клинтън, за които тя използвала частен сървър, и момента в края на октомври, когато ФБР най-накрая получило съдебна заповед да ги прегледа за нови доказателства, а изборите вече наближавали.Стързок е един от\"\", се казва в доклада. Там се отбелязва, че няма никакви убедителни доводи, които да обяснят забавянето.Добавя се, че главният инспектор изразява, при положение че са били открити новите имейли.Хилари Клинтън упреква себе си, ФБР и Русия за загубата на президентските избориАдвокатът на Стързок заяви, че в докладада са повлияли на разследването за Клинтън.Рей заяви, че , но не пожела да уточни колко служители може да бъдат наказани.", "date": "2018.06.15", "title": "Затягат контрола във ФБР след критичен доклад"}
{"url": "https://www.novinite.bg/articles/161005/Za-pet-meseca-pri-katastrofi-v-stranata-sa-zaginali-190-dushi", "text": "За първите пет месеца на годината при катастрофи в страната са загинали 190 души, а 3 126 са ранени, съобщи началникът на отдел \"Пътна полиция\" при ГД \"Национална полиция\" комисар Бойко Рановски, пише БТА. Броят на тежките произшествия от началото на годината е 2 426.В сравнение със същия период на миналата година катастрофите са с 85 повече. Загиналите са с 35 по-малко, но броят на ранените е увеличен с над 200. \"В страната има седем полицейски дирекции, където катастрофите са нараснали\", допълни Рановски. Най-голямо е увеличението на инцидентите в Хасковско.\"Проблемите по пътищата в цяла Европа са едни и същи\", заяви евродепутатът от ГЕРБ Емил Радев. Той припомни, че амбицията на ЕК е до 2020 г. жертвите да намалеят с 50 на сто, но изрази съмнение, че това ще стане.Според Радев използването на автоматични средства за контрол трябва да се увеличи, тъй като те са безпристрастни и ограничават възможностите за корупционни практики. \"Необходим е и много по-бърз режим за налагане на наказанията и глобите, както и добра събираемост, за да не остава чувство за безнаказаност у нарушителите\", допълни Радев.", "date": "2018.06.15", "title": "За пет месеца при катастрофи в страната са загинали 190 души"}
{"url": "https://www.novinite.bg/articles/160997/Angelkova-Preporachvam-na-obshtina-Kavarna-da-spre-speshno-remontnite-dejnosti-kraj-plaja", "text": "Препоръчвам на община Каварна да вземе спешни мерки и да спре строителните дейности до плажа в града. Това заяви министърът на туризма Николина Ангелкова, която инспектира днес ситуацията с продължаващите ремонти до ивицата. Това е абсолютно забранено след 15 май. Редно е било така да се планира строителството на хотела и пътя до плажа, че да не нарушава забраната и да осигури максимален комфорт на туристите. Зоната, която преди е осигурявала достъп до плажа, сега е възпрепятствана заради строителните дейности и причинява дискомфорт на туристите, съобщи Николина Ангелкова. Експертите на министерството са установили, че има достъп от две страни, но все пак това е неудобно за посетителите. Ако община Каварна иска да привлича туристи и да осигури добри условия за плажуващите, не е редно да допуска такава ситуация. Ако е искала подобрения, е трябвало да си направи планирането така, че до 15 май строителните дейности да приключат, а не да са факт месец след забраната. Тук е добре да се намеси областната управа, смята министър Ангелкова и допълни, че Министерството на туризма няма правомощия за територия извън морския плаж. Министър Ангелкова припомни също, че първата проверка за басейна на плажа показа, че той отговаря на схемата и за него не се излива бетон, а е с пластмасово корито. Няма право обаче басейнът да се ползва като ол инклузив услуга от хотела и трябва да е безплатен и за останалите посетители. Потребителите имат равни права при ползване на една и съща услуга. И понеже на табела пише, че басейнът е безплатен за гостите на хотела, трябва да е безплатен за всички посетители на плажа. Министерството на туризма ще напише писмо до наемателя с искане до три дни да премахне несъответствията, както предвижда договорът. Ако това не бъде изпълнено, ще се търси неустойка. Ще бъде сигнализирана и Комисията за защита на потребителите, за да направи проверка.", "date": "2018.06.15", "title": "Ангелкова: Препоръчвам на община Каварна да спре спешно  ремонтните дейности край плажа"}
{"url": "https://www.novinite.bg/articles/161003/Rumen-Porojanov-provede-rabotni-sreshti-s-rakovodstvoto-na-Balgarskata-agenciya-po-bezopasnost-na-hranite", "text": "Министърът на земеделието, храните и горите Румен Порожанов проведе работни срещи с ръководството на Българската агенция по безопасност на храните и директорите на областните дирекции по безопасност на храните. Направен беше преглед на мерките и готовността за реакция във връзка с усложнената епизоотична обстановка относно заболяванията инфлуенца по птиците (птичи грип) и Африканската чума по свинете.                Във връзка с констатираното огнище на 13 юни на високопатогенна инфлуенца по птиците в животновъден обект за отглеждане на кокошки-носачки в с. Дончево, обл. Добрич са предприети мерки за профилактика, ограничаване и ликвидиране на болестта. Засилени са проверките за  биосигурността на фермите за птици в цялата страна. При несъответствия се издават предписания и се съставят актове.                 Беше представена и актуална информация за Африканската чума по свинете. От началото на месец юни заболяването достигна на 160 км от границите на България, в румънската област Тулча. Предприемат се превантивни мерки като намаляване на популацията от диви прасета, засилен контрол и изследвания на проби. Провеждат се и обучения на ловците за разпознаване на симптомите на Африканската чума по свинете.                 В срещите участваха и  зам.-министрите Цветан Димитров и Атанас Добрев, ръководството на Изпълнителната агенция по горите, директорите на държавните горски предприятия, както и представители на Центъра за оценка на риска по хранителната верига.", "date": "2018.06.15", "title": "Румен Порожанов проведе работни срещи с ръководството на Българската агенция по безопасност на храните"}
{"url": "https://www.novinite.bg/articles/160985/Pravitelstvoto-na-Makedoniya-prie-dogovora-s-Garciya", "text": "Македонското правителство обсъди и единодушно прие договора за разрешаване на спора с Гърция за името на Македония и за стратегическо партньорство и го декласифицира, предаде агенция МИА.Договорът вече е на интернет страницата на правителството и е достъпен за обществеността, съобщи правителственият говорител Миле Бошняковски на пресконференция снощи.Договорът е със заглавие - Окончателна спогодба за решаване на различията, описани в резолюции 817 и 845 на Съвета за сигурност на ООН за прекратяване на силата на Временната спогодба от 1995 г. и за установяване на стратегическо партньорство между страните, каза Бошняковски.Той добави, че все още не е уточнена датата на срещата между премиерите Зоран Заев и Алексис Ципрас, на която трябва да бъде подписан договорът.Днес /петък/ ще има повече информации и ще се знае точно кога и къде ще се състои срещата, пише БГНЕС.Междувременно пред сградата на парламента на Република Македония и снощи се състоя протест на граждански сдружения против договора между Македония и Гърция за решаване на спора за името.Събралите се граждани блокираха булеварда пред сградата, пред която бе поставен полицейски кордон.Те поискаха да спрат действията за промяна на името и оцениха договора като вреден за държавата.Част от участниците в протеста заявиха, че гражданите трябва да покажат, че те взимат решението за своето и на държавата бъдеще.Всеки гражданин независимо от националността и политическата си ориентация трябва да участва в протестите и да се противопостави на договора. Това са критични времена за държавата, да се противопоставим на безотговорните политици, бяха част от посланията на протеста.Част от присъстващите пееха патриотични песни и скандираха името на президента Георге Иванов.По време на предишния протест, в сряда вечерта,  бяха задържани 10 души за нарушаване на обществения ред и мир.", "date": "2018.06.15", "title": "Правителството на Македония прие договора с Гърция"}
{"url": "https://www.novinite.bg/articles/160982/Volen-Siderov-Ako-e-posledovatelen-Simeonov-shte-se-zaeme-s-shuma-ot-svatbite", "text": "Очаквам Валери Симеонов да отиде да спре и цигански сватби, които тормозят по няколко дни наред жилищни квартали в много градове на България. Това би било последователно действие, ако се вторачим само в заведения на Слънчев бряг, е едностранно”. Това обяви в предаването „Тази сутрин” лидерът на „Атака” и депутат от Обединените патриоти Волен Сидеров.Неговият съвет към коалиционния му партньор Симеонов и министъра на туризма Николина Ангелкова е да поговорят и да се разберат. За мен е грешно през медии, през прокуратура, през институции да се разправят членове на едно и също правителство”, уточни лидерът на „Атака”.При гласуването вчера в парламента Сидеров и още няколко депутати от „Атака” не подкрепиха внесения от Валери Симеонов доклад за 2017 г. за изпълнението на Националната стратегия за интегриране на ромите (2012-2020). Това не беше насочено към този, който го внася, аз съм против концепцията да има специални програми за интеграцията на група хора, това е обидно за самите роми, обясни Сидеров.На въпрос възможно ли е наесен правителството да продължи да работи без Валери Симеонов той отговори, че управлението може без всеки, но не вижда основание за този въпрос.  Относно проекта на Закон за българския език, внесен от Обединените патриоти, той уточни, че санкциите ще са за държавните институции, ако не използват книжовен български език. Не се отнасяло за партиите, депутатите и хората на улицата, това било въпрос на лична култура. ", "date": "2018.06.15", "title": "Волен Сидеров: Ако е последователен, Симеонов ще се заеме с шума от сватбите"}
{"url": "https://www.novinite.bg/articles/160999/Premierat-Borisov-razgovarya-s-poslanika-na-SASht-Erik-Rubin", "text": "Министър-председателят Бойко Борисов разговаря с посланика на САЩ Ерик Рубин. Двамата обсъдиха актуални политически теми и развитието на двустранните отношения.Ерик Рубин поздрави българския премиер за участието му в Глобалната конференция на Американския еврейски комитет в Ерусалим. В изказването си на форума премиерът Борисов посочи, че България остава ангажирана с регионалните и международните партньори в подкрепа на усилията за възобновяване на мирните преговори за намиране на решение на конфликта между Държавата Израел и Палестина.Според Ерик Рубин на фона на динамичните глобални и регионални процеси България успява да защити престижа и авторитета си на страна с ясни и устойчиви действия. Американският посланик подкрепи изявлението на българския премиер по време на Глобалната конференция за визията на Българското председателство за подобряването на свързаността на страните от Западните Балкани като основен инструмент за преодоляването на различията в региона. По време на срещата Ерик Рубин подчерта, че България провежда активна и балансирана политика в региона на Балканите и в Европа.", "date": "2018.06.15", "title": "Премиерът Борисов разговаря с посланика на САЩ Ерик Рубин"}
{"url": "https://www.novinite.bg/articles/160990/Parlamentat-prekasna-dneshnoto-zasedanie-sled-skandal-zaradi-dnevniya-red", "text": "Днешното заседание на парламента започна със скандал. Народното събрание дори прекъсна работа, заради процедурна хватка, с която от БСП блокираха работата на народните представители. Причината беше извънредното включване от страна на мнозинството на 3 допълнителни точки в дневния ред, сред които и гласуването на предсрочно прекратяване мандата на шефа на Здравната каса.Този ход не беше приет от опозицията и се стигна до ескалация на напрежението.", "date": "2018.06.15", "title": "Парламентът прекъсна днешното заседание след скандал заради дневния ред"}
{"url": "https://www.novinite.bg/articles/160988/Rumen-Radev-Malkiyat-i-sreden-biznes-e-grabnakat-na-ikonomikata-i-se-nujdae-ot-spravedliva-i-prozrachna-politicheska-sreda", "text": "Малките и средни предприятия се нуждаят от силна политическа и обществена подкрепа. Те са гръбнакът на икономиката и имат основополагаща функция за възпитаване на ценностите на предприемачеството. Това заяви държавният глава Румен Радев, който днес приветства участниците в срещата на Административния съвет и Общото събрание на Европейската асоциация на занаятите, малките и средните предприятия (UEAPME), която се проведе в София. „Малкият и среден бизнес и занаятите понасят най-тежко последствията от глобализацията. В същото време те са носители на мисията да не губим своята идентичност“, каза президентът и допълни, че средата за ефективно развитие на малките предприятия изисква ясни и справедливи решения, опростени процедури, предсказуемост и прозрачност.  Заедно с участниците в Общото събрание държавният глава обсъди ролята на кохезионната политика за бизнес средата в България, насърчаването на младите предприемачи и необходимостта институциите на държавите в ЕС да елиминират административните пречки и да адресират директно проблемите на предприемачите.", "date": "2018.06.15", "title": "Румен Радев: Малкият и среден бизнес е гръбнакът на икономиката и се нуждае от справедлива и прозрачна политическа среда"}
