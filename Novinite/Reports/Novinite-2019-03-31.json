{"url": "https://www.novinite.bg/articles/173303/Bojko-Borisov-Zaslujeno-si-ponesohme-shamara-no-po-dobri-ot-nas-nyama", "text": "Това каза премиерът Бойко Борисов и лидер на ГЕРБ по време на представянето на кандидатите на ГЕРБ и СДС за евровота.Той няколко пъти употреби фразата \"лошо ни удариха\", като по всяка вероятност имаше предвид разкритията за апартаментите във властта, пише Епицентър.бг.И добави: \" но аз нямам съмнения, че тази листа е по-добро от всяка друга - от успели, млади, знаещи хора.\" Искам да сме си ние – добронамерени, градящи”.  Това каза Борисов на кандидатите на партията за Европейския парламент и допълни: \"Забранявам ви да се вкарвате в говоренето на омразата!\"\"Чета: Съюз на демократичните граждани за европейско развитие на България в Европейската народна партия. Колко естествено си звучи. \"Изборите, за ЕП винаги са минавали под мотото че Брюксел е далеч от България и избираме едни скъпо платени чиновници, които не са важни, но за пакета мобилност месеци наред работа, чартъри, камиони шофьори, депутати, протести митинги, и накрая двама излъчени от България не отиват на гласуването трима но с два гласа тази сага не приключи в полза на България- българи отрязаха главата на транспортните фирми и сега чудеса правим за да отложим това във времето\", заяви още той.\"Важно ли е - два гласа не достигнаха и после резултатът какъв е - пет години е бил там, а сега слагат друг водач на листата, за нашите опоненти в ляво не искам да говоря не са ми интересни.  една дума не казват там, те нямат за задача да изправят депутати, да се борят срещу нас, а да върнат на власт БСП и ДПС\", посочи лидерът на ГЕРБ.\" какво ще правят в тяхната кампания си е тяхна работа.  За хората от БСП апартаментите и ниските цени не са проблем. От 9 септември до днес живеят в резиденции. Прибраха всичко на хората и не могат да почувстват какво се е случило и как се случа.  Аз нямам съмнение, че тази листа е по-добра от всяка една и, гледайки я, се виждат красиви, млади и можещи хора.  отбеляза Бойко Борисов.\" Защото който не работи, не греши. по всяка една тема като им гледам водачите на листитe и хората единствено Станишев, никой друг няма компетентност кой ще излезе са се бори с нашите евродепутати\", заяви Борисов, цитиран от ПИК.\"Аз съм оптимист за Европа, познавам националистическите движения, те са популисти, но като дойде време за еврофондове всички искат да са в Европа, а тези които си тръгнаха в Лондон, виждаме, че не може да се коментира и на глас. Там ще берем горчивите плодове, защото отдавна казах, че ще има тежък Брекзит с последствия и върху Европа, и Великобритания. Защото като свършат парите започнат и кавгите\", пошегува се премиерът.\" В случая съм притеснен за австрийците и французите,   Хората виждат какво правим, разширението на Младост, Хемус, Ананиев методиката за медицинските сестри\", посочи още Борисов.„“, допълни той.\r\n„Забранявам ви да се вкарвате в говоренето с омраза. Бъдете внимателни, бъдете горди със свършената работа“, обърна се Борисов към ГЕРБ и еврокандидатите на партията.\r\n“, категоричен бе Борисов.\r\n„Не искам да сте кучки или както е модерно в опозицията“, обърна се премиерът към Ева Майдел и Мария Габриел.\r\n„\", заяви Бойко Борисов.\r\n", "date": "2019.03.31", "title": "Бойко Борисов: Заслужено си понесохме шамара, но по-добри от нас няма"}
{"url": "https://www.novinite.bg/articles/173299/Radan-Kanev-obyavi-imotite-si", "text": "Водачът на листата на \"Демократична България\" за евроизборите Радан Кънев обви на страницата си във фейсбук какви имоти има и как ги е придобил. Кънев се жалва, че след като влезнал в политиката, вече нямал възможност да прави добри пари. „Благодаря за подкрепата на всички, които писаха и се обадиха! Беше приятна изненада.Сега някои задължителни уточнения, по така актуалните имуществени въпроси:Става дума за 75м2+25м2 тераси в Манастирски ливади. Предварителният договор и 30 000лв. капаро е от 2006г., окончателният и около 75000 лв. банков кредит срещу ипотека - 2007г. Много преди да заемам политически позиции, в добрите времена, когато имах време да правя пари...Сделката е на Акт14, взехме Акт16 чак 2012/13г.Цената е доста добра за периода, защото купихме от фирма 50% на родителите на съпругата ми. Въпреки това е далеч над данъчна оценка и над себестойност, с калкулирана печалба (което е и задължително от данъчна гледна точка).придобита през 2007г. с наследство от баща ми, от продажбата на имот във Варна. Купена е със запазено право на ползване от близка приятелка на родителите ми. Тя почина наскоро, сега теглих кредит за ремонт., след 15г. дела срещу Община Варна. Тези дела са и единственият ми принос към това имущество, натрупано от по-мъдри и спестовни хора. Минах през Шкода, Хюндай, два Форда. Сега аз ходя на работа с метро (все още живеем не в Ман. Ливади, а в 70м2 на тъстовете ми в Дървеница), а Деница - с RAV4, 2009 набор.Накратко - справям се с живота, но хич не съм богат човек, особено като се има предвид, че още плащам ипотека и малкият е в частно училище.  ", "date": "2019.03.31", "title": "Радан Кънев обяви имотите си"}
{"url": "https://www.novinite.bg/articles/173298/Korneliya-Ninova-Po-golyamo-unijenie-za-Georgi-Parvanov-edva-li-moje-da-ima", "text": "Лидерът на БСП Корнелия Нинова разкритикува остро името на коалицията, с което от АБВ се явяват на евроизборите - \"Коалиция за България\".Според Георги Първанов, името е избрано като сантимент. БЛИЦ припомня, че това бе старото име на коалицията на БСП. По този повод Нинова написа във Фейсбук:", "date": "2019.03.31", "title": "Корнелия Нинова: По-голямо унижение за Георги Първанов едва ли може да има!"}
{"url": "https://www.novinite.bg/articles/173279/Vremenno-promenyat-dvijenieto-v-Sofiya", "text": "Въвежда се временна организация на движението за провеждането на фермерски фестивал в София. Това съобщиха от пресцентъра на Столична община.\r\nОт 07.00 до 19.00 часа се забраняват престоят и паркирането на пътни превозни средства, с изключение на автомобилите на участниците в мероприятието, както следва:\r\n- на североизточната дъга на пл. \"Св. Александър Невски” между ул. \"Дунав” и ул. \"Оборище”;- на ул. \"Оборище” между бул. \"Васил Левски” и пл. \"Св. Александър Невски”.\r\nОт 08.00 до 19.00 часа се забранява влизането на пътни превозни средства по ул. \"Оборище” между бул. \"Васил Левски” и пл. \"Св. Александър Невски”.\r\n", "date": "2019.03.31", "title": "Временно променят движението в София"}
{"url": "https://www.novinite.bg/articles/173297/Obedinenieto-na-GERB-i-SDS-klyuchovo-za-uspeha-na-ENP-na-evrovota", "text": "Вярвам, че обединението на ГЕРБ и СДС ще е ключово за успеха на ЕНП на европейските избори в България. Днес повече от всякога ние можем да покажем, че обединени сме по-силни. Това се посочва в поздравителен адрес на Жозеф Дол, президент на Европейската Народна Партия, прочетен по време на представянето на кандидатите на ГЕРБ и СДС за евровота.\"Поздравление за ГЕРБ и СДС, че отговориха на моя призив за обединение на ЕНП. Вие дадохте пример, че това е силата на ЕНП, вие показахте, че да превъзмогнеш егото за едно по-добро бъдеще на ЕНП е възможно. За силна Европа, която действа и защитава. За Европа, която е справедлива, устойчива. Противни на популистите, ЕНП винаги е работила да изпълни исканията на гражданите на Европа\", заявява още Дол, като подчертава, че българската делегация в групата на ЕНП е много активна.\"Убеден съм във вашата решителност да защитавате идеите на ЕНП\", допълва още той, цитиран от Агенция \"Фокес\".", "date": "2019.03.31", "title": "Обединението на ГЕРБ и СДС - ключово за успеха на ЕНП на евровота"}
{"url": "https://www.novinite.bg/articles/173289/Slaba-chereshova-rekolta-tazi-godina", "text": "\"Реколтата тази година от тези плодове или няма да я има, или ще бъде критично слаба”, сигнализира Красимир Кумчев, известен в цялата страна агроконсултант, предаде кореспондентът на БГНЕС в Пловдив.В по-голямата част от страната реколтата е обречена.\"Мисля си как реагират политиците при наводнения и земетресения например- изсипват се на място с ботуши, дъждобрани и всички останали атрибути, с което да ни покажат загрижеността си. Медиите, разбира се, и те са там! Това, което ни се случи вчера сутринта е по- трагично!”Трудът на овощарите е незащитен, става ясно от позицията на Красимир Кумчев. Те не могат да застраховат градините си от щети, настъпили от събития преди 20 април, това е условието на застрахователите и то не се променя въпреки многократно поставяните искания. Застраховки на овощни градини могат да се сключват само след тоя срок, а всъщност сланите падат преди него. И така- тази година ще купуваме много скъпи череши, праскови, кайсии и вишни, ако изобщо ги има. А овощарите ще пресмятат щетите си и ще размислят дали не е крайно време да се откажат. ", "date": "2019.03.31", "title": "Слаба черешова реколта тази година"}
{"url": "https://www.novinite.bg/articles/173300/Kruizniyat-turizam-u-nas-se-vazrajda", "text": "След като през последните години големите пасажерски компании избягваха региона заради геополитическата обстановка, сега те отново проявиха интерес да включат в своите маршрути черноморски пристанища. Очаква се през месец май на пристанище Варна да акостира лайнер със 700 души на борда, съобщава БНТ.\"Индикациите са налице, че все пак върви нагоре тренда, след тези няколко така да се каже нестабилни години, тъй като в самото Черно море по-рядко започнаха да влизат кораби и оттам естествено и ние като морска държава страдаме\", коментира началникът на Морска гара-Варна кап. Александър Аврамов.През миналата година на пристанищата ни не акостира нито един пасажерски кораб, което нанесе сериозен удар върху бизнеса по Черноморието.\"Общо взето целият град търпи загуби. Когато има кораб с толкова много туристи, те оставят средствата си тук - използват туристическите обекти, които са тук, посещават ги, а също така и ресторанти, кафенета\", допълва Аврамов.Преди кризата у нас са акостирали средно по 25 круизни кораба годишно с над 800 туристи на борда. 2014-та беше най-силната година с 36 посещения, след което започна спад.\r\n\r\nНачалникът на Морска гара-Варна кап. Аврамов съобщи, че вече има две заявки за посещения на пътнически кораби в нашите пристанища през лятото на 2020-та. Очаква се те да пристигнат през месеците юни и септември.\r\n \r\n\r\n\r\n", "date": "2019.03.31", "title": "Круизният туризъм у нас се възражда"}
{"url": "https://www.novinite.bg/articles/173294/Balgariya-poslednata-strana-v-ES-s-vechni-dlajnici", "text": "Нова европейска директива ще помага за опрощаване на дългове. По предложение на българския евродепутат Емил Радев в нея са залегнали текстове за опрощаване на дългове не само по отношение на фирмите, но и на физическите лица-потребители.\r\n\"България остана последната държава членка в ЕС с вечни длъжници. Процедури за обявяване на личен фалит или абсолютна давност има във всяка една друга европейска държава-членка,\" обясни Радев в ефира на телевизия България Он Еър.\r\nПо думите му над 600 хил. български семейства дължат суми. Имат и образувани изпълнителни производства. \r\n\"Това е огромна сума, огромна цифра български граждани и голяма част от тях не могат да платят задълженията си години наред. Въпреки че имуществото им бива отнето, продадено, те продължават да дължат, да се трупат лихви, да се трупат разноски. И по никакъв начин тези хора не могат да се освободят от дълговете си, да започнат начисто, наново и затова ние сме длъжни да им дадем втори шанс,\" заяви Емил Радев.\r\nТой посочи, че ЕС губи от фалити на на фирми 1 700 000 работни места всяка година. Затова даването на втори шанс, преструктурирането на дружествата ще доведе до много по-малко фалити, което ще запази милиони работни места в ЕС.\r\n\"Въвеждат се много по-ясни процедури за преструктуриране, за даване на втори шанс, за освобождаване от част от задълженията на търговците при невъзможност да се изплащат и това всичко цели да не фалират компаниите, да не се стига до процедурите по фалит, за да се запазят действащи фирмите, малките и средни предприятия, да могат да запазят работните места, защото ЕС губи от фалити на на фирми 1 700 000 работни места всяка година. Затова даването на втори шанс, преструктурирането на дружествата ще доведе до много по-малко фалити, което ще запази милиони работни места в ЕС\", обясни евродепутатът.\r\n\"Tази директива (б.р. - Директива за повишаване на ефективността на процедурите за преструктуриране, несъстоятелност и опрощаване на задължения) унифицира европейските практики и дава наистина възможност за втори шанс на изпадналите в затруднение търговци, предприемачи и физически лица.\"\r\n", "date": "2019.03.31", "title": "България - последната страна в ЕС с \"вечни длъжници\""}
{"url": "https://www.novinite.bg/articles/173296/Kristian-Vigenin-Samo-nie-vodim-debata-za-badeshteto-na-Evropa-s-Viziya-za-Evropa", "text": "В продължение на години, министър-председателят Борисов и правителствата му допускаха Анкара да се държи с България по начин, който изискваше сериозни реакции, заяви секретарят на ПГ на \"БСП за България\" Кристиан Вигенин по БНР. Това съобщиха от пресцентъра на БСП. Той припомни два от тези случаи - когато е станало дума чия е Тракия и свързаните с въпроса изявления на Ердоган, както и изявлението, свързано с душевните граници на Ердоган. \"Толкова витиевато реагираха министерството на външните работи и премирерът тогава, че това създаде усещането, че могат да се отнасят с нас, както сметнат за добре\", заяви Вигенин.\"Интересно е да споменем, че в средата на януари в България беше вътрешният министър на Турция - тогава той имаше срещи с министър- председателя, според програмата му е имал есрещи и с Главното мюфтийство. Убеден съм, че въпросите, които сега се обсъждат, са били поставени и тогава. Би било интересно да разберем какви са били разговорите на вътрешния министър, така че десет дни по-късно да се внесат промени в закона\", заяви народният представител. По думите му промените са факт - от една страна, с тях са били отрсочени дълговете на мюфтийството, а от друга - те са позволили чуждо финансиране на вероизповедания. Кристиан Вигенин заяви още, че това обезмисля закона по начина, по който е бил обсъждан на заседание на КСНС при президента.\"Странно е да се вменява вина на БСП за случващото се, защото тогава ние подкрепихме принципно идеята за държавно финансиране на вероизповеданията, но заедно с това - да бъде спряно външното финансиране. Сега се получава така, че те получават държавно финансиране, а в същото време - остават възможностите за влияние чрез външно финансиране. А знаете, че който плаща, той поръчва музиката\", заяви още той.Вигенин изрази мнение, че всичко, което правят управляващите, е половинчато и недостатъчно. \"В България се е настанило безвремие, което не дава никаква перспектива на страната. Какво се случва в момента в парламента? Когато нямаш посока и идея какво искаш да постигнеш, не знаеш какви реформи са полезни, единственият ти фокус е да да избуташ още един ден във властта, зарадите самата власт. \"Краят на това правителство се вижда\", категоричен бе той.Народният представител засегна и темата с поведението на патриотите, които, по думите му, са преглъщали идеи и политики, които още от началото на този парламент са били в разрез с разбирането на избирателите им. \"Търсеха си оправдание, но ние отправихме ясен призив да не подкрепят повече властта и да напуснат правителството. Видя се, че патриотите са в управлението единствено заради властта. Направиха няколко изявление в парламента по повод закона за вероизповеданията, и това беше. Тяхното участие в правителството е обратно на вижданията на избирателите им\", каза Вигенин.По повод искането към прокуратурата за проверки във връзка с приетия Закон за вероизповеданията и съмненията за чужда намеса, той коментира, че от БСП очакват реакция и че е нормално той да се самосезира по въпроса. Вигенин припомни още, че БСП е отправила апел и към президента да наложи вето.\"Ние заявихме защо излязохме от този парламент. В седмиците след напускането ни се случиха поредица от неща, които само доказаха, че сме били прави\", каза той. Вигенин изрази мнение, че в продължение на години от БСП са опитвали да отстояват позиции и да правят предложения със стратегически дневен ред, но нищо такова не се е случило. \"Искаме категорична промяна. От БСП не се занимаваме с битови въпроси, ние атакуваме принципно политиката на ГЕРБ\", категоричен бе социалистът. По думите му обаче битовата страна, свързана с апартаментите на властта е показала афинетът към луксозен начин на живот на управляващите и по-важното - облагодетелстването на определени фирми чрез лобистки закони.\"Само ние водим дебата за бъдещето на Европа с \"Визия за Европа\". За нас най-важни са политиките. Нашата листа ще бъде ясна на 14 април\", заключи Вигенин.", "date": "2019.03.31", "title": "Кристиан Вигенин: Само ние водим дебата за бъдещето на Европа с \"Визия за Европа\""}
{"url": "https://www.novinite.bg/articles/173285/Dneven-horoskop-za-nedelya", "text": "Имате чувството, че всичко е сякаш обърнато с главата надолу. Вземете се в ръце и въведете ред в бъркотията около вас, за да започнете идната седмица удовлетворени и \"на чисто\".Предстои ви тежка седмица, затова днес е време да подредите мислите в главата си, а защо не и да отметнете някоя и друга задача в аванс. Хороскопът на останалите зодии - в ", "date": "2019.03.31", "title": "Дневен хороскоп за неделя"}
{"url": "https://www.novinite.bg/articles/173281/Zuzana-Chaputova-stava-parvata-jena-prezident-na-Slovakiya", "text": "Четиридесет и пет годишната адвокатка, природозащитничка и активистка Зузана Чапутова, която е новачка в политиката, ще стане първата жена президент на Словакия, предаде ТАСС.Чапутова получава 58,4 процента от гласовете на балотажа на вчерашните президентски избори, а кандидатът на управляващата в Словакия партия - Марош Шефчович, който е зам.-председател на Европейската комисия, получава 41,6 процента.Шефчович каза на брифинг в предизборния си щаб, че се е обадил по телефона на Чапутова, за да я поздрави за победата.Чапутова побеждава в повечето избирателни райони. Особено масово за нея са гласували в столицата Братислава и околностите (73,74 на сто).За Чапутова са дали гласа си общо 1 055 118 избиратели, а за Шефчович - 751 924. Избирателната активност е била 41,8 процента от общо 4 450 000 избиратели - най-ниска за цялата история на президентските избори в Словакия, които от 1999 г. насам са общо пет.Чапутова ще поеме поста от Андрей Киска на 15 юни. Новоизбраният президент каза, че ще работи в интерес на сплотяването на гражданите на Словакия и ще се стреми да получи доверието и не тези, които не са я подкрепили.Чапутова потвърди подкрепата си за евроатлантическата ориентация на Словакия и обяви, че първата й визита ще бъде в Чехия.Снимка: radiosvoboda.org", "date": "2019.03.31", "title": "Зузана Чапутова става първата жена - президент на Словакия"}
{"url": "https://www.novinite.bg/articles/173287/Turciya-izbira-kmetove-i-obshtinski-saveti", "text": "В Турция се провеждат местни избори, които се разглеждат като изпитание за президента Реджеп Тайип Ердоган. Неговата партия рискува да загуби кметското място в столицата Анкара на фона на икономическия спад в страната, пише AFP. Днешният вот в южната ни съседка е за кметове, общински съвети и други местни служители. Ердоган и неговата Партия на справедливостта и развитието са печелили най-много места всеки път, откакто партията дойде на власт през 2002 година, но този път анализаторите казват, че управляващите могат да загубят Анкара и дори Истанбул. Избирателните секции бяха отворени в Диарбекир и други градове в Източна Турция в 7:00 часа българско време, а в Истанбул, Анкара и други градове започват час по-късно. Това са първите местни избори, след като турците одобриха конституционни реформи през 2017 г., които дадоха  на Ердоган по-широки правомощия и след общите избори миналата година, спечелени от Партията на справедливостта и развитието.Най-много избиратели има в Истанбул – над 10,2 млн. или около 18% от имащите право на глас. Най-малката област е Байбурт с едва 0,1% от гласоподавателите. Ключова е надпреварата за трите най-големи града в страната, които са и икономически най-развити - Истанбул, Анкара и Измир. В тях са съсредоточени около 1/3 от всички избиратели.\r\n \r\nВътрешният министър Сюлейман Сойлу съобщи, че заети с охраната на изборния ден ще са над 553 000 служители на силите за сигурност. Те ще разполагат с почти 7000 бронирани автомобила, 126 въздушни и 294 морски апарати. Само в Истанбул реда ще осигуряват над 41 000 души от правоохранителните органи.\r\n Наблюдатели считат, че ПСР сега е по-уязвима заради рецесията в  икономиката на страната при безработица и инфлация с двуцифрени числа. Дни преди гласуването турската лира отново понижи курса си, предизвиквайки спомени от валутната криза от 2018 г., която сериозно затрудни турските домакинства.", "date": "2019.03.31", "title": "Турция избира кметове и общински съвети"}
{"url": "https://www.novinite.bg/articles/173292/CIK-obyavyava-obshtestvena-porachka-za-mashinnoto-glasuvane", "text": "Централната избирателна комисия ще обяви обществената поръчка за машинното гласуване в рамките на седмицата. Това каза Александър Андреев, говорител на ЦИК по време на брифинг във връзка с действията на комисията в първите десет дни от нейното конституиране.\"Обществената поръчка се надяваме да бъде обявена в рамките на тази седмица, за да може тези бюрократични срокове, които има в момента да не забавят и да могат да бъдат произведени машините\", обясни Андреев.Той допълни, че документацията за обществената поръчка все още не е одобрена от Комисията. Това е една от точките на днешното заседание и се надяваме до края на деня да имаме документацията в окончателен вариант, каза още Андреев. Проблем, по думите му, е отказът на различни компетентни държавни органи да сертифицират и одитират машините. \"Въпросът е оттук нататък да се види как биха могли да бъдат сертифицирани и одитирани, но това е въпрос, който тепърва ще се решава\", обясни Андреев.Отказ ЦИК е получила от пет институции - Държавната агенция по метрология и технически надзор, Институтът по стандартизация към МВР, ДАНС и Държавната агенция за електронно управление. \"От всички тях получихме отговор, че това не влиза в тяхната компетентност\", каза Андреев.\"Ние сме изправени пред различни въпроси, които следва да бъдат решени и те не са от компетентността на ЦИК. Това, което е от компетентността на ЦИК, ние ще го направим, за да може да се случи машинното гласуване\", уточни говорителят на ЦИК.", "date": "2019.03.31", "title": "ЦИК обявява обществена поръчка за машинното гласуване"}
{"url": "https://www.novinite.bg/articles/173291/Ukrajna-izbira-nov-prezident-dnes", "text": "\r\nБлизо 30 хиляди избирателни секции бяха отворени в 08.00 часа в Украйна за гласуването на президентските избори, съобщиха световните агенции. Над 29 милиона са регистрираните гласоподаватели, за президентския пост се борят 39 кандидати.\r\nХодът на изборите ще се следи от над 2 хиляди наблюдатели от различни международни организации и чужди държави.\r\nБезопасността по време на вота ще се осигурява от над 135 хиляди служители на реда.\r\nФаворит в анкетите е 41-годишният комедиен актьор Володимир Зеленски, представител на партия \"Слуга на народа\". Той е следван от действащия президент Петро Порошенко, лидера на партия \"Баткившчина\" Юлия Тимошенко, представителя на \"Опозиционна платформа - за живота\" Юрий Бойко и председателя на партия \"Гражданска позиция\" Анатолий Гриценко.\r\n\r\n", "date": "2019.03.31", "title": "Украйна избира нов президент днес"}
{"url": "https://www.novinite.bg/articles/173295/Dvama-ubiti-sled-strelba-na-mestnite-izbori-v-Turciya", "text": "Местните избори в Турция днес протичат при като цяло спокойна обстановка, но при инцидент в област Малатия след стрелба с огнестрелно оръжие има двама загинали. Един човек е задържан, предаде БНР. Двамата загинали, между които е възникнал скандал, са били наблюдатели на изборите. Съобщено бе и за някои дребни инциденти в отделни населени места, без обаче те да имат отражение върху цялостния избирателен процес в страната. В област Мардин заради сбиване пред офис на квартален кмет (мухтар) за кратко беше прекратено гласуването. Забранена агитация беше регистрирана в тракийската област Текирдаг и източната провинция Агръ. Оттам беше съобщено за случаи на раздаване на пакети с хранителни стоки и чай, съдържащи агитационни материали на един от кандидатите. Бяха отчетени и случаи на разкриване на тайната на вота предимно в източните провинции на страната, както и отделни опити за повторно гласуване. За участие в местните избори бяха допуснати общо 13 партии, като не всички от тях са издигнали кандидати във всички населени места. В 30 големи общини с над 750 000 души население всяка се състезават и 73 независими кандидати. На вота се гледа като тест за популярността на президента Реджеп Ердоган и неговата Партия на справедливостта и развитието (ПСР), която се очаква да победи в повечето области, но картината в петте най-големи града е по-различна. В най-многолюдния град в страната Истанбул 8 политически партии и 24 независими кандидати се борят за доверието на избирателите. Социолозите отчитат лека преднина на бившия премиер Бинали Йълдъръм, издигнат от ПСР. Основният му конкурент е Екрем Имамоглу, издигнат от Народнорепубликанската партия. „Надявам се на наистина много благоприятен изход за Истанбул… Надявам се на голяма избирателна активност и накрая на деня изборите да завършат в спокойна обстановка, без да кърви носа на нито един човек“, каза Имамоглу, давайки своя глас. В града край Босфора гласуваха още Йълдъръм и лидерът на „Добрата партия“ Мерал Акшенер, която е сред малкото жени-политици в страната. Едва 7,89% от кандидатите за кметове са жени – 652 от 8263 кандидати. За цялата републиканска история на Турция около 31 000 кметове са били мъже и само 119 жени са били избирани за градоначалнички. В столицата Анкара битката е между 7 формации и 5 независими кандидати. Фаворит е опозиционният кандидат Мансур Яваш, който води срещу Мехмед Йозхасеки от управляващата партия. Кандидати за градоначалник на търговския град и средиземноморско пристанище Измир са 4 независими и представители на 8 политически сили. Убедителна е преднината на Тунч Сойер от Народнорепубликанската партия, която от години печели изборите в града. Най-силен негов съперник е бившият министър от формацията на президента Реджеп Ердоган Нихат Зейбекчи. Проучванията на общественото мнение отчитат много близки резултати за Анталия и Бурса. Гласоподавателите избират с 4 различни бюлетини кметове за всички нива на местното самоуправление и общински съветници. Турците ще могат да гласуват в 194 390 секции по цялата страна. И четирите бюлетини се поставят в 1 плик, като за улеснение на избирателите и на комисиите бюлетините за отделните видове избор са в различен цвят. Избирателните комисии са съставени от поне петима представители на различни политически сили. Висшата избирателна комисия е наложила забрана до 21 часа за излъчване на прогнозни данни и коментари, но тя може да бъде вдигната по-рано по нейно решение. Вътрешният министър Сюлейман Сойлу съобщи, че заети с охраната на изборния ден ще са над 553 000 служители на силите за сигурност. Те ще разполагат с почти 7000 бронирани автомобила, 126 въздушни и 294 морски апарати.", "date": "2019.03.31", "title": "Двама убити след стрелба на местните избори в Турция"}
{"url": "https://www.novinite.bg/articles/173278/Slanchevo-i-toplo", "text": "Днес ще бъде предимно слънчево с временни увеличения на облачността над централните и източни райони от страната. Ще духа слаб, в Източна България до умерен североизточен вятър. Максимални температури между 15° и 20°, по Черноморието 11°-13°, в София около 15°.Над планините облачността ще е променлива, над западните райони - незначителна. Ще духа умерен, по високите и открити части – силен североизточен вятър. Температурите ще се повишат и максималната на височина 1200 метра ще бъде около 8°, на 2000 метра около 1°.Над Черноморието ще има временни увеличения на облачността. Ще духа до умерен североизточен вятър. Максимални температури между 11° и 13°. Температурата на морската вода е 11°. Вълнението на морето ще бъде 3-4 бала.На 31.03.2019 слънцето ще изгрее в 07:12 часа и ще залезе в 19:51 часа. Продължителност на деня 12:39 часа.На 31.03.2019 луната ще изгрее в 05:07 часа и ще залезе в 15:03 часа. Осветеност на диска в 0h UT 24 %. Фаза на луната: след последна четвърт преди новолуние.", "date": "2019.03.31", "title": "Слънчево и топло"}
{"url": "https://www.novinite.bg/articles/173283/Rekord-188-darjavi-se-vklyuchiha-v-Chasat-na-Zemyata", "text": "Рекорден брой от 188 страни се включиха  тази година в \"Часът на Земята“. Екологичната инициатива води началото си 2007 година и целта ѝ е да насочи вниманието към глобалните природни проблеми. На 30 март между 20.30 и 21.30 ч. в 188 страни, включително и в България, хората, загрижени за планетата, угасиха светлините и електроуредите.  Според доклад на WWF природата осигурява всяка година услуги на стойност 125 трилиона долара - чист въздух, храна, вода за пиене, суровини за енергия. А часът без осветление е просто повод да отдадем значимото на Земята. През цялата събота около Народния театър в София имаше фермерски биопазар и пункт за предаване на стара битова техника.  Една от малките крачки, които всеки може да направи за опазване на природата е, когато нещо в дома се счупи или повреди, да се опита да го поправи или рециклира, не да го хвърли директно на боклука. ", "date": "2019.03.31", "title": "Рекорд: 188 държави се включиха в \"Часът на Земята\""}
{"url": "https://www.novinite.bg/articles/173293/Petar-Moskov-BKP-prevarna-prehoda-v-mutrenski", "text": "Между новата партия КОД – Консервативно обединение на десницата и началото на ДСБ има доста прилики, но между сегашната ДСБ и моята партия разликите са огромни.Дясното беше подменено през прехода от либералното до невъзможност да защитава държавата. Беше излъгано да защитава глобализацията.Целият преход мина под знамето на партийния актив на БКП, те превърнаха прехода в мутренски, а децата на номенклатурата днес да са деца на големи предприемачи.Това обяви по bТВ бившият здравен министър Петър Москов, който скъса с ДСБ и тази седмица обяви началото на нова консервативна партия. Хората ще си отговорят каква е разликата между мен и Радан Кънев. Петър Москов защитава десни позиции, а Радан Кънев зеления екстремизъм. Нашите противници са БСП и ДПС, тоест партиите които наложиха либералния модел, останалите партии нямат чак такова значение. Дясното трябва да се противопоставя срещу десния екстремизъм, настоява Москов. Той отново посочи, че ГЕРБ е партия без идеология, нямат ясни цели и как да ги постигат. Когато е бил министър в правителството на Борисов е представлявал Реформаторския блок е е изпълнявал споразумение между ГЕРБ и РБ. Преди 10 години ГЕРБ може би щеше да ми харесва, но не и днес.Ние създаваме КОД като алтернатива на целия либерален модел на демокрацията. От съществуващите десни партии няма такава, която да защитава консервативните ценности.Повечето от сегашните партии не са алтернатива за България. Страната има нужда не от нови утопии, на тях трябва да се противопоставят принципите на консервативната политика.Москов обаче не даде ясен отговор, защо новата формация подава ръка към националистически и русофилски формации като ВМРО и НФСБ, а не към другите десни партии. ", "date": "2019.03.31", "title": "Петър Москов: БКП превърна прехода в мутренски"}
{"url": "https://www.novinite.bg/articles/173301/Proveryavat-publikaciya-vav-Fejsbuk-sas-zaplaha-za-jivota-na-Borisov-OBNOVENA", "text": "Полицията проверява публикация в социалните мрежи, в която има отправени заплахи за живота на премиера Бойко Борисов, съобщава БНР.\"Бойко, тебе ще те отстрелям безплатно! Мамка ти мръсна, продажна! Българоубиец!\" Това е написал в профила си във фейсбук Теодор Николов от Варна, заради което полицията го проверява за заплахи с убийство към премиера, пише \"24 часа\".На поста Николов позира с пушка, за която не е ясно дали е истинска. По снимката личи, че е вкъщи и по пантофи, които са скъсани на големите пръсти.Кадърът обаче предизвиква повече подигравки, отколкото заплахи. \"Като те гледам какъв смотльо си, сигурно себе си ще гръмнеш\", пише му потребителКъм момента не е ясно дали заканите са сериозни. Изясняват се всички детайли около случая.", "date": "2019.03.31", "title": "Проверяват публикация във Фейсбук със заплаха за живота на Борисов (ОБНОВЕНА)"}
{"url": "https://www.novinite.bg/articles/173302/Duhovnoto-stranstvane-na-Stoyan-Iliev-sabrano-v-izlojba", "text": "\"Сърцето е като корабните платна – в началото на странстването те са чисто бели и неопетнени, но бурите и ветровете ги разкъсват многократно, докато един ден целите станат на съшити с дебел конец кръпки, но тогава никаква буря не може да ги скъса отново.\" Този цитат от Никос Казандзакис сякаш може да материализира цялата пластическа култура на живописеца Стоян Илиев. Чрез сложните натрупвания през предшестващите години Стоян Илиев достига до днешната експозиция – ярка, многопластова, живописно осмислена и драматично съшита с конеца на знаковата естетика на автора.\" Това пише д-р Людмил Веселинов по повод открилата се изложба живопис и дървопластика в галерия \"Сан Стефано Плаза\" на известния ни художник Стоян Илиев. Тя носи заглавието \"Структури\" и ще продължи до 14 април.Стоян Илиев е роден на 13 декември 1934 г. в село Здравец, Търговищко, в семейството на свещеник. През 1958 г. е приет в Националната художествена академия, където учи скулптура при проф. Любомир Далчев и завършва живопис при проф. Дечко Узунов, които оказват изключително влияние върху неговото развитие. От 1965 година участва активно в художествения живот в страната. Освен живопис и скулптура работи и в областта на декоративно-монументалното изкуство. Автор е на голям брой сграфита, стенописи, керамични пана и др. Запомнен е от много поколения като оригинален илюстратор на български народни приказки.Авторът е част поколението български творци, което навлиза в художествения живот през 60-те години на ХХ век – хората, които днес почти възприемаме като класици на новото българско изкуство.Един поглед към творбите в настоящата изложба – абстрактни, конструктивни и деконструктивни, фигурални и нефигурални, поанталистични и експресионистични, изненадващи и изстрадани. Тази експозиция е своеобразно пътуване във времето.Още от най-ранните си творби Стоян Илиев подминава традиционната имитативна изобразителност и залага на смелата пластическа изразност. За него Георги Константинов пише: \"Помня неговите участия в създаването на големи пана. Тях Стоян Илиев наричаше, кой знае защо, \" конструкции\" или \"инсталации\". Неспокоен и търсещ художник, получил за прибавка и техническо образование...\"Този фокус е върху целия осмислен пластически език на живописеца, конструиращ и едновременно деконструиращ, боравещ с абстрактната форма и с образите, изпълващи сложните мозаечни структури. И като добавим богатството на живописната пулсираща материя, можем да обобщим тази творческа акция, като авторски протест, протест на емоцията, протест в защита на фолклорната съкровищница – чергата, шевицата, писаното яйце, обредността и митологията.Всичко това Стоян Илиев постига с артистична независимост и оригиналност, сякаш реди стихове, композира, тъче, шие, бродира... Дебелия конец здраво скрепява синтетичната чистота и суровата експресивност в творбите, така че това изкуство да не се поддаде на бурите на преходното. Това изкуство е сърцето на една силна духовност, в която са си дали среща концептуалната идея и пластическата образност на Стоян Илиев.", "date": "2019.03.31", "title": "Духовното странстване на Стоян Илиев, събрано в изложба"}
{"url": "https://www.novinite.bg/articles/173280/Premestihme-chasovnicite-s-chas-napred", "text": "Тази нощ в 3:00 часа преместихме часовниците с един час напред и преминахме към лятното часово време. То ще бъде в сила до 26 октомври 2018 г.  Очаква се през 2021 г. местенето на стрелките да спре. Това реши миналата седмица Европейският парламент. Всяка държава от ЕС сама трябва да реши кое време избира до 2020 г - лятно или зимно.\r\n \r\nИдеята за смяна на времето е на американския политик Бенджамин Франклин, който през 1784 г. пише есе за това колко много свещи и пари могат да се спестят ако се въведе смяна на времето. \r\n \r\nБългария въвежда лятно часово време през 1979 г. Практиката не е приета еднозначно от всички държави по света. Поддръжниците й смятат, че така се пести енергия и се радваме на повече часове светлина, докато противниците са на мнение, че смяната на стрелките влия негативно на здравето и разстройва биологичния часовник.\r\n", "date": "2019.03.31", "title": "Преместихме часовниците с час напред"}
{"url": "https://www.novinite.bg/articles/173282/Turciya-otkaza-da-se-izvini-na-Balgariya", "text": "Турция счита, че не ни е засегнала с нищо, както и че скандалът около изказването на Мевлют Чавушоглу е изваден от контекста. Това заяви премиерът Бойко Борисов след инфарктна 5-часова среща, продължила до 1.30 след полунощ с турския вицепрезидент Фуат Октай в Букурещ.Разговорите между турската делегация и външния министър на страната ще продължат. Ако те преценят, че Чавушоглу трябва да поднесе извиненията си, нека го направи. Аз бях неотстъпчив, категоричен бе българският премиер. Бях ясен, че честта и достойнството на една държава не могат да се измерят с нещо друго.Борисов отново подчерта, че не е оказван нариск върху България при никакви обстоятелства и че твърденията в изказванията на Човушоглу не отговарят на истината.Когато всички водят антитурска кампания, ние никога не сме си го позволили. А в България антитурската кампания не носи плюс. Именно заради добросъседските отношения ние никога не го правим. Разбирам ги, че в неделя имат избори, но не за сметка на България, заяви още министър-председателят.Виждате колко време те считат, че с нищо не са ни засегнали, че било извадено от контекста това, което в България се раздухва. Извадихме сайтовете, пуснахме го на живо, говорихме. Не считам повече за нужно да говорим едно и също нещо.Бяхме на Четиристранната среща, вицепрезидентът Октай беше поканен като гост. По толкова много проекти говорихме, че ме е яд заради подобно нещо, че толкова си влошаваме отношенията. Защото ефекта сами го видяхте, каза още министър-председателят и добави: \"те не могат да осъзнаят и продължават да твърдят, че с нищо, по никакъв начин това не било натиск, било ситуация. Пет часа обяснявам кое натиск, кое е ситуация. Те твърдят обратното.Попитан дали би поискал среща с Ердоган, за да се изясни този въпрос, Борисов отговори, че няма какво да изясняват.\"Въпросният външен министър казва, че ни оказал натиск, за да се приеме закон за вероизповеданията, което е лъжа, което не е истина. На мен никой не ми се е обаждал, нито ми е оказвал натиск. Това ние самите го правихме толкова време – публично, срещи, със Синода, с мюфтиите, с всички, какъв натиск?\", добави българският премиер.На въпрос дали тази ситуация ще повлияе на отношенията с Турция, министър-председателят Бойко Борисов посочи, че е важна за нашата сигурност, както и за тях е важна.\"Сега имаше гласуване в Европарламента, ние ги подкрепихме. Преди 10-ина дни финансовият министър на Турция ми написа есемес с благодарност за това, което направихме за жп линията от Свиленград до Истанбул. Така че направили сме абсолютно всичко. Аз ги разбирам, че са в избори, но и ние сме в избори\", каза още премиерът Бойко Борисов.Турската делегация проведе разговор с външния министър Мевлют Чавушоглу за изказването му, че Турция се е намесила по отношение на българския Закон за вероизповеданията. Срещата дори бе прекъсната за повече от час, след което бе отново подновена.Октай бе поканен от румънска страна на пленарната вечеря след насрочения за днес четиристранен формат на Балканската среща между България, Гърция, Румъния и Сърбия.", "date": "2019.03.31", "title": "Турция отказа да се извини на България"}
{"url": "https://www.novinite.bg/articles/173290/7-ezera-v-Pirin-sa-silno-zamarseni", "text": "Седем от езерата в Национален парк „ Пирин“ са  силно замърсени от пашуването на животни във високите части на планината, предаде БНР.  Ограничаването им с електропастири и последващо възстановяване на естествената им структура  са част от мерките на парковата дирекция за подобряване на екологичното състояние в защитената територия.  Замърсените от пашуващи животни  езера са в района  на Сандански, Кресна и Дамянишкия дял над Банско, каза директорът на парка Росен Баненски.След ограничаването на достъпа до езерата, ще бъдат приложени специални мерки за тяхното почистване и възстановяване на структурата им. Другият проблем, който вече е забелязан в неголеми територии на надморска височина около 2000 метра, е короядът по дърветата.  Всички дейности за подобряване на природозащитното състояние на НП „Пирин“ са разписани в проект , финансиран по ОП „ Околна среда“ с близо 6,3 млн. лева , който ще се изпълнява в следващите 43 месеца.", "date": "2019.03.31", "title": "7 езера в Пирин са силно замърсени"}
{"url": "https://www.novinite.bg/articles/173286/Stefan-Sofiyanski-Ne-smyatam-GERB-za-dyasna-partiya", "text": "Имам чувството, че съм от тези хора, които вкараха България в европейския съюз. Аз не смятам ГЕРБ за дясна партия. По произход, манталитет и действия, те са леви. От тук нататък крачката за втори път на СДС към лявото отблъсква хората от интелигенцията. Естествената среда, в която изградихме СДС не приема това решение. Не знам дали ГЕРБ ще добави хора към тях , каза в предаването \"Офанзива с Любо Огнянов” по Канал3, бившият министър- председател Стефан Софиянски.Европа се управлява от партии и това е ясно. Европа никога не е била в такава криза и не е била толкова зле. Англия напуска, Полша и Унгария са в сериозна ситуация. Това безкрайно несправедливо Шенгенско споразумение виси. Това са нещата, с които очертавам кризата. От там в наш план, ние в момента не присъстваме реално в Европа. Ние сме най-бедната държава, планът \"Макрон” ни засяга пряко и сега ще получаваме газ от Турция. Цялата тази криза се диктува от партиите. Политическият елит в Европа за мен трябва да се оттегли възможно най-бързо, каза още той.Аз бих подкрепил принципи и управление, а не партия и подкрепата на СДС към принципите на ГЕРБ е обидно.  Грешката на СДС беше първо, че стана партия. Ние бяхме силни като различни партии, но с една цел. Всеки имаше своите различни професионални разбирания. Имаше колорит. Когато ни направиха на партия от там нататък нещата тръгнаха надолу, заяви Софиянски.Сега десницата са всичко тези хора, които не гласуват. Тук вече е най-важният момент. Ние не трябва да ги увеличаваме. Трябва да се мобилизират тези хора около идеи. Трябва да се формулират идеите не само за България, а и защо ние трябва да сме в Европейски съюз. Трябват ни политици, които да имат авторитет в ЕС, каза още бившият министър-председател.", "date": "2019.03.31", "title": "Стефан Софиянски: Не смятам ГЕРБ за дясна партия"}
{"url": "https://www.novinite.bg/articles/173284/Stoyan-Stoyanov-shte-zamesti-Cvetan-Cvetanov-v-parlamenta", "text": "Станислав Стоянов става народен представител от ГЕРБ на мястото на Цветан Цветанов.Решението на Централната избирателна комисия (ЦИК) предстои да бъде обнародвано в Държавен вестник, съобщиха от Комисията.  На свое заседание от 30 март Централната избирателна комисия взе това решение на основа на получено писмо от Народното събрание, в което Комисията е уведомена за предсрочно прекратените пълномощия на Цветан Цветанов като народен представител от Четвърти изборен район - Великотърновски.  45-годишният Станислав Стоянов Иванов по професия е икономист. Той е бил народен представител в 42-то и 41-то Народно събрание.  Първоначално беше съобщено, че 27-годишният треньор по мотокрос Георги Недев трябва да заеме депутатското място на Цветанов. Той е следващият в листата на ГЕРБ от Велико Търново от последните избори. В момента Георги Недев е най-младият общински съветник във Великотърновския общински съвет. Шеф е на младежкия ГЕРБ в града.   Недев беше на 24 години, когато попадна в листата за народни представители и се превърна във феномена 11/11.", "date": "2019.03.31", "title": "Стоян Стоянов ще замести Цветан Цветанов в парламента"}
{"url": "https://www.novinite.bg/articles/173288/Siderov-Borisov-se-samonakazva-kato-iztegli-Cvetanov", "text": "Иронизирам често Цветан Цветанов, но той не се засяга. Той се опитваше да сплотява групите. Това заяви председателят на \"Атака\" Волен Сидеров в предаването \"Денят започва с Георги Любенов” по БНТ.\"Цветанов стана жертва на американски сблъсък на българска територия. Все пак компроматите дойдоха от американско радио. Бойко Борисов трябва да потърси пряка връзка с Тръмп, защото двамата имат едни и същи интереси. На посещенията си в САЩ Цветанов се свързва повече с хора, по-близки до Обама, отколкото до Тръмп\", каза още Сидеров.\"ГЕРБ могат да си направят изборите и без и с Цветанов. Борисов се самонаказа, като изтегли Цветанов. Но така премиерът запази партията си и общия имидж, не може без щети\", допълни той.\"Народът е чувствителен относно луксът и имотите. Често сделките за имотите на хората във властта за законни, но и морално укорими. Не всички в политиката и съдебната система са с по-евтини жилища, но накрая на цялата гилдия се слага етикет\", коментира лидерът на \"Атака\".\"Мисля, че е ясно, че от малката коалиция няма да сме заедно на евроизборите. Има страх, че третата партия ще бъде изолирана. Поради неприемливостта на НФСБ ще се явим отделно на евроизборите. От НФСБ казаха \"не с Атака\". Много се различаваме\", разкри Сидеров.\"За евролистата на \"Атака\" аз няма да се кандидатирам. Ще предложим млади, нови и интелигентни лица да кандидатсват за представители за евроизборите. Чрез моята телевизия и пускане на смс, зрителите ще изберат еврокандидатите\", допълни той.\"Не очаквахме извинение от Турция. Важно бе, че премиерът взе отношение. Нека се връчи нота и да се покаже, че България е засегната. Няма да отидем да превземаме Одрин\", шеговито завъри Волен Сидеров.", "date": "2019.03.31", "title": "Сидеров: Борисов се самонаказва, като изтегли Цветанов"}
